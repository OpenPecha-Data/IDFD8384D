༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3425
n/a
ImageGroup: 113CN7760
ISBN:
n/a
Title:
བོད་ཀྱི་བརྡ་སྤྲོད་ཕྱོགས་བསྒྲིགས།
bod kyi brda sprod phyogs bsgrigs/
Author:
||n/a
In/a
n/a;n/a
Descriptor:
Original Publication:
Place:
Publisher:
Date:
n/a
gser thang bla rung Inga rig nang bstan slob gling/
C
Volume:
allol
Total Volumes:
TBRC Pages:
II III
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཐུན་མོང་རིག་མཛོད་ 10
༄༅། །བོད་ཀྱི་བརྡ་སྤྲོད་ཕྱོགས་བསྒྲིགས་བཞུགས་སོ། །
པོད་བཅུ་པོ་སུམ་རྟགས་སྐོར།༽
༡༡
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས། །
བ
སྡུ
སྒྲི
ག
ཉooopee”



བོད་ཀྱི་བརྡ་སྤྲོད་ཕྱོགས་བསྒྲིགས་བསྡུ་སྒྲིག་ལས་མིའི་མཚན་ཐོ།
བཀའ་འདྲི་ཞུ་ཡུལ།
གཙོ་སྒྲིག་པ།
རྩོམ་སྒྲིག་གཞོན་པ། །
ལག་བསྟར་རྩོམ་སྒྲིག་པ།
ཕྱི་ཤོག་འཆར་འགོད་པ།
སྒྲིག་སྦྱོར་བ།
བསྟན་འཛིན།
གཟན་དཀར་རིན་པོ་ཆེ་ཐུབ་བསྟན་ཉི་མ།
ཁྲོ་ཐར་འཇམ་བློ།
པད་རྡོར། ཟླ་བ་ལྷ་མོ།
པད་རྡོར། །
པད་རྡོར།
ཟླ་བ་ལྷ་མོ། ནོར་བུ་ཚེ་རིང་། པད་རྡོར། བསྟན་པའི་རྒྱལ་མཚན། རྡོ་རྗེ། ཤེས་རབ་དྲི་མེད། བྱམས་པ་
ཡིག་གཏགས་པ།
སྒྲོན་མེ། ཕུར་པ་ལྷ་མོ། ཟླ་བ་ལྷ་མོ། ཚེ་རིང་འཚོ། འོད་མཚོ། འབྲུག་རྒྱལ། དམ་ཆོས། ཤེས་རབ།
ཀུན་དགའ་བཟང་མོ། དཔལ་མོ། ཀུན་ལྷ། ནམ་མཁའ་ལྷ་མོ། སྐྱིད་པ། འཆི་མེད་རིག་འཛིན།
ཞུ་དག་པ།
ཚེ་བརྟན་རྡོ་རྗེ། བྱམས་པ་བསྟན་འཛིན། ནོར་བུ་ཚེ་རིང་། གསའ་རང་འབར། སྒ་གཡུང་ཁོ་
པད་རྡོར། རིག་འཛིན་འོད་ཟེར། རྡོ་རྗེ། ཤེས་རབ་དྲི་མེད། ཧོར་གཙང་བསྟན་འཛིན། འབའ་པདྨ།
ཨ་གདུགས་དཀར་སྐྱབས། བསྟན་པའི་རྒྱལ་མཚན། ཚེ་རིང་དབང་རྒྱལ།
藏文语法总集编辑人员名单
-E*#F,=g
PE! ].
E ;
[ཏྨ;
ཊྛ i: 7
%
巴多达瓦拉姆
执行编辑
# #g#:
Hཙྪ
达瓦拉姆 罗布次仁 巴多 丹巴加参多吉降达白玛顿珠 向巴丹增
#ER
f# #:/L#
%H
ཆ་, Fug&g 2y
#ཚོ
;
#ez@g i+E*#f; #il:
g-E/izE #ti# ##-f?
]ཎྜི.
བ
ཙྩ
]] E#lཀྵ W%E
#k& #E Eཙྩ - སྒྱུ#*
ཙྩ # gWik E4ht ཋ lཊྚཾ
gj-R.jཅJEJulE-gg - *[= 2



བློ
དུ
༡c
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པའི་དཀར་ཆག་
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་
འཕྲུལ་གྱི་ལྡེའུ་མིག .........…................…...…...........གསེར་ཏོག་བློ་བཟང་ཚུལ་ཁྲིམས་རྒྱ་མཚོ། ༡
སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་
པདྨ་དཀར་པོ། ...….…….….…...….…..….......….…...……...….....…..….…...….….…..….….…....…..………… བློ་བཟང་དབང་ཕྱུག ༡༥༩
རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་
པདྨ་དཀར་པོ།.…..
........…... བློ་བཟང་དབང་ཕྱུག ༢༠༧
སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་
རིག་པའི་ཟླ་ཟེར།
..…. བློ་བཟང་དབང་ཕྱུག ༢༣༤
སུམ་ཅུ་པ་དང་རྟགས་ཀྱི་འཇུག་པའི་བསྡུས་དོན་
ལྟ་བའི་མིག་འབྱེད།
...….…......…... བློ་བཟང་དབང་ཕྱུག ༢༨༠
ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་
རིག་ལམ་སྣང་བྱེད།..
བློ་བཟང་དབང་ཕྱུག༢༨༥
སང་



༄༅། །བོད་ཀྱི་བརྡ་སྤྲོད་པ་སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་
མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག་
ཅེས་བྱ་བ་བཞུགས་སོ། །
གསེར་ཏོག་བློ་བཟང་ཚུལ་ཁྲིམས་རྒྱ་མཚོ།
གང་ལ་བསྟེན་ན་གསུང་ངག་སྨྲ་དབང་མཆོག །འདོད་པ་ཇི་བཞིན་བདེ་བླག་འཇོ་
མཛད་པའི། །ཡོངས་འཛིན་ཆོས་ཀྱི་གྲགས་སྙན་ཅན་མཆོག་དང་། །དབྱེར་མེད་ཚངས་སྲས་
ལྷ་མོར་དང་བས་འདུད། །རྒྱལ་གསུང་ལེགས་བཤད་བདུད་རྩིའི་རྒྱུན་བཟང་གིས། །
བསིལ་ལྗོངས་ལུས་ཅན་ཡོངས་ལ་ཕན་བདེའི་དཔལ། །ཐོག་མར་སྦྱིན་མཛད་ཆོས་རྒྱལ་
སྲོང་བཙན་དང་། །བཀའ་བློན་ཨ་ནུའི་བཀའ་དྲིན་མི་དྲན་སུ། །རྣམ་འདྲེན་གསུང་གི་མཛད་
མཆོག་མི་འགྱུར་བཀའ། །དེ་ཡི་དགོངས་འགྲེལ་བསྟན་བཅོས་དང་བཅས་པའི། །བརྗོད་བྱ་
རྗོད་བྱེད་ལ་འཇུག་ཐབས་ཀྱི་མཆོག །སུམ་རྟགས་དོན་རྣམས་མཆན་གྱིས་འགྲེལ་འདི་ཉོན། །
འདིར་བོད་ཀྱི་སྒྲའི་བསྟན་བཅོས་ཆེན་པོ་བརྒྱད་ཀྱི་ནང་ཚན་སུམ་ཅུ་པ་དང་། རྟགས་
ཀྱི་འཇུག་པ་གཉིས་ལས་གསུངས་པའི་དོན་རྣམས་གོ་སླ་བའི་མཆན་གྱིས་ཅུང་ཟད་གསལ་
བར་བཤད་པ་ལ་གཉིས། སུམ་ཅུ་པའི་ཚིག་དོན་བཤད་པ་དང༌། རྟགས་ཀྱི་འཇུག་པའི་
ཚིག་དོན་བཤད་པའོ། །དང་པོ་ལ་གསུམ། ཀླད་ཀྱི་དོན། གཞུང་གི་དོན། མཇུག་གི་དོན་ནོ། །
དང་པོ་ནི་རྒྱ་གར་འཕགས་པའི་ཡུལ་ན་སྐད་རིགས་ཆེན་པོ་བཞི་ཡོད་པ་ལས་ལེགས་པར་
སྦྱར་བ་སཾ་སྐྲྀ་ཏའི་སྐད་དུ། བྱཱ་ཀ་ར་ཎ་མཱུ་ལ་ཏྲཾ་ཤད་ནཱ་མ་ཞེས་བྱའོ། །དེ་ཉིད་བོད་གངས་
ཅན་གྱི་སྐད་དུ་བསྒྱུར་ན། བྱཱ་ཀ་ར་ཎ་ཞེས་པའི་བརྗོད་བྱའི་དོན་རྣམས་ཚིག་གིས་གསལ་
ལ]ལ



ཐུན་མོང་རིག་མཛོད་ལས། བོད་ཀྱི ང་ཇི སྤྲོད་ཕྱོགས་བསྒྲིགས པོད བཅུ་པ།
བར་བྱེད་པའི་ལུང་བརྡ་སྤྲོད་པའི་མན་ངག་ཡིན་ལ། འདི་ཉིད་འཇུག་པ་དང་རྣམ་དབྱེ་དང་
ཚིག་ཕྲད་སོགས་ཀྱིས་ཀུན་གོ་བར་བྱེད་པས་ན། སྟོན་པ་ཞེས་པའོ། །མཱུ་ལ་ཏྲི་ཤད་ནི་ལེའུ་
ཕྱི་མ་བདུན་གྱི་བརྟེན་གཞིར་གྱུར་ཅིང་། རྗོད་བྱེད་ཀྱི་གཞུང་ཤོ་ལོ་ཀ་སུམ་ཅུར་གནས་པས་
སུམ་ཅུ་པའི་རྩ་བའོ། །ནཱ་མ་ནི་མཚན་དེ་ལྡན་ཞེས་བྱ་བའི་དོན་ཡིན་ནོ། །འདིར་རྒྱ་གར་
སྐད་ཀླད་དུ་སྨོས་པ་ནི། ཀ་ཙན་སོགས་ལེགས་སྦྱར་གྱི་སྒྲའི་རིག་བྱེད་རྣམས་ལ་བརྟེན་ནས་
མདོ་དང་། རྒྱུད་སྡེའི་བཀའ་དང་བསྟན་བཅོས་ཀྱི་གཞུང་རྣམས་བོད་སྐད་དུ་བསྒྱུར་བ་ལ་ཉེ་
བར་མཁོ་བའི་བརྡ་སྤྲོད་ཀྱི་གཞུང་ཡིན་པ་དང་། དབྱངས་གསལ་དང་རྣམ་དབྱེ་ཚིག་ཕྲད་བྱ་
བྱེད་ལས་གསུམ་སོགས་ཀྱང་ལེགས་སྦྱར་གྱི་གཞུང་ལ་བརྟེན་པ་དང་། ཆུ་བརྒྱུད་གངས་
དང་ཆོས་འགོ་སངས་རྒྱས་ལ་ཐུག་དགོས་པ་བཞིན་མན་ངག་འདི་ཉིད་རྒྱ་གར་འཕགས་
པའི་ཡུལ་གྱི་པཎ་གྲུབ་རྣམས་ལས་བརྒྱུད་པའི་ཁུངས་གསལ་བར་བྱེད་པའི་རྒྱུ་མཚན་གྱིས་
ཡིན་ནོ། ། །
གཉིས་པ་གཞུང་གི་དོན་ལ་གསུམ། བསྟན་བཅོས་རྩོམ་པ་ལ་འཇུག་པའི་ཡན་ལག །
བསྟན་བཅོས་ཀྱི་ལུས་དངོས་བཤད་པ། བརྩམས་པའི་དགེ་བ་བསྔོ་བའོ། །དང་པོ་ལ་
གཉིས་མཆོད་པར་བརྗོད་པ་དང་། ངོ་བོ་ངེས་པར་བསྟན་པའི་སྒོ་ནས་རྩོམ་པར་དམ་བཅའ་
བའོ། །དང་པོ་ནི། སྨྲ་བའི་དབང་ཕྱུག་རྗེ་བཙུན་འཇམ་པའི་དབྱངས་ལ་སྒོ་གསུམ་གུས་པས་
ཕྱག་འཚལ་ལོ། །ཞེས་པས་སློབ་དཔོན་རང་ཉིད་ཀྱི་ལྷག་པའི་ལྷ་ལ་ཕྱག་འཚལ་ཞིང་ཆེད་
བརྗོད་མཛད་པའོ། །གང་ལ་མཁྱེན་བརྩེ་ནུས་པའི་ཡོན་ཏན་མཆོག་ཏུ་གྱུར་པ་ཡོངས་སུ་
མངའ་བའི་སྐྱབས་གནས་དམ་པ་དཀོན་མཆོག་དེ་ལ་ཕྱག་འཚལ་ལོ། །ཞེས་སྐྱབས་ཡུལ་
རྣམས་ལ་སྤྱིར་ཕྱག་མཛད་པའོ། །གང་གིས་རྒྱལ་བ་ཀུན་གྱི་གསུང་མི་ཟད་པ་རྒྱན་གྱི་
འཁོར་ལོའི་སྒྲ་དབྱངས་མ་ལུས་པ་བཞི་ལྷག་དྲུག་བཅུའི་དཔལ་དང་ལྡན་པའི་གསུང་གིས་
མཁའ་ཁྱབ་ཀྱི་གདུལ་བྱ་རྣམས་ལ་རིས་སུ་ཆད་པ་མེད་པར་གསུངས་པ་ཡི་མངའ་བདག །



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
སྒྲིབ་གཉིས་ཀྱི་རྩུབ་རེག་དང་བྲལ་ཞིང་སྟོབས་བཅུ་སོགས་བླ་ན་མེད་པའི་ཡོན་ཏན་རྫོགས་
པར་བརྙེས་པ། ཞེས་པས་རྗེ་བཙུན་ལ་ཁྱད་པར་དུ་ཕྱག་མཛད་པའོ། །
གང་གིས་བརྗོད་པ་ཀུན་གྱི་མིང་དང་ཚིག་རྣམས་ཀྱི་གཞི་དབྱངས་དང་གསལ་བྱེད་
ཀྱི་ཡི་གེ་རྣམས་སྔོན་བསྐལ་པ་དང་པོའི་དུས་སུ་གསུངས་པའི། ལྷ་ཆེན་པོ་རྟག་ཞི་བ་སྟེ་
དབང་ཕྱུག་ཆེན་པོ་ལ་ཕྱག་འཚལ་ལོ། །ཞེས་པས་ཟ་མ་ཏོག་ལ་སོགས་པའི། མདོ་སྡེ་
རྣམས་སུ་འཕགས་པ་འཇིག་རྟེན་དབང་ཕྱུག་གི་རྣམ་འཕྲུལ་དུ་གསུངས་པ་དང་། ཡི་གེ་
བརྟེན་གཞིར་བྱས་པའི་སྒྲ་རིག་སོགས་ཀྱི་བཤད་རྒྱུན་གྱི་བརྒྱུད་པ་བར་མ་ཆད་པ་མཚོན་
ཕྱིར་དང་། བྲམ་ཟེ་རྣམས་ཀྱི་གཞུང་དུ་བྱེད་པོ་ཉི་ཤུ་རྩ་བཞི་བཤད་པ་ལས་ཡི་གེའི་བྱེད་པོ་
དབང་ཕྱུག་ཏུ་བཤད་པ་དང་ཡང་སྒོ་བསྟུན་ཏེ་ལྷ་ཆེན་ལ་ཕྱག་མཛད་པའོ། །
སྒྲ་ལ་སོགས་པའི་རིག་གནས་ཀྱི་བརྗོད་བྱ་རྣམས་རྗོད་བྱེད་ཚིག་གི་སྡེབ་ཡང་དག་
པར་སྦྱོར་བའི་ཚུལ་གྱིས་གསུང་རབ་ཀྱི་དགོངས་དོན་མཐའ་དག་མ་ནོར་མ་འཁྲུལ་བར་
གཏན་ལ་ཕབ་ཅིང་། སྐལ་ལྡན་གྱི་གདུལ་བྱ་ཡོངས་ལ་ཆོས་ཚུལ་འདི་ཉིད་ལེགས་པར་སྟོན་
པར་མཛད་པའི་རྒྱ་གར་གྱི་མཁས་པ་མཧཱ་པཎྜི་ཏ་རྣམས་དང་། མཁན་པོ་རང་ཉིད་ལ་རིག་
གནས་བཅུའི་ཚིག་དོན་མ་ལུས་པ་གདམས་ཤིང་སྟོན་པའི་དྲིན་ཅན་རྩ་བའི་བླ་མ་པཎྜི་ཏ་ལྷ་
རིག་པའི་སེང་གེ་དང་། བྲམ་ཟེ་ལི་བྱིན་ཀ་ར་ལ་སོགས་པ་རྣམས་ལ་ཡང་གུས་ཤིང་དང་
བས་ཕྱག་འཚལ་ལོ་ཞེས་པས་དངོས་བརྒྱུད་ཀྱི་བླ་མ་རྣམས་ཀྱི་སྐུ་དྲིན་དྲན་པས་ཕྱག་མཛད་
པ་ཡིན་ལ། ནས་ཞེས་པ་བཤད་པའི་ལྷག་མ་འདྲེན་པའི་ཚིག་ཡིན་ནོ། །
གཉིས་པ་ངོ་བོ་ངེས་པར་བསྟན་པའི་སྒོ་ནས་རྩོམ་པར་དམ་བཅའ་བ་ནི། ལྷག་པ་
ཚུལ་ཁྲིམས་དང་ཏིང་ངེ་འཛིན་དང་ཤེས་རབ་ཀྱི་བསླབ་པ་སོགས་རྟོགས་པའི་ཡོན་ཏན་
རྣམས་གང་གི་རྒྱུད་ལ་སྐྱེ་མི་སྐྱེ་ནི། ཉམས་ལེན་གྱི་གནད་ལ་ངེས་པ་བསྐྱེད་པའི་འདུལ་
མངོན་མདོ་སྡེའི་སྡེ་སྣོད་རྣམས་ལ་ཐོས་བསམ་གྱི་འཆད་ཉན་རྣམ་དག་གིས་བརྡར་ཤ་ཆོད་
3



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
པར་སྦྲངས་མ་སྦྲངས་ལ་རག་ལས་པས་ན། རྟོགས་པའི་ཆོས་ཀུན་གྱི་གཞི་འཛིན་པར་བྱེད་
ཅིང་། ནང་རིག་པ་སོགས་བཅུ་ཕྲག་རིག་གནས་ཀྱི་བརྗོད་དོན་གཏན་ལ་དབབ་པའི་ལུང་
ཆོས་ཀྱི་རྗོད་བྱེད་སྨྲ་བ་རྣམས་ཀྱི་རྒྱུ་ཡང་ཡིན་ལ། དོན་གྱི་ངོ་བོ་ཙམ་སྟོན་པ་མིང་དང་ཁྱད་
པར་སྟོན་པ་ཚིག་དང་དེ་ཉིད་དོན་ལྡན་ངག་གི་ཕྲེང་བ་དུ་མར་སྦྲེལ་བ་རྗོད་པ་རྣམས།
དབྱངས་གསལ་གྱི་ཡི་གེ་སྔོན་རྗེས་གཞི་གསུམ་དང་རྣམ་དབྱེ་དང་ཕྲད་སོགས་རྟགས་དང་
སྒྲའི་སྒོ་ནས་ཇི་ལྟར་འཇུག་པའི་ཚུལ་གྱིས་སྦྱོར་བ་ལས་འབྱུང་བའི་ཕྱིར་དེ་དག་ཀུན་གྱི་
གཞི་གཙོ་བོར་གྱུར་པ། ཡི་གེའི སྦྱོར་བ་ཚིག་ཉུང་ལ་དོན་རྒྱས་པའི་ཚུལ་གྱིས་བཤད་པར་
བྱའོ། །
གཉིས་པ་བསྟན་བཅོས་ཀྱི་ལུས་དངོས་བཤད་པ་ལ་གསུམ།། མདོར་བསྟན་པ། རྒྱས་
པར་བཤད་པ། བསླབ་ཚུལ་ལ་མཁས་པར་བྱ་དགས་པར་གདམས་པའོ། །དང་པོ་ལ་
གསུམ། ཡི་གེའི་ཚོགས་པ་སྤྱིའི་རྣམ་གཞག་དབྱངས་གསལ་གྱི་ཡི་གེ་ངོས་གཟུང་བ། དེའི་
རྒྱུ་དང་གནས་སོགས་མདོ་ཙམ་བཤད་པའོ། །དང་པོ་ནི་སྔོན་བསྐལ་པ་མཐའ་ཡས་མུ་མེད་
པའི་དུས་སུ་འོག་མིན་སྟུག་པོ་བཀོད་པའི་ཞིང་ཁམས་སུ། དག་པ་གཉིས་ལྡན་གྱི་ཆོས་སྐུ་
ཀུན་ཏུ་བཟང་པོ་ཉིད་རྣམ་པར་རྟོགས་ པ་མེད་པའི་རང་མདངས་ལོངས་སྤྱོད་རྫོགས་པའི་སྐུར་
བཞེངས་ཏེ། དག་པའི་འཁོར་ཚོགས་རྒྱ་མཚོ་ལ་གཞི་དོན་དམ་པ་ཡི་དང་། ཀུན་རྫོབ་པའི་
རིག་པ་གེ་དང་། བདེན་གཉིས་དབྱེར་མེད་པའི་ལྷན་སྐྱེས་ཡེ་ཤེས་ལ་ཡི་གེ་ཞེས་པའི་བརྡ་
ཙམ་གྱིས་སྨྲ་བསམ་བརྗོད་ལས་འདས་པའི་ཆོས་ཀྱི་འཁོར་ལོ་རྒྱ་ཆེར་བསྐོར། དེ་ནས་རིམ་
བཞིན་བརྒྱུད་དེ་མེ་ཏོག་པདྨ་ལས་འཁྲུངས་པའི་སྤྲུལ་པའི་སྐྱེས་མཆོག་ཁྱེའུ་སྣང་བ་ཞེས་བྱ་
བས་སངས་རྒྱས་སྟོང་རྩ་གཉིས་ལ་གསུངས། དེའི་དུས་སུ་ཡི་གེའི་མཁན་པོ་ལྷའི་བུ་ཉི་མ་
རབ་ཏུ་སྣང་བྱེད་དང༌། དགའ་བྱེད་གཉིས་ཀྱིས་དབྱངས་པཅུ་དྲུག་དང་གསལ་བྱེད་སོ་
བཞིའི་སྒོ་ནས་ཡིག་སྲོལ་བཏོད་དེ་སྒྲའི་གཞུང་ཐལ་འགྱུར་རྩ་བའི་རྒྱུད་ཅེས་པ་བརྩམས་པ་
1、
ཅུ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ནི་ཡི་གེ་འབྲི་བའི་ཐོག་མའི་འབྱུང་ཁུངས་སོ། །
དེའི་རྗེས་ཚེ་ལོ་བྱེ་བའི་དུས་ནས་རིམ་བཞིན་མགོན་པོ་འོད་མི་འགྱུར་བ། སྟོན་པ་
གཞོན་ནུ་དཔའ་བོ་སྟོབས་ལྡན། རྒྱལ་བ་འཁོར་བ་འཇིག །མང་པོས་བསྐུར་བའི་རྒྱལ་པོ།
ཡི་གེའི་མཁན་པོ་ཀུན་གྱི་བཤེས་གཉེན། རྒྱལ་བུ་གཞོན་ནུ་དོན་ཀུན་གྲུབ་པ། བྲམ་ཟེ་ལི་
བྱིན་ག་ར་སོགས་ལ་རིམ་པར་བརྒྱུད་དེ། རྒྱ་གར་འཕགས་པའི་ཡུལ་དུ་ཡིག་རིགས་སུམ་
བརྒྱ་དྲུག་ཅུ་རྩ་བཞི་དར་རྒྱས་སུ་བྱུང་ངོ༌། །དེ་དག་ཀྱང་བསྡུ་ན་ལཉྩན་ལྷའི་ཡི་གེ །ན་ག་ར་
མིའི་ཡི་གེ །ཝརྟུ་ལ་ཀླུ་ཡི་གེ་གསུམ་དུ་འདུས་པར་གསུངས་སོ། །ཐུབ་པའི་དབང་པོ་མྱ་ངན་
ལས་འདས་ནས་ལོ་སྟོང་ཆིག་བརྒྱ་དྲུག་ཅུ་རེ་བདུན་ལོན་པ་ན་བོད་ཀྱི་ཆོས་རྒྱལ་ལྷ་ཐོ་ཐོ་རི་
གཉན་བཙན་གྱི་ཕྱག་ཏུ་ལཉྩའི་གཟུགས་ཀྱི་གླེགས་བམ་སོགས་བབས་ནས་བསྟན་པའི་
ཆོས་ཀྱི་དབུ་བརྙེས་དེ་གཉན་པོ་གསང་བར་མཚན་གསོལ་ཞིང་བཀུར་སྟི་བླ་ན་མེད་པ་
མཛད་དོ། །
དེ་ནས་གདུང་རབས་ལྔ་སོང་བ་ན། ཆོས་རྒྱལ་སྲོང་བཙན་སྒམ་པོ་རྒྱལ་སར་
བཞུགས། མི་ཆོས་གཙང་མའི་ཁྲིམས་བཅས་ཏེ་བོད་ཡུལ་དཀར་པོ་དགེ་བའི་བསིལ་ཟེར་
གྱི་སྣང་བས་གསལ་བར་མཛད། འོན་ཀྱང་དམ་པའི་ཆོས་ཀྱི་སྲོལ་མེད་ན་འཇིག་རྟེན་ཆོས་
ལུགས་ཙམ་གྱིས་གར་ཡང་མི་ཕྱིན་པར་དགོངས་ནས། འཇམ་དབྱངས་རྣམ་འཕྲུལ་མདུན་
ན་འདོན་གྱི་བློན་པོ་ཆེན་པོ་གཉལ་ཐུ་མི་ཨ་ནུ་ལ་བཀའ་བསྩལ་ཏེ། གསེར་གྱི་པ་ཊ་སོགས་
སྤྱད་པ་སྣ་ཚོགས། གསེར་ཕྱེ་བྲེ་གང་སོགས་དངོས་ཆས་གྱ་ནོམ་པ་དང་བཅས་རྒྱ་གར་དུ་
བརྫ་ངས། དེས་ཀྱང་འོ་ཞོ་མེད་པར་དེར་འབྱོར་ནས་བྲམ་ཟེའི་སློབ་དཔོན་ལི་བྱིན་ཧ་ར་དང་
མཇལ་ནས་གསེར་གྱི་པ་ཊ་སོགས་བསྙེན་བཀུར་ཕུལ་ཕྱིན་མཛད་དེ། ཡིག་རིགས་སུམ་
བརྒྱ་དྲུག་ཅུ་རྩ་བཞི་ལ་མཁས་པར་སྦྱངས་ནས། བདག་ཅག་བློན་པོ་ཐུ་མི་ལ། །མ་ལུས་གནང་
བ་ཐུགས་ལ་བཏགས། །རྒྱ་གར་ཡུལ་དུ་འོངས་པ་ཡིན། །མཁས་གྲུབ་ཁྱེད་དང་མཇལ་བ་ཡིན། །
ཀ5



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཞེས་སོགས་བྲམ་ཟེ་ལ་དྲིན་གཟོའི་མགུར་དབྱངས་ཀྱི་ཆེད་བརྗོད་མཛད་དོ། །
དེ་ནས་པཎྜི་ཏ་ལྷ་རིག་པའི་སེང་གེ་སོགས་མཁས་གྲུབ་གཉིས་འཛོམས་དུ་མའི་
ཞབས་ལ་གཏུགས་ཏེ། སྒྲ་པཱ་ཎི་པ། ཀ་ལཱ་པ། རྟོགས་དཀའ་བ་པཎྜི་ཏའི་ལུགས་ཀྱི་བསྟན་
བཅོས་ཙནྡྲ་པ། རྟོགས་སླ་བ་རྒྱལ་པོའི་ལུགས་ཀྱི་བསྟན་བཅོས་ཀྱི་གཙོས་ཕྱི་ནང་རིག་
གནས་ཐུན་མོང་དང་ཐུན་མོང་མ་ཡིན་པ་མཐའ་དག་ལ་སྦྱངས་པ་ཕུལ་ཕྱིན་མཛད་དེ་རང་
ཡུལ་དུ་འབྱོར། ལྷ་སའི་སྐུ་མཁར་མ་རུར་ལོ་གསུམ་གྱི་བར་སྐུ་མཚམས་བཅད་དེ་རྒྱལ་པོ་
ལ་ཡིག་རིགས་དང་རིག་གནས་བཅུའི་མིང་ཚིག་རྗོད་གསུམ་མ་ལུས་པ་གདམས་པས་
མཁས་པའི་གོ་འཕང་ལ་མངའ་དབང་བསྒྱུར། དེ་ལྟར་ལེགས་སྦྱར་གྱི་ལུང་གི་ཆོས་རྣམས་
བོད་ཀྱི་ཆོས་སྐད་དུ་མ་བསྒྱུར་ཕྱིན་དགོས་པ་མེད་པར་དགོངས་ནས། སློབ་དཔོན་མདུན་ན་
འདོན་ལ་བོད་ཀྱི་ཕལ་སྐད་ལ་འགྲེས་ཏེ་ཆོས་སྐད་དུ་འགྱུར་ངེས་པའི་ཡི་གེ་ཅིས་ཀྱང་
གསར་དུ་བརྩམ་དགོས་ཞེས་བཀའ་ཕབས། བློན་པོས་ལྷག་པའི་ལྷ་འཇམ་དབྱངས་ལ་
གསོལ་བ་འདེབས་བཞིན་དབྱངས་གསལ་སོ་བཞི་རྣམ་དབྱེ་ཚིག་ཕྲད་སོགས་འཆད་པར་
འགྱུར་བ་ལྟར་ལཉྩ་ན་དཔེར་སྦྱར་ནས་དབུ་ཅན་དང་ཝརྟུ་ལ་དཔེར་མཛད་ནས་ཤར་མ་
བཅས་བོད་བྱིངས་ཀྱི་བསྟན་བཅོས་བརྒྱད་བརྩམས་ཏེ་རྒྱལ་པོ་ལ་ཕུལ། དེས་ཀྱང་ཐུགས་
ཡིད་ཚིམ་ཞིང་ཕྱིན་ཆད་བོད་ཀྱི་ཆོས་སྐད་ཐུན་མོང་མ་ཡིན་པ་སུམ་རྟགས་ཀྱི་བསྟན་བཅོས་
འདི་ལས་གཞན་དུ་ཡུལ་སྐད་སྣ་ཚོགས་ཀྱིས་བཀའ་བསྟན་བསྒྱུར་དུ་མི་རུང་བར་བཀར་
བཏགས་ཀྱི་ཕྱག་རྒྱས་བཏབ་པ་ཡིན་ནོ། །
ཐུ་མིས་སྤྱན་རས་གཟིགས་ཀྱི་མདོ་རྒྱུད་ཉེར་གཅིག་སོགས་བཀའ་བསྟན་བཅོས་དུ་
མ་བསྒྱུར། དེ་ལྟར་རྒྱལ་བློན་རྣམ་གཉིས་ཀྱི་རླབས་ཆེན་ཐུགས་བསྐྱེད་ཁྱུང་སྔོན་སྐྱེས་ཀྱིས་
དྲངས་པའི་མདོ་སྔགས་ཟུང་འབྲེལ་གྱི་བསྟན་པའི་ལུགས་བཟང་རྟ་བདུན་དབང་པོ་འཆད་
རྩོད་རྩོམ་གསུམ་གྱི་འོད་སྣང་འབུམ་ཕྲག་སྤྲོས་པས། ཤ་ཟན་གདོང་དམར་བོད་ཡུལ་གྱི་སྐྱེ་
མ
སྐུ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
འགྲོ་ཡོངས་ཀྱི་མ་རིག་མུན་པའི་སྨག་རུམ་གཏན་སངས་ངོས་འཕྲལ་དང་ཡུན་གྱི་ལེགས་
ཚོགས་དར་དྲག་སྤེལ་བའི་བཀའ་དྲིན་ཤེས་དགོས་ཏེ། སློབ་དཔོན་གྱིས་ཞལ་ནས། ཡུལ་
མཐའ་འཁོབ་བོད་ཀྱི་རྒྱལ་ཁམས་འདིར། །མི་མཁས་པ་སླེབས་པའི་སྔོན་མ་ཡིན། །ང་མུན་
པ་སེལ་བའི་སྒྲོན་མེ་ཡིན། །རྗེ་རྒྱལ་པོ་ཉི་ཟླའི་ཚུལ་དུ་བཞུགས། །གྲོགས་བློན་པོའི་ཁྲོད་ན་
ང་ཙམ་མེད། །བོད་ཁ་བ་ཅན་གྱི་མི་རྣམས་ལ། །ང་ཐུ་མི་བཀའ་དྲིན་མི་ཆེ་འམ། །ཞེས་
གསུངས་པ་ལྟར་རོ། །
གཉིས་པ་ནི། མིང་དང་ཚིག་གང་ཡིན་རྩོམ་པའི་གཞིར་གྱུར་པའི་སྐད་ཀྱི་གདངས་ཏེ།
དཔང་ལོ་ཆེན་པོས། རྣམ་རྟོག་དབང་གིས་རླུང་གཡོས་ཤིང་། །དེ་ཡིས་གནས་དང་བྱེད་པ་
དང་། །རྩོལ་བ་བསྐྱེད་དེ་དབུགས་འབྱུང་དང་། །ལྷན་ཅིག་ཡི་གེའི་གདངས་རྣམས་སྐྱེ། །
ཞེས་པ་ལྟར་རོ། །ཡི་གེའི་སྐད་དོད་ཨཀྟ་ར་མི་འགྱུར་པ་སྟེ་ཡི་གེའི་གདངས་ཀྱི་རྣམ་པའི་
རང་བཞིན་གང་ཟག་སུས་བརྗོད་ཀྱང་སྒྲའི་གདངས་གཞན་དུ་མི་འགྱུར་བས་ན་ཡི་གེའོ། །
དེ་ལ་ལྷའི་སྐད་ཀྱི་དབང་གིས་ཨཱ་ལི་སྟེ་དབྱངས་བཅུ་དྲུག་དང་། ཀཱ་ལི་སྟེ་གསལ་
བྱེད་སོ་གསུམ་མམ་སོ་བཞི་སྟེ་རྣམ་པ་གཉིས་སོ། །དབྱངས་ཨཱ་ལི་བཅུ་དྲུག་ལས་བོད་ཀྱི་
སྐད་ལ་དབྱངས་ཀྱི་བྱ་བ་གསལ་བར་བྱེད་ཅིང་ཉེ་བར་མཁོ་བའི་ཡན་ལག་ཏུ་འགྱུར་བའི་
དབྱངས་ཡིག་ནི། ཨི་ལ་སོགས་པ་བཞི་ཡིན་ཏེ། དེ་ཡང་བོད་ཡིག་གི་གདངས་རིང་ཆ་ཅན་
ཡིན་པས་དབྱངས་ཨི་ཨཱི་གཉིས་ཀྱི་རྗོད་པ་རིང་ཐུང་འདྲ་བའམ་མཉམ་པར་བྱས་པ་གཅིག་
ཏུ་སྦྱར་བ་ཨི་སྟེ་གུག་གུ་དང་། ཨུ་ཨཱུ་གཉིས་ཀྱི་རྗོད་པ་གཅིག་ཏུ་བྱས་པ་ཨུ་སྟེ་ཞབས་ཀྱུ་
དང་། རཾ་རཾ་ལཾ་ལྭ་བཞི་དང་ཨོཾ་ཨཱགཉིས་ཏེ་དྲུག་པོ་བོད་སྐད་རྐྱང་པ་ལ་མི་མཁོ་བའི་ཕྱིར་
དོར་རོ། །ཨེ་ཨེ་གཉིས་གཅིག་ཏུ་བྱས་པ་ཨེ་སྟེ་འགྲེང་བུ་དང་། ཨོ་ཨོ་གཉིས་གཅིག་ཏུ་
བྱས་པ་ཨོ་སྟེ་ན་རོ་ཞེས་པའི་བརྡ་ཆད་བཏགས་པས། བོད་ཀྱི་དབྱངས་ཡིག་རྐྱང་པ་ཨི་ཨུ་
ཨེ་ཨོ་ལ་གུག་གུ་སོགས་ཀྱི་བརྡ་ཆད་བྱས་པ་བཞི་ཡིན་ནོ། །



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དེ་ཡང་སུམ་ཅུ་པར། ཨཱ་ལི་གསལ་བྱེད་ཨི་སོགས་བཞི། །ཞེས་པའི་དོན་ཀཱ་ལི་སུམ་
ཅུ་ཐམ་པའི་ཐ་མ་ཨ་ཡིག་ནི་རྗོད་པ་རང་དབང་ཅན་ཡིན་པས་ཀ་སོགས་ཉེར་དགུ་ལ་
གདངས་ཀྱི་རྣམ་པའི་འཇུག་དགོས་ཤིང་། ཨི་སོགས་ནི་བརྗོད་དོན་ཁྱད་པར་བ་གསལ་
བྱེད་ཡིན་པའི་དོན་ནོ། །ཀཱ་ལི་གསལ་བྱེད་སོ་བཞི་ལས་ཀ་སྡེའི་བཞི་པ་གྷ་དོར་བས་ཀ་ཁ་
ག་ང་བཞི་ནི་ཀ་སྡེའོ། །ཙ་སྡེ་དང་པོ་གསུམ་གྱི་ཙ་རྟགས་དང་བཞི་པ་ཛཱ་དོར་བས་ཅ་ཆ་ཇ་ཉ་
བཞི་ནི་ཅ་སྡེའོ། །ཊ་སྡེའི་ཡི་གེ་ལྔ་དང་། དྲོ་བའི་ནང་གི་ཌདང༌། མཐར་ཟད་ཀྵ་སྟེ་བདུན་པོ་
བོད་ཡིག་རྐྱང་པར་མི་མཁོ་བས་དོར། ཏ་སྡེའི་བཞི་པ་དྷ་དོར་བས་ཏ་ཐ་ད་ན་བཞི་ནི་ཏ་སྡེའོ། །
པ་སྡེའི་བཞི་པ་བྷ་ངོར་བས་པ་ཕ་བ་མ་བཞི་ནི་པ་སྡེའོ། །ཙ་སྡེའི་དང་པོ་གསུམ་གྱི་རྗེས་སུ་
མཐར་གནས་ཀྱི་བཞི་པ་སྦྱར་བས་ཙ་ཚ་ཛ་ཝ་བཞི་ནི་ཙ་སྡེའོ། །དྲོ་བའི་ཤ་ཡིག་གི་རྗོད་པ་
ཞན་པར་བྱས་པ་ཞ་དང་། ས་ཡིག་གི་རྗོད་པ་ལྷོད་ཅིང་ཡང་བར་བྱས་པ་ཟ་དང༌། དབྱངས་
ཀྱི་གཉིས་པ་ཨཱའི་རྗོད་པ་ཡང་བར་བྱས་པ་འ་དང་། མཐར་གནས་ཀྱི་དང་པོ་ཡང་འདིར་
སྦྱར་བས་ཞ་ཟ་འ་ཡ་བཞི་ནི་ཞ་སྡེའོ། །མཐར་གནས་ཀྱི་གཉིས་པ་དང་གསུམ་པ། དྲོ་བའི་
དང་པོ་དང་གསུམ་པ་རྣམས་སྦྱར་བས་ར་ལ་ཤ་ས་བཞི་ནི་ར་སྡེའོ། །དྲ་བའི་བཞི་པ་དང་
དབྱངས་ཀྱི་དང་པོ་སྟེ། ཧ་ཨ་གཉིས་ནི་ཧ་སྲེ་ཕྱེད་པའི་བརྡ་ཆད་ཅན་ཡིན་པས། ཀ་ནས་
ཨའི་བར་བོད་ལ་མཁོ་བའི་གསལ་བྱེད་ནི་སུམ་ཅུ་ཐམ་པའོ། །
གསུམ་པ་དེའི་རྒྱུ་དང་གནས་སོགས་མདོ་ཙམ་བཤད་པ་ལ་བཅུ་གཉིས། ཡི་གེའི་རྒྱུ་
དང༌། སྲོག་དང་རྐྱེན་གྱི་ཡི་གེ། ཕ་མ་བུ་ཚའི་ཡི་གེ། །ཕོ་མོ་མ་ནིང་གི་ཡི་གེ །རྐྱང་པའི་ཡི་གེ །
མགོ་ཅན་གྱི་ཡི་གེ །འདོགས་ཅན་གྱི་ཡི་གེ །བརྩེགས་དང་འཕུལ་རྟེན་ཅན་གྱི་ཡི་གེ །སྒྲའི་
ང་རོའི་དབྱེ་བ། ང་རོ་འདྲེན་ཚུལ་དེ་རྣམས་ཀྱི་གནས་ཀྱི་ཁྱད་པར་ཁྱབ་ཆེ་ཆུང་གི་ཡི་གེའོ། །
དང་པོ་ནི་གནས་དང་བྱེད་པ་དང་རླུང་དང་རྣམ་པར་རྟོག་པའམ་རྣམ་པར་ཤེས་པ་བཞིའོ། །
དེ་དག་གི་རྒྱུ་ཅི་ལྟར་བྱེད་ཅེ་ན། དོག་པའི་གནས་མགྲིན་པ། སྣ། སྤྱི་བོའི་ཀླད་པའི་སྦུབས་



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་རི་ག
གསུམ་དང༌། ཡངས་པའི་གནས་ཁོག་པ། རྐན། ལྕེ། སོ། མཆུ་ལྔ་སྟེ་གནས་བརྒྱད་ནི་
གཞིའི་རྒྱུ་དང༌། བྱེད་པ་ནི་ལྕེ་དང་རྐན་གཉིས་གཙོ་བོ་ཡིན་ཞིང་། དེ་དག་གནས་རྣམས་སུ་
ཕྲད་པའི་དབང་གིས། ནང་དུ་ཕྲད་པ་དང་། ཅུང་ཟད་ཕྲད་པ་དང་། བཙུམ་པ་དང་། ཕྱེ་བ་
དང་། དོག་པ་དང་། ཡངས་པར་བྱས་པ་དྲུག་དང་། ཕྱི་རོལ་ཏུ་དབུགས་ཆེ་ཆུང་དང་སྒྲ་ཐོན་
ཆེ་ཆུང་བཞི་རྣམས་ནི་ཡི་གེ་འབྱིན་པར་བྱེད་པའི་རྒྱུ་དང་། རླུང་ནི་རྩོལ་བ་སྟེ་ནང་གི་རླུང་
གཡོ་བས་གནས་དང་བྱེད་པ་དང་རྩོལ་བ་རྣམས་བསྐྱེད་དེ་དབུགས་འབྱུང་བ་དང་ལྷན་ཅིག་
ཏུ་སྒྲའི་རྣམ་འགྱུར་ཡི་གེ་སོ་སོའི་རྣམ་པར་སྐྱེ་བ་ནི་སྐྱོད་པར་བྱེད་པའི་རྒྱུ་དང༌། རྣམ་རྟོག་
གམ་རྣམ་ཤེས་ནི་དང་པོར་ཡི་གེར་རྣམ་པར་རྟོག་ཅིང་ཡི་གེའི་རྣམ་པ་ཤར་བའི་རྟོག་པ་སྐྱེ།
དེ་སྐྱེས་པ་ན་ཡི་གེ་བརྗོད་པར་འདོད་པའི་ཀུན་སློང་སྐྱེ། དེས་ནང་གི་རླུང་གཡོ་བར་བྱེད་པ་
སྟེ་སྐུལ་བར་བྱེད་པའི་རྩ་བའི་རྒྱུ་ཡིན་ནོ། །
གཉིས་པ་སྲོག་དང་རྐྱེན་གྱི་ཡི་གེ་བཤད་ན། སྲོག་ཅེས་པ་ཡི་གེ་རྣམས་ཀྱི་སྲོག་ཏུ་
ཞུགས་པའི་དོན་མ་ཡིན་པར་ཡི་གེ་རྣམས་བརྗོད་པ་གསལ་བར་བྱེད་པའི་ནུས་པ་སྟེར་བའི་
ཆ་ནས་སྲོག་ཅེས་བྱ་སྟེ། དབྱངས་ཨ་དང་ཡན་ལག་གུག་གུ་སོགས་བཞི་དང་ཚེག་རྣམས་
ཡིན་ནོ། །བོད་ཡིག་ལ་ཚེག་མེད་ན་སྔོན་རྗེས་རྣམས་འདྲེས་པར་འགྱུར་བས་བརྗོད་བྱ་སྟོན་
པའི་ནུས་པ་མེད་དོ། །རྐྱེན་གྱི་ཡི་གེ་གང་ཞེ་ར། དབུ་དང་ཤད་གཉིས་སོ། །
དབུ་ནི་ ༄༅་འདི་འདྲ་ཞིག་སྟེ་དབུ་ཁྱུད་དང་། དང་ཀྱོག་དང༌། བེརྒ་ཡང་ཟེར་རོ། །་འདི་
ལ་ཚེག་ཟེར་རོ། ། ཤད་ནི་ ། འདི་འདྲ་ཞིག་སྟེ་ཕུར་ཤད་དམ་ཆིག་ཤད་ཟེར།
༈ འདི་ལ་སྦྲུལ་ཤད། །།འདི་ལ་ཉིས་ཤད། །འདི་ལ་རིན་ཆེན་སྤུངས་ཤད། །། །།འདི་
ལ་བཞི་ཤད་ཅེས་བྱའོ། །དེ་རྣམས་ཀྱི་རྐྱེན་བྱས་ཏེ་དེ་ནས་གཞུང་ཡིག་རྣམས་བྲི་དགོས་པས་
ན་རྐྱེན་གྱི་ཡི་གེའོ། །
གསུམ་པ་ཕ་མ་བུ་ཚའི་ཡི་གེ་བཤད་ན། ཨ་ཡིག་ནི་ཡི་གེ་ཐམས་ཅད་ཀྱི་མ་ཡིན་ཏེ།



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཆོས་སྐུ་སྐྱེ་བ་མེད་པའི་དོན་མཚོན་ཅིང་ཤེས་རབ་ཀྱི་རང་བཞིན། ཆོས་ཐམས་ཅད་ཀྱི་འབྱུང་
གནས་ཡིན་པའི་གནད་ཀྱིས་སོ། །ཀ་ནས་ཧའི་བར་ཉེར་དགུ་ནི་ཕ་ཡིག་ཡིན་ཏེ། བརྗོད་བྱ་
རྗོད་བྱེད་ཀྱི་དོན་སྟོན་པར་བྱེད་པའི་ཐབས་སམ་བྱེད་པོ་གཙོ་བོ་ཡིན་པའི་ཕྱིར་ཏེ། མ་ནི་
ཤེས་རབ་ཕ་ནི་ཐབས། །ཞེས་གསུངས་སོ། །བུ་ཡིག་གང་ཞེ་ན། སྟེང་ན་ཞུ་ལྟར་མཛེས་
པའི་དབྱངས་ཀྱི་ཡན་ལག་གུག་གུ་འགྲེང་བུ་ན་རོ་གསུམ་དང་། འོག་ན་གདན་ལྟར་ན་
མཛེས་པའི་དབྱངས་ཀྱི་ཡན་ལག་ཞབས་ཀྱུ་དང་ཡ་སྟ་ར་སྟ་གཉིས་བཅས་གསུམ་མོ། །དེ་
དྲུག་པོ་ཕ་མའི་ཡི་གེ་ལ་ཕར་ལྟོས་ཤིང་གདགས་སུ་རུང་ལ། ཕ་མའི་ཡི་གེ་རྣམས་དྲུག་པོ་ལ་
མི་ལྟོས་ཤིང་གདགས་སུ་མེད་པས་ན་བུ་ཡིག་ཅེས་བྱའོ། །འོ་ན་ཝ་སྟ་ལ་སྟ་གཉིས་ཅིའི་ཕྱིར་
བུ་ཡིག་ཏུ་མ་གཏོགས་སྙམ་ན། ཡ་སྟ་དང་། ར་སྟ་གཉིས་བཏགས་དོན་མཚོན་བྱེད་ཙམ་
ཡིན་ཞིང་། རྩྭ་སྟ་ནི་ལྔ་དང་ལྔ་གཉིས་ལས་ཁྱད་པར་འབྱེད་ཕྱིར་བྲ་བོའི་དབྱིབས་ཅན་གྱི་
བ་ཟུར་བཏོད་པ་ཙམ་དང་། ལ་སྟ་ནི་རང་གཟུགས་དངོས་སུ་ཡོད་པ་སྟེ། དེའི་ཕྱིར་བུ་ཡིག་
གི་གྲས་སུ་དང་པོའི་སློབ་དཔོན་གྱིས་མ་བཞག་པ་ཡིན་ནོ། །
བཞི་པ་ཕོ་མོ་མ་ནིང་གི་ཡི་གེ་ལ། སྤྱིར་བསྟན་པ། བྱེ་བྲག་ཏུ་བཤད་པའོ། །དང་པོ་ནི།
དབྱངས་ཀྱི་ཡན་ལག་གུག་གུ་སོགས་བཞི་ནི་མོ་དང་། ཀ་སོགས་གསལ་བྱེད་ཉེར་དགུ་ནི་
པོ་ཡིག་ཡིན་ནོ། ། །
གཉིས་པ་ལ། སྡེ་ཚན་ལྔ་རུ་དྲིལ་ཚུལ། སྡེ་ཚན་གསུམ་དུ་དྲིལ་ཚུལ། སྔོན་འཇུག་གི་
ནང་གསེས་དང༌། རྗེས་འཇུག་གི་ནང་གསེས་དྲིལ་ཚུལ་དང་བཞིའོ། །དང་པོ་སྡེ་བ་ཕྱེད་དང་
བརྒྱད་ཀྱི་དང་པོའི་ཀ་སོགས་དང་པོ་ལྔ་ནི་ཕོ། ཁ་སོགས་གཉིས་པ་ལྔ་ནི་མ་ནིང་། ག་
སོགས་གསུམ་པ་ལྔ་དང་ཝ་དང་ཞ་སྡེ་བཞི་དང་ར་སྡེའི་ཕྱི་མ་གཉིས་རྣམས་སོ། །ང་སོགས་
བཞི་པ་བཞི་ནི་ཤིན་ཏུ་མོ་དང་། ཨ་ཡིག་མ་གཏོགས་པའི་ལྷག་མ་གསུམ་ནི་མོ་གཤམ་གྱི་ཡི་གེ་
ཡིན་ཏེ། ཡི་གེ་རྣམས་སོ་སོར་བརྗོད་པའི་ཚེ་གནས་བྱེད་རྩོལ་བ་མི་འདྲ་བའི་གནད་ཀྱིས་སོ། །
༡
རྒྱུ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད པ་ངོ་མཚར་འཕྲུལ་གྱི་ལྡེའུ་མིག།
གཉིས་པ་སྡེ་ཚན་གསུམ་དུ་དྲིལ་ཚུལ་ནི། ཀ་སོགས་ལྔ་པོ། ཁ་སོགས་ལྔ་མ་ནིང་རང་
སོར་བཞག་པ་གོ་སླ་བའི་ཆེད་ཡིན་ནོ། །ག་སོགས་མོ་བཅུ་གཉིས་དང་ང་སོགས་ཤིན་ཏུ་མོ་
བཞི་དང་ར་སོགས་མོ་གཤམ་གསུམ་སྟེ་བཅུ་དགུ་ནང་གསེས་ལ་ཁྱད་པར་ཡོད་པར་མ་ཟད་
སྡེ་བ་དང་སྡེ་ཚན་གྱི་དབང་གིས་མིང་གཞིར་འཇུག་མི་འཇུག་གི་རྣམ་དབྱེ་གོ་དཀའ་བ་ཡོད་
པ་ཕྱོགས་གཅིག་ཏུ་སྡུད་པའི་ཆེད་དུ་མོ་ཡིག་ཏུ་མཛད་པ་སྟེ་རྗེས་འཇུག་དབྱུང་བའི་སླད་
དུའོ། ། །
གསུམ་པ་སྔོན་འཇུག་གི་ནང་གསེས་དྲིལ་ཚུལ་ནི། བ་ཡིག་ཕོ་དང་འ་ཡིག་མོ་དང་ག་
ད་གཉིས་མ་ནིང་དང་མ་ཡིག་ཤིན་ཏུ་མོ་སྟེ་བཞིར་དྲིལ་བ་སྟེ་མིང་གཞི་དང་ཕྲད་སྟོབས་ཀྱིས་
རང་གི་བརྗོད་གདངས་འགྱུར་བའི་དབང་གིས་སོ། །
བཞི་པ་རྗེས་འཇུག་གི་ནང་གསེས་དྲིལ་ཚུལ་ནི། མིང་དོན་མཐུན་པའི་མཁས་པ་
རྣམས་ཀྱི་བཞེད་པ་མི་འདྲ་བ་སྣང་ཡང་། འདིར་ག་ད་བ་ས་བཞི་ཕོ་དང་ང་མ་འ་གསུམ་མོ་
དང་ན་ར་ལ་གསུམ་མ་ནིང་སྟེ་རྟགས་གསུམ་དུ་ཕྱེ་བ་ནི་རྗེས་འཇུག་རྣམས་མིང་གཞིར་
འཇུག་པའི་ཚེ་དེ་དང་ཕྲད་སྟོབས་ཀྱིས་སྒྲ་གདངས་མི་འདྲ་བ་ཡོད་པས་སོ། །དེ་ལ་ནང་
གསེས་ཀྱིས་ཕོ་ག་ཡིག་སྐྱེས་བུ་རབ་དང་བ་ཡིག་སྐྱེས་བུ་འབྲིང་དང་ག་བ་གཉིས་དང་ས་ད་
གཉིས་སྐྱེས་བུ་ཐ་མ། མོ་ཡིག་ང་མ་གཉིས་མོ་ཙམ་དང་ང་མ་གཉིས་དང་འ་ཡིག་ཤིན་ཏུ་མོ་
དང༌། མ་ནིང་ན་ར་ལ་གསུམ་འགྱུར་དང་མཚན་གཉིས་དང་མཚན་མེད་མ་ནིང་དུ་ཡང་
འགྱུར་ཏེ། དེ་རྣམས་མིང་གཞིའི་གཉིས་དང་མཚན་མེད་མ་ནིང་དུ་ཡང་འགྱུར་ཏེ། དེ་རྣམས་
མིང་གཞིའི་རྟགས་དང་འཕུལ་གྱི་རྟགས་དང་རང་གི་རྟགས་དང་ཡང་འཇུག་ས་དང་ད་ཡིག་
གི་རྟགས་རྣམས་འཛོམས་མི་འཛོམས་ཀྱི་ཁྱད་པར་ལས་ཡིན་པས་འདིར་མདོར་བསྟན་
ལྔ་པ་རྐྱང་པའི་ཡི་གེ་ནི། ཀ་ནས་ཨའི་བར་རྣམས་སོ། །དེ་ལ་གཞུག་རྒྱུའི་འཕུལ་
པའོ། ། །
11



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དང་སྔོན་འཇུག་རྣམ་གྲངས་དང་། རྗེས་འཇུག་དང་མཐའ་རྟེན་ཞེས་པ་རྣམ་གྲངས་ཡིན་ནོ། །
འཕུལ་འཇུག་ཚུལ་ནི། བ་འཕུལ་ཅན་བཅུ་དང་འ་འཕུལ་བཅུ་དང་ག་འཕུལ་བཅུ་གཅིག་ད་
འཕུལ་དྲུག་དང་མ་འཕུལ་བཅུ་གཅིག་སྟེ་རྐྱང་ཡིག་སྔོན་འཇུག་ཐོབ་པ་ཞེ་བརྒྱད་ཡོད་དོ། །
གཏན་ནས་འཕུལ་མི་ཐོབ་པའི་ཡི་གེ་དྲུག་གོ། ། རྗེས་འཇུག་གི་ག་ཡིག་ནི་ཛ་ཝ་གཉིས་དང་
ང་ཡིག་ནི་ཛ་དང་ད་ཡིག་ནི་ཀ་ཇ་ཏ་ཛ་ཝ་ཨ་དང་། ག་ཡིག་ནི་ཇ་ཛ་ཝ་དང་། བ་ཡིག་ནི་ང་
ཇ་པ་མ་ཇ་ཝ་འ་ཨ་དང་། མ་ཡིག་ནི་ཇ་པ་ཛ་ཝ་དང་འ་ཡིག་ནི་བརྡ་གསར་འདིར་དངོས་སུ་
མི་ཐོབ་པ་དང་ར་ཡིག་ནི་ཇ་ཙ་ཛ་ཝ་ར་ལ་དང་ལ་ཡིག་ནི་ཀ་ཇ་པ་ཙ་ཛ་ལ་དང་ས་ཡིག་ནི་ཏ་
ཕ་ཙ་ཛ་ཝ་ཧ་ཨ་རྣམས་ལ་ཆོས་སྐད་དུ་མི་ཐོབ་པ་གཞིར་བཅས་པའི་ཡི་གེ་དོན་གཉིས་ཡོད་
དེ་རྣམ་དབྱེ་སོགས་མ་ཐེ་བ་ཤེས་དགོས་སོ། །
དྲུག་པ་མགོ་ཅན་གྱི་ཡི་གེ་བཤད་ན། ར་དང་ལ་དང་ས་མགོ་ཅན་གསུམ་མོ། །དེ་ལ་
ར་མགོ་ཅན་བཅུ་གཉིས་སོ། །ལ་མགོ་ཅན་བཅུའོ། །ས་མགོ་ཅན་བཅུ་གཅིག་སྟེ་ཡི་གེ་སོ་
གསུམ་ཡོད་དོ། །མགོ་ཅན་ཐམས་ཅད་བ་ཡིག་གིས་འཕུལ་བས་ར་མགོ་ཅན་བཅུ་དང་ལ་
མགོ་ཅན་གཉིས་དང་ས་མགོ་ཅན་བརྒྱད་དེ་ཡི་གེ་ཉི་ཤུ་འཕུལ་ལོ། །རྗེས་འཇུག་ག་ཡིག་ནི་
ར་མགོ་ཅན་བཞི་དང་ལ་མགོ་ཅན་ལྔ་དང་ས་མགོ་ཅན་གཅིག །ང་ཡིག་ནི་ར་མགོ་ཅན་
གསུམ་དང་ལ་མགོ་ཅན་བཞི་དང་ས་མགོ་ཅན་གསུམ། ད་ཡིག་ནི་ར་མགོ་ཅན་གཉིས་དང་
ལ་མགོ་ཅན་ལྔ་དང་ས་མགོ་ཅན་གསུམ། ན་ཡིག་ནི་ར་མགོ་ཅན་གཉིས་དང་ལ་མགོ་ཅན་
བདུན་དང་ས་མགོ་ཅན་གསུམ། བ་ཡིག་ནི་ར་མགོ་ཅན་བཞི་དང་ལ་མགོ་ཅན་དྲུག་དང་ས་
མགོ་ཅན་གསུམ། མ་ཡིག་ནི་ར་མགོ་ཅན་བརྒྱད་དང་ལ་མགོ་ཅན་དྲུག་དང་ས་མགོ་ཅན་
གསུམ། འ་ཡིག་ནི་བརྡ་གསར་འདིར་མགོ་ཅན་སོ་གསུམ། ར་ཡིག་ནི་ར་མགོ་ཅན་དགུ་
དང་ལ་མགོ་ཅན་བདུན་དང་ས་མགོ་ཅན་གཅིག །ལ་ཡིག་ནི་ར་མགོ་ཅན་བཞི་དང་ལ་མགོ་
ཅན་བཅུ་དང་ས་མགོ་ཅན་གསུམ། ས་ཡིག་ནི་ར་མགོ་ཅན་གཉིས་དང་ལ་མགོ་ཅན་བདུན་
ལ12-



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་འསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
དང་ས་མགོ་ཅན་གཉིས་ཏེ་ཡི་གེ་བརྒྱ་ལྔ་བཅུ་ལ་མི་འཇུག་གོ། ། །
བདུན་པ་འདོགས་ཅན་གྱི་ཡི་གེ་བཤད་ན། ཡ་དང་ར་དང་ལ་དང་ཝའོ། །དེ་ལ་ཡ་
བཏགས་ཅན་བདུན་ནོ། །ར་བཏགས་ཅན་བཅུ་གཅིག་གོ། །ལ་བཏགས་ཅན་དྲུག་གོ། །ཝ་
བཏགས་ཅན་བཅུ་གཉིས་ཏེ་ཡི་གེ་སོ་དྲུག་ཡོད་དོ། །འདོགས་ཅན་འཕུལ་བའི་སྔོན་འཇུག་
གི་ཡི་གེ་བཞི་སྟེ་ད་བ་མ་འའོ། །དེ་ལ་ད་ཡིག་གིས་ཡ་བཏགས་ཅན་ལྔ་དང་ར་བཏགས་ཅན་
བཞི་འཕུལ་ལོ། །བ་ཡིག་གིས་ཡ་བཏགས་ཅན་གཉིས་དང་ར་བཏགས་ཅན་གསུམ་དང་ལ་
བཏགས་ཅན་བཞི་འཕུལ་ལོ། །མ་ཡིག་གིས་ཡ་བཏགས་ཅན་གཉིས་དང་ར་བཏགས་ཅན་
གཉིས་འཕུལ་ལོ། །འ་ཡིག་གིས་ཡ་བཏགས་ཅན་བཞི་དང་ར་བཏགས་ཅན་ལྔ་འཕུལ་ལོ། །
ཝ་བཏགས་ཅན་ལ་འཕུལ་གཏན་ནས་མི་ཐོབ་པས་འདོགས་ཅན་འཕུལ་ཐོབ་པའི་ཡི་གེ་སོ་
གཅིག་ཡོད་དོ། །རྗེས་འཇུག་གི་ག་ཡིག་ནི་ཡ་བཏགས་ཅན་གཅིག་དང་ར་བཏགས་ཅན་
གཅིག །ང་ཡིག་ནི་ཡ་བཏགས་ཅན་གཅིག་དང་ར་བཏགས་ཅན་གསུམ་དང་ལ་བཏགས་
ཅན་གཅིག །ད་ཡིག་ནི་ཡ་བཏགས་ཅན་གསུམ་དང་ར་བཏགས་ཅན་གསུམ་དང་ལ་
བཏགས་ཅན་གཅིག །ན་ཡིག་ནི་ཡ་བཏགས་ཅན་གཉིས་དང་ར་བཏགས་ཅན་བཞི་དང་ལ་
བཏགས་ཅན་གཅིག །བ་ཡིག་ནི་ཡ་བཏགས་ཅན་དྲུག་དང་ར་བཏགས་ཅན་ལྔ་དང་ལ་
བཏགས་ཅན་གཉིས། །མ་ཡིག་ནི་ཡ་བཏགས་ཅན་བཞི་དང་ར་བཏགས་ཅན་ལྔ་དང་ལ་
བཏགས་ཅན་གཉིས། འ་ཡིག་ནི་བརྡ་གསར་ལ་འདོགས་ཅན་ཉེར་བཞི། ར་ཡིག་ནི་ཡ་
བཏགས་ཅན་གཅིག་དང་ར་བཏགས་ཅན་བཅུ་གཅིག་དང་ལ་བཏགས་ཅན་ལྔ་། ལ་ཡིག་
ནི་ཡ་བཏགས་ཅན་གཉིས་དང་ར་བཏགས་ཅན་བཞི་དང་ལ་བཏགས་ཅན་ལྔ། ས་ཡིག་ནི་
ཡ་བཏགས་ཅན་གསུམ་དང་ར་བཏགས་ཅན་བཞི་དང་ལ་བཏགས་ཅན་གཅིག །རྗེས་
འཇུག་བཅུ་ནི་ཝ་བཏགས་ཅན་བཅུ་གཉིས་ལ་འཇུག་མི་སྲིད་པ་སྟེ་ཡི་གེ་བརྒྱ་བཅུ་བདུན་ལ་
མི་འཇུག་གོ །
~ 13



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བརྒྱད་པ་བརྩེགས་དང་འཕུལ་རྟེན་ཅན་གྱི་ཡི་གེ་བཤད་ན། སྟེང་ན་ར་དང་ས་མགོ་
འོག་ན་ཡ་དང་ར་སྟ་ཝ་ཟུར་ཅན་བཅས་བཅོ་བརྒྱད་དོ། །སྔོན་འཇུག་བ་ཡིག་གིས་སུམ་
བརྩེགས་ཅན་གྱི་ཡི་གེ་དྲུག་འཕུལ་ལོ། །རྗེས་འཇུག་ག་ཡིག་ནི་སུམ་བརྩེགས་རྐྱང་པ་
བརྒྱད་དང་འཕུལ་ཅན་བཞི། ང་ཡིག་ནི་བརྩེགས་རྐྱང་དྲུག་དང་འཕུལ་ཅན་གཅིག །ད་
ཡིག་ནི་བརྩེགས་རྐྱང་བཅུ་དང་འཕུལ་ཅན་གཉིས། ན་ཡིག་ནི་བརྩེགས་རྐྱང་བདུན་དང་
འཕུལ་ཅན་གཉིས། བ་ཡིག་ནི་བརྩེགས་རྐྱང་བཅུ་བཞི་དང་འཕུལ་ཅན་གཉིས། མ་ཡིག་ནི་
བརྩེགས་རྐྱང་བཅུ་གཉིས་དང་འཕུལ་ཅན་བཞི། འ་ཡིག་ནི་སུམ་བརྩེགས་རྐྱང་འཕུལ་ཉེར་
བཞི། ར་ཡིག་ནི་བརྩེགས་རྐྱང་བཅུ་གསུམ་དང་འཕུལ་ཅན་བཞི། ལ་ཡིག་ནི་བརྩེགས་རྐྱང་
དགུ་དང་འཕུལ་ཅན་གཅིག །ས་ཡིག་ནི་བརྩེགས་རྐྱང་བརྒྱད་དང་འཕུལ་ཅན་གཅིག་སྟེ་ཡི་
གེ་བརྒྱ་སོ་གཉིས་ལ་མི་འཇུག་གོ །མཐའ་རྟེན་ནམ་རྗེས་འཇུག་གི་ག་ཡིག་ནི་འཕུལ་ཅན་
རྐྱང་ཡིག་བདུན་དང་མགོ་ཅན་བརྒྱད་དང་འདོགས་ཅན་བརྒྱད། ང་ཡིག་ནི་འཕུལ་ཅན་རྐྱང་
ཡིག་བཅུ་གཅིག་མགོ་ཅན་བདུན་འདོགས་ཅན་བཅུ་དྲུག །ད་ཡིག་ནི་རྐྱང་ཡིག་འཕུལ་ཅན་
བཅུ་གཅིག་མགོ་ཅན་བཅུ་འདོགས་ཅན་བཅུ་བདུན། ན་ཡིག་ནི་རྐྱང་ཡིག་འཕུལ་ཅན་ལྔ་
མགོ་ཅན་བཅུ་འདོགས་ཅན་བཅུ་དྲུག་བ་ཡིག་ནི་རྐྱང་ཡིག་འཕུལ་ཅན་བཅུ་དྲུག་མགོ་ཅན་
བདུན་འདོགས་ཅན་ཉེར་གསུམ། མ་ཡིག་ནི་འཕུལ་ཅན་རྐྱང་ཡིག་བཅོ་ལྔ་མགོ་ཅན་དགུ་
འདོགས་ཅན་ཉེར་གཉིས། འ་ཡིག་ནི་བརྡ་གསར་ལྟར་འཕུལ་ཅན་རྐྱང་ཡིག་བཅུ་གསུམ་ར་
ཡིག་ནི་འཕུལ་ཅན་རྐྱང་ཡིག་བཞི་མགོ་ཅན་བཅུ་གཉིས་འདོགས་ཅན་ཉེར་ལྔ། ལ་ཡིག་ནི་
རྐྱང་ཡིག་འཕུལ་ཅན་བརྒྱད་མགོ་ཅན་བཅུ་འདོགས་ཅན་བཅུ་གསུམ། ས་ཡིག་ནི་རྐྱང་ཡིག་
འཕུལ་ཅན་ལྔ་མགོ་ཅན་བཞི་འདོགས་ཅན་བརྒྱད་དེ་ཡི་གེ་སུམ་བརྒྱ་ཉི་ཤུ་ལ་མི་འཇུག་གོ། །
དགུ་པ་སྒྲའི་ང་རོའི་དབྱེ་བ་ནི། དབྱངས་ཀྱི་ང་རོ་བཞི་ཡོད་དེ། བཀུག་པ་ཞེས་པ་
གུག་གུ་ཅན་གྱི་ཡི་གེ་ཇི་སྙེད་པ་དང་། སྨད་པ་ཞེས་པ་ཞབས་ཀྱུ་ཅན་དང་། བསྒྲེང་བ་ཞེས་



སུམ་ཅུ་པ་དང་རྟགས་ཀྱི་འཇུག་པའི་མ་ཆན་འགྲེའ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
པ་འགྲེང་བུ་ཅན་དང་། བསྟོད་པ་ཞེས་པ་ན་རོ་ཅན་གྱི་ཡི་གེ་ཇི་སྙེད་པའོ། །གསལ་བྱེད་ཀྱི་
ང་རོ་ནི་གཅིག་སྟེ། སྣ་མཉམ་པའམ་དྲང་པོའོ། །དེ་ཡང་ཀ་ནས་ཨའི་བར་གྱི་ཡི་གེ་སོ་ན་
གནས་པ་རྣམས་སོ། །བཀུག་པའི་ང་རོ་འཇུག་པའི་རྐྱང་ཡིག་ཉེར་བཞི་སྟེ། ཁ་ང་ཕ་བ་ཝ་ཧ་
དྲུག་མ་གཏོགས་སོ། །དེ་བཞིན་དུ་མགོ་ཅན་གྱི་ཡི་གེ་བཅུ་བཞི་སྟེ། རྐ་རྒ་རྔ་རྡ་རྣ་རྦ་ལྟ་ལྷ་
ལྔ་ཁྲི་ལྔ་ལྷ་སྐ་སྒ་སྔ་སྣ་སྤ་སྦ་སྩ་རྣམས་མ་གཏོགས་སོ། །འདོགས་ཅན་གྱི་ཡི་གེ་བཅུ་བདུན་ཏེ།
མྱ་ཏྲ་པྲ་ཀླུ་བླ་ཟླ་སླ་མ་གཏོགས་སོ། །སུམ་བརྩེགས་ཅན་གྱི་ཡི་གེ་བཅུ་སྟེ། རྒྱ་རྒྱ་རྨ་ན་རྩྭ་ཕྱུ་
གྲྭ་སྣ་རྣམས་མ་གཏོགས་པ་སྟེ། བཀུག་པའི་ང་རོ་འཇུག་པའི་ཡེ་གེ་དྲུག་ཅུ་རེ་ལྔ་ཡོད་དོ། །
སྨད་པའི་ང་རོ་འཇུག་པའི་རྐྱང་ཡིག་ཉེར་དགུ་སྟེ། ཝ་ཡིག་མ་གཏོགས་སོ། །མགོ་ཅན་ཉེར་
དྲུག་སྟེ། རྣ་བྲ་ལྷ་ལྔ་ལྔ་ལ་སྩ་མ་གཏོགས་སོ། །འདོགས་ཅན་བཅུ་དགུ་སྟེ། པ་ཏྲ་ཕྲ་པྲ་ཧྲ་མ་
གཏོགས་སོ། །སུམ་བརྩེགས་ཅན་བཅུ་སྟེ། རྒྱ་རྒྱ་རྒུ་རྩྭ་ཕྱུ་གྲྭ་སྨྲ་སྤྱ་མ་གཏོགས་པ་སྟེ། སྨད་
པའི་ང་རོ་འཇུག་པའི་ཡི་གེ་བརྒྱད་ཅུ་གྱ་བཞི་ཡོད་དོ། །བསྒྲེང་བའི་ང་རོ་འཇུག་པའི་རྐྱང་
ཡིག་ཉེར་བདུན་ཏེ། ཝ་འ་ཨ་གསུམ་མ་གཏོགས་སོ། །མགོ་ཅན་ཉེར་གཉིས་ཏེ། རྒ་རྣ་རྦ་
ལྟ་ལྷ་ལྔ་ལྔ་ལྔ་ཝ་སྔ་ཅུ་མ་གཏོགས་སོ། །འདོགས་ཅན་བཅུ་བཞི་སྟེ། པྱ་མྱ་ཀྲ་བྲ་པྲ་ཀླུ་བླ་ཟླ་
རྒྱ་སླ་མ་གཏོགས་སོ། །སུམ་བརྩེགས་ཅན་བརྒྱད་ཏེ། རྒྱ་རྒྱ་རྒུ་ཕྱུ་གྲྭ་སྤྱི་སྦྱ་སྨྲ་སྐྲ་མ་གཏོགས་
པ་སྟེ། བསྒྲེང་བའི་ང་རོ་འཇུག་པའི་ཡི་གེ་བདུན་ཅུ་དོན་གཅིག་ཡོད་དོ། །བསྟོད་པའི་ང་རོ་
འཇུག་པའི་རྐྱང་ཡིག་ཉེར་དགུ་སྟེ། ཝ་ཡིག་མ་གཏོགས་སོ། །མགོ་ཅན་ཉེར་དགུ་སྟེ། ལྷ་ལྔ་ལྔ་
ཝ་མ་གཏོགས་སོ། །འདོགས་ཅན་ཉེར་གཉིས་ཏེ། ཤྲ་ཧྲ་མ་གཏོགས་སོ། །སུམ་བརྩེགས་
ཅན་བཅུ་གཉིས་ཏེ། རྨ་རྒ་རྩྭ་ཕྱུ་གྲྭ་སྦྲ་མ་གཏོགས་པ་སྟེ། བསྟོད་པའི་ང་རོ་འཇུག་པའི་ཡི་གེ་
དགུ་བཅུ་གོ་གཉིས་ཡོད་དོ། །ཝ་བཏགས་ཅན་ལ་དབྱངས་ཀྱི་ཡན་ལག་བཞི་ཞུགས་པ་མི་
སྲིད་དོ། །
བཅུ་པ་ང་རོ་འདྲེན་ཚུལ་ནི། ང་རོའི་རྩ་བ་གསུམ་ཡོད་དེ། ཨ་དང་ཧ་དང་འ་གསུམ་



ཐུན་མོང་རིག་མཛོད་ལས། བོད་ཀྱི བརྡ་སྤྲོད་ཕྱོགས་བསྒྲིགས་པོད་བཅུ་པ།
མོ༑ ༑དེ་ཡང་སྒྲའི་གཞི་དབུགས་ཀྱི་ཤུགས་འབྱུང་བའི་གནས་ཀྱི་རྩ་བ་ནི། ཁོག་པ་དང་།
མགྲིན་པ་གཉིས་སོ། །མགྲིན་པ་བཙུམ་ཞིང་དོག་པར་བྱས་ནས་སྟོད་དུ་ཤུགས་བསྐྱེད་དེ་
གདོན་པའི་ཡི་གེའི་རྩ་བ་ནི་ཨ་ཡིག་གོ། །ཁོག་པ་ནས་ཤུགས་བསྐྱེད་དེ་གདོན་པའི་ཡི་གེའི་
རྩ་བ་ནི་ཧ་ཡིག་གོ། །མགྲིན་པ་ཕྱེ་ཞིང་ཡངས་པར་བྱས་ནས་སྨད་དུ་ཤུགས་བསྐྱེད་དེ་གདོན་
པའི་ཡི་གེའི་རྩ་བ་ནི་འ་ཡིག་གོ། །དེ་ལ་ཨ་ཡིག་གི་སྒྲའི་ཆ་དང་ལྡན་པར་མགྲིན་པ་བཙུམ་
ཞིང་དབུགས་སྟོབས་ཆུང་བས་སྟོད་དུ་གྲིམ་པའི་སྒྲ་དྲག་པའི་ཚུལ་གྱིས་གདོན་པའི་ཡི་གེ་ནི་
ཕོ་ཡིག་གོ། །ཧ་ཡིག་གི་སྒྲ་ཆ་དང་ལྡན་པར་ཁོག་པ་ནས་ཤུགས་ཅུང་ཟད་བསྐྱེད་དེ་དབུགས་
སྟོབས་ཆེ་བས་སྒྲ་བར་མའི་ཚུལ་གྱིས་གདོན་པའི་ཡི་གེ་ནི་མ་ནིང་ངོ༌། །འ་ཡིག་གི་སྒྲའི་ཆ་
དང་ལྡན་པར་མགྲིན་པ་ཕྱེ་ཞིང་དབུགས་སྟོབས་ཆུང་བས་སྒྲ་ཅུང་ཟད་ཞན་པའི་ཚུལ་གྱིས་
གདོན་པའི་ཡི་གེ་ནི་མོ་ཡིག་གོ། །དེ་ལས་ཞ་ཟ་ཤ་ས་རྣམས་དབུགས་སྟོབས་དང་ཁོག་པའི་
སྒྲ་ཡང་ཅུང་ཟད་ཤས་ཆེ་ཞིང་། ཞ་དང་ཟ་ནི་བྱེད་པ་ལྷོད་པ་དང་། ཤ་དང་ས་ནི་བྱེད་པ་དམ་
པའི་ཁྱད་པར་ཡོད་དོ། །འ་ཡིག་གི་སྒྲའི་ཆ་དང་ལྡན་པར་མགྲིན་པ་ཕྱེ་བའི་དབུགས་སྟོབས་
ཕྲ་མོ་སྣ་ནས་འདྲེན་ཞིང་སྒྲ་ཞན་པའི་ཚུལ་གྱིས་གདོན་པའི་ཡི་གེ་ནི་ཤིན་ཏུ་མོའོ། །འ་ཡིག་
གི་སྒྲའི་ཆ་དང་ལྡན་པར་མགྲིན་པ་ཕྱེ་ཞིང་ལྷོད་དེ་དབུགས་སྟོབས་སྨད་དུ་གློད་པས་སྒྲ་ཤིན་
ཏུ་ཞན་པའི་ཚུལ་གྱིས་གདོན་པའི་ཡི་གེ་ནི་མོ་གཤམ་མོ། །དེ་ལྟར་ང་རོའི་རྩ་བ་གསུམ་ལས་
གདོན་པའི་ཡི་གེ་རྣམས་ཀྱི་ཁྱད་པར་ཕྱེད་པའི་ཆེད་དུ། རྟགས་འཇུག་རྩ་བར་ཐོག་མར་སྡེ་
ཚན་ལྔ་རུ་དྲིལ་ཚུལ་གསུངས་པ་ལགས་སོ། །
བཅུ་གཅིག་པ་དེ་རྣམས་ཀྱི་གནས་ཀྱི་ཁྱད་པར་ནི། ཁོག་པ། མགྲིན་པ། རྐན། སོ།
ལྕེ༑ མཆུ། སྣ། སྤྱི་བོ་དང་བརྒྱད་ལས་ཡི་གེ་གང་བྱུང་བ་ལ། ཁོག་པ་ལས་བྱུང་བ་ནི་ཡི་གེ་
ཐམས་ཅད་དོ། །དབྱངས་ཨི་ནི་མགྲིན་པ་ལས་བྱུང་ཞིང་སྤྱི་བོའི་ཆ་ནས་བཀུག་ཅིང་ཅུང་
ཟད་དོག་པོར་བྱས་པའི་བྱེད་པ་ཅན་དང་། ཨུ་ནི་མགྲིན་པ་ཨེ་ཡིག་ནི་མགྲིན་པ་དང་མཆུ་
ལ }6ལ



ནམA
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ལས་བྱུང་ཞིང་། དེ་ཡང་མཆུ་མ་རེག་ཙམ་དུ་ཐུམ་པས་འཕར་སྤྱད་དེ་ཅུང་ཟད་དོག་པོར་
བྱས་པའི་བྱེད་པ་ཅན་དང་། ལས་བྱུང་ཞིང་སྤྱི་བོའི་ཆ་དང་ཅུང་ཟད་འདྲེས་པས་གྱེན་དུ་
བསྒྲེང་སྟེ་ཡངས་པར་བྱས་པའི་བྱེད་པ་ཅན་དང༌། ཨོ་ནི་མགྲིན་པ་དང་མཆུ་ལས་བྱུང་ཞིང་།
དེ་ཡང་མ་མཆུ་གྱེན་དུ་བཏེགས་པ་ལྟར་འཕང་བསྟོད་དེ་ཡངས་པར་བྱས་པའི་བྱེད་པ་ཅན་
རྣམས་ཡིན་ནོ། །གསལ་བྱེད་ཀྱི་ཀ་སྡེ་རྣམས་མགྲིན་པ་ལས་བྱུང་ཞིང་ལྕེའི་རྩ་བའི་བྱེད་པ་
ཅན་དང་། ཅ་སྡེ་རྣམས་རྒན་ལས་བྱུང་ཞིང་ལྕེའི་རྩེ་མོ་དང་ཉེ་བའི་བྱེད་པ་ཅན། ཏ་སྡེ་
རྣམས་སོ་ལས་བྱུང་ཞིང་ལྕེའི་རྩེ་མོའི་བྱེད་པ་ཅན། པ་སྡེ་རྣམས་མཆུ་ལས་བྱུང་ཞིང་མཆུ་
སྦྱར་ཞིང་བཙུམ་པའི་བྱེད་པ་རྣམས་ཀྱིས་བསྐྱེད་ཅིང་། བརྗོད་ཚུལ་གྱི་ཁྱད་པར་ཡང་སྡེ་བ་
བཞི་རྣམས་གོ་རིམ་བཞིན་དུ། དང་པོ་རྣམས་དམ་པ། གཉིས་པ་རྣམས་ལྷོད་པ། གསུམ་པ་
རྣམས་ཤིན་ཏུ་ལྷོད་པ། བཞི་པ་རྣམས་ཆེས་ཤིན་ཏུ་ལྷོད་པར་བརྗོད་པ་སྟེ། མདོར་ན་སྡེ་བ་
རང་རང་གི་སྔ་མ་སྔ་མ་ལས་ཕྱི་མ་ཕྱི་མ་ལྷོད་པའི་ཚུལ་གྱིས་བརྗོད་དགོས་པ་དང་། ཙ་ཚ་ཛ་
གསུམ་ནི་སོ་དང་རྐན་ལས་བྱུང་ཞིང་ལྕེའི་རྩེ་མོ་དང་ཤིན་ཏུ་ཉེ་བའི་བྱེད་པས་བསྐྱེད་ཅིང༌།
བརྗོད་ཚུལ་ནི་དམ་པ་དང་། ལྷོད་པ་དང་། ཤིན་ཏུ་ལྷོད་པ་དང་། ཝ་ནི་མཆུ་ལས་བྱུང་ཞིང་
མཆུ་ཅུང་ཟད་སྦྱོར་ལ་ཁད་དུ་ཉེ་བའི་མགྲིན་པའི་བྱེད་པས་བསྐྱེད་ཅིང་། བརྗོད་ཚུལ་ནི་ཤིན་
ཏུ་ལྷོད་པ་དང་། ཞ་ནི་རྐན་ལས་བྱུང་ཞིང་ལྕེའི་རྩེ་མོ་དང་མཆོག་ཏུ་ཉེ་ཞིང་ལྷོད་པའི་བྱེད་
པས་བསྐྱེད་ཅིང་། བརྗོད་ཚུལ་ནི་ཤིན་ཏུ་ལྷོད་པ་དང་། ཟ་ནི་སོ་དང་རྐན་ལས་བྱུང་ཞིང་
ལྕེའི་རྩེ་དང་ཤིན་ཏུ་ཉེ་ཞིང་ལྷོད་པའི་བྱེད་པས་བསྐྱེད་ཅིང་། བརྗོད་ཚུལ་ནི་ཤིན་ཏུ་ལྷོད་པ་
དང༌། འ་ནི་མགྲིན་པ་ལས་བྱུང་ཞིང་ལྕེ་རྩ་དང་ཉེ་བའི་བྱེད་པས་བསྐྱེད་ཅིང་། བརྗོད་ཚུལ་
ནི་ཤིན་ཏུ་ལྷོད་པ་དང་། ཡ་ནི་རྐན་ལས་བྱུང་ཞིང་ལྕེའི་རྐེད་པར་ཅུང་ཟད་ཉེ་བའི་བྱེད་པས་
བསྐྱེད་ཅིང་། བརྗོད་ཚུལ་ནི་ཤིན་ཏུ་ལྷོད་པ་དང༌། ར་ནི་སྤྱི་བོ་ལས་བྱུང་ཞིང་ལྕེའི་རྩེ་མོ་རྐན་
དང་ཅུང་ཟད་ཕྲད་པའི་བྱེད་པས་བསྐྱེད་ཅིང་། བརྗོད་ཚུལ་ནི་ཆེས་ཤིན་ཏུ་ལྷོད་ཞན་པ་དང་།
ག17



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ལ་ནི་སོ་ལས་བྱུང་ཞིང་ལྕེ་རྩེའི་བྱེད་པས་བསྐྱེད་ཅིང་། བརྗོད་ཚུལ་ནི་ཆེས་ཤིན་ཏུ་ལྷོད་ཞན་
པ་དང་། ཤ་ནི་རྐན་ལས་བྱུང་ཞིང་ལྕེའི་རྩེ་དང་ཤིན་ཏུ་ཉེ་ཞིང་དམ་པའི་བྱེད་པས་བསྐྱེད་
ཅིང་། བརྗོད་ཚུལ་ནི་ཤིན་ཏུ་ལྷོད་པ་དང་། ས་ནི་སོ་དང་རྐན་ལས་བྱུང་ཞིང་ལྕེའི་རྩེ་དང་
ཤིན་ཏུ་ཉེ་ཞིང་དམ་པའི་བྱེད་པས་བསྐྱེད་ཅིང་། བརྗོད་ཚུལ་ནི་ཤིན་ཏུ་ལྷོད་པ་དང༌། ཧ་ནི་
མགྲིན་པ་ནས་བྱུང་ཞིང་ལྕེའི་རྩ་བའི་བྱེད་པས་བསྐྱེད་ཅིང་། བརྗོད་ཚུལ་ནི་ཆེས་ཤིན་ཏུ་
ལྷོད་ཞན་པ་དང་། དབྱངས་གསལ་གཉིས་ཆོད་ཨ་ཡིག་ནི་མགྲིན་པ་ནས་བྱུང་ཞིང་ལྕེ་རྩ་
དང་མགྲིན་པ་སྦྱར་བའི་བྱེད་པས་བསྐྱེད་ཅིང་། བརྗོད་ཚུལ་ནི་ཆེས་ཤིན་ཏུ་ལྷོད་ཞན་པས་
ཞན་པའི་སྒྲ་གདངས་ཙམ་ལས་རྟགས་མེད་པའོ། །
དེས་ན་རྐྱང་ཡིག་རྣམས་རང་རང་གི་གནས་ནས་དབྱུང་བས་བརྗོད་བདེའོ། །
བརྩེགས་ཡིག་དང་འཕུལ་རྟེན་ཡང་འཇུག་ཅན་རྣམས་ཀྱི་བརྗོད་ཚུལ། ཡུལ་སྐད་དར་སོ་
ཙམ་ཞིག་བརྗོད་དཀའ་བ་ག་ལ་ཡིན་མོད། ཆོས་སྐད་ཀྱི་ཀློག་ཆེས་དག་པའི་བརྗོད་ཚུལ་ནི་
ཤིན་ཏུ་དཀའ་སྟེ། ས་སྐྱའི་སློབ་དཔོན་བསོད་ནམས་རྩེ་མོས། གང་དང་གང་ལ་གང་
བཏགས་པས། །གོ་རིམ་བཞིན་དུ་གནས་ནས་དབྱུང་། །དེ་ལ་ར་མགོ་ལྕེ་རྩེ་འདར། །ལ་
མགོ་ལྕེ་གློད་རྒྱ་ཡང་བསྐྱེད། །ས་མགོ་སོ་ཡི་བར་ནས་དབྱུང༌། །ལྷག་མ་རྣམས་ཀྱང་དེ་
བཞིན་ཤེས། །གལ་ཏེ་མ་ཕྱིན་གྱུར་པ་ནི། །ཡི་གེ་ཕྲལ་ཞིང་བརྗོད་པར་བྱ། །དཔེར་ན་གྲོ་ལ་
ག་ར་འམ། །སྒྲ་ལ་སྒ་ར་ཇི་བཞིན་དུ། །དེ་ནས་འཕུལ་བ་བསླབ་པར་བྱ། །གས་འཕུལ་ཐོག་
མར་རྐན་ནས་དབྱུང་། །དས་འཕུལ་ལྕེ་རྩེ་གློད་པ་ལས། །བ་མས་འཕུལ་བ་ཐོག་མར་ནི། །
མཆུ་བཙུམ་པ་ལས་ཁྱད་པར་སྣ། །འས་འཕུལ་གྲེ་བའི་ཕུག་ནས་དབྱུང༌། །འཕུལ་ཞིང་
བརྩེགས་པའི་ཡི་གེ་ཡང་། །གོ་རིམ་བཞིན་དབྱུང་མ་ཕྱིན་ན། །འདི་ཡང་ཕྲལ་ཞིང་བཀླག་
པ་སྟེ། མཁྲ་ལ་མཁའ་ར་ཇི་བཞིན་ནོ། །ཞེས་གསུངས་པ་ལྟར། བརྩེགས་འཕུལ་ཡང་
འཇུག་ཅན་གྱི་ཡི་གེ་རྣམས། ཚིག་ཕྲལ་ལམ་ཚེག་འདེད་ཀྱི་སྒོ་ནས། དཔེར་ན། གྲ་ལ་ག་ར་
༤ 18འ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
བཏགས་གྲ། ཞེས་པའམ། སྒྲ་ལ་ས་ག་ར་བཏགས་སྒྲ། ཞེས་དང༌། མཁྲ་ལ་མ་ཁ་ར་
བཏགས་མཁྲ། ཞེས་དང༌། བསྒྲགས་ལ་བ་ས་ག་ར་བཏགས་བསྒྲ་ག་ས་བསྒྲགས་ཞེས་པ་
ལྟ་བུས་ཐོག་མར་ཚིག་སོ་སོར་ཕྲལ་བ་ནི། ཡི་གེ་རྣམས་རང་རང་གི་གནས་ནས་དབྱུང་བའི་
ཆེད་ཡིན་ལ། ཕྱུང་བའི་ཡི་གེ་འཕུལ་མགོ་མིང་གཞི་འདོགས་འཇུག་ཡང་འཇུག་བཅས་གང་
ལྡན་དེ་སླར་བརྗོད་པའི་ཚེ། ཡན་ལག་རྣམས་རང་སྒྲ་ཐོན་ཙམ་གྱིས་མིང་གཞི་གང་ཡིན་
དང་ལྷན་དུ། བསྒྲགས། ཞེས་རྗོད་ངག་གཅིག་གིས་བརྗོད་པ་ལ་བྱང་བར་བསླབ་པ་མ་
གཏོགས། ཚིག་ཟིན་ལྟར་གྲ་ལ་ག་ར་ཞེས་ཡི་གེ་གཉིས་སུ་བརྗོད་ཟེར་བ་གཏན་ནས་མ་
ཡིན་ནོ། །ཀ་ཁ་ཐོག་མར་སློབ་པའི་སྐབས་ནས་བཟུང་སྟེ་ཡི་གེ་རེ་རེ་བའི་གནས་བྱེད་རྩོལ་
བ་དང་བཅས་པའི་ཀློག་ཟུར་ཕྱིན་པར་སྤྱོད་དགོས། དེ་ནས་རིམ་པ་བཞིན་ཀ་སོགས་ལ་
དབྱངས་སྦྱར་བ་དང་། མགོ་ཅན་དང༌། འདོགས་ཅན་དང་། སུམ་བརྩེགས་ཅན་རྣམས་ཀྱི་
ཀློག་དག་པར་སྦྱངས། དེ་རྣམས་ཟུར་ལེགས་པར་ཕྱིན་པ་ན། སྔོན་འཇུག་རྣམས་དང་།
རྗེས་འཇུག་དང་། ཡང་འཇུག་རྣམས་རིམ་བཞིན་སྦྱར་ཏེ་ཀློག་ཟུར་ཐོན་པར་སློབ་པ་སྐབས་
དོན་གྱི་གཙོ་བོ་ཡིན་ནོ། །
དེ་ལྟར་རྗོད་ངག་དག་པར་བསླབས་པའི་ཡི་གེ་རྣམས་མིང་ངམ་ཚིག་ཏུ་སྒྲུབ་པའི་ཚེ།
ཚེག་བར་གཅིག་གི་ཁོངས་སུ་ཡི་གེ་དུ་ཡོད་གནས་བྱེད་རྩོལ་བའི་རང་སྒྲ་ཐོན་ཙམ་གྱིས་
མིང་གཞིའི་མིང་གཞིའི་ཡི་གེའི་གནས་བྱེད་རྩོལ་བ་དང་ལྷན་ཅིག་བརྗོད་པས་མིང་དང་
ཚིག་ཏུ་གྲུབ་པ་ཡིན་གྱི། ཡི་གེ་རེ་རེ་བརྗོད་པས་དུ་མ་འདུས་པའི་མིང་དང་ཚིག་གི་ཚོགས་
པ་བསྒྲུབ་པར་བློ་ལྡན་སུས་ཀྱང་མི་འདོད་དོ། །དེ་བཞིན་དུ་གས་འཕུལ་ཅན་ནི་ཐོག་མར་
རྐན་ནས་དང༌། དས་འཕུལ་ཅན་ནི་ལྕེའི་རྩེ་མོ་གློད་པའི་དང༌། བས་འཕུལ་ཅན་ནི་མཆུ་
བཙུམ་པའི་དང་། མས་འཕུལ་ཅན་ནི་མཆུ་བཙུམས་ཤིང་ཁྱད་པར་སྣ་ནས་དང་། འས་
འཕུལ་ཅན་གྲེ་བའི་ཕུག་ནས་ཐོག་མར་དབྱུང་བའོ། །



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ད་ནི་ཟུར་ཆག་ཅུང་ཟད་བཤད་ན། སྤྱན་རས་གཟིགས་ཀྱི་འདུལ་ཞིང་སྟོད་དབུས་
གཙང་རུ་བཞི། སྨད་མདོ་ཁམས་སྒང་དྲུག །བྱང་ཧོར་ཡུལ་རྣམས་སུ། བརྗོད་བྱའི་ཡི་གེའི་
ཚོགས་པ་ལ་མི་འདྲ་བ་མེད་ཀྱང་། རྗོད་བྱེད་ཀྱི་ངག་ལ་མི་འདྲ་བའི་ཡ་མ་ཟུང་སྣ་ཚོགས་པ་
ཡོད་དེ། །བ་ལ་ཧ། ཧ་ཡང་ཧ། ཀྲ་ལ་རའམ་ཏ། ཁྲ་ལ་བྲོ། གྲོ་ལ་རོའམ་ཏོ། དྲ་ལ་རའམ་ཏ།
པྲ་ལ་བ་ར། ཕྲ་ལ་ཕ་ར། བྲ་ལ་བ་ར། སྐུ་ལ་རའམ་ཏ། སྤྲོས་ལ་པོ་རོ། སྦྲགས་ལ་བ་རག །
གཞན་ལ་ཤན། གྲུབ་ལ་རུབ་བམ་ཏུབ། ཁྲོལ་ལ་གྲོལ་ལམ་ཐོལ། བཀྲ་ལ་རའམ་ཏ།
འབྲས་ལ་པི་རའམ་ཏི སོགས་བརྗོད་པ་རྣམས་ལས་གང་དག་རྗོད་དག་པ་དང་། ཕྲག་དོག་
ལ༑ ཕ་ར་དོག །ཕྲ་རྒྱས་ལ་ཕ་ར་རྒྱས་ཞེས་པ་ཀློག་དག་ན། ཁྲོ་བ་ལ་ཁ་རོ་བ། དྲ་བ་ལ་ད་
ར་བ་ཞེས་བརྗོད་དགོས་ཀྱང་དེ་ལྟར་མི་བརྗོད་པ་དེ་གང་ཡིན། ལེགས་སྦྱར་གྱི་པྲ་ཏཱི་ལ་པ་
ར་ཧཱུཾ། གྲོ་དྷ་ལ་ཀོ་རོ་དྷ། ཀྲི་ལ་ཀི་རིར། བྱ་བ་ད་ལ་ཧ་ཡེ་བ་ད་ཞེས་པ་དང༌། སྤྱིར་བཏང་
སྔགས་ཀྱི་བརྗོད་ཚུལ་ཕྲ་ལ་པར། སུ་ཏྲ་ལ་སུ་བར། བློ་ལ་བུ་རུམ། ཁྲོམ་ལ་ཧྲིམ། ཏཱཾ་ལ་ཏ་
རཾ་སོགས་བརྗོད་པར་སྣང་སྟེ། སྔགས་ཀྱི་བརྗོད་ཚུལ་དང༌། ས་བོན་གྱི་བརྗོད་ཚུལ་མི་འདྲ་
བར་ཡོད་པ་དང་། ཡུལ་སྐད་ཀྱི་པྲ་ལ་བ་ར་དང་། ལེགས་སྦྱར་གྱི་པྲ་ལ་བ་ར་ཞེས་རྗོད་ངག་
ལ་འདྲ་ཡང་བརྗོད་བྱ་རྗོད་བྱེད་དང་། རྒྱ་གར་དང་བོད་ཀྱི་ཡི་གེའི་རྣམ་གཞག་ཐ་དད་པས།
རྒྱ་གར་སྐད་ཀྱི་ཟུར་ཆག་དང་། བོད་སྐད་ཀྱི་ཟུར་ཆག་གི་ཁྱད་པར་ངེས་པར་ཕྱེད་པ་ལ་
འབད་དགོས་སོ། །
བཅུ་གཉིས་པ་ཁྱབ་ཆེ་ཆུང་གི་ཡི་གེ་ནི། ལྷ་ནི་སྒང་བ་དང་། ལྔ་ནི་གྲངས་ཀྱི་ལྔ་དང་།
ཐུ་ནི་ཐིག་ཅེས་ལྷམ་གྱི་སྒྲ་དང༌། ལྤ་ནི་མི་ལྤགས་ཞེས་དྲུག་སྒྲ་བསྡུ་སྐབས་དང་། མགྱ་ནི་
མགྱོགས་དང་། དེ་ནི་དཀྱེལ་དང་། སྩ་ནི་སྩལ་དང་སྩོལ་དང་བསྩལ་དང་། མགྲ་ནི་
མགྲིན་དང་མགྲོན་དང་། ལྷ་ནི་ལྐོག་དང་ལྐུགས། ཝ་ནི་མགྲིན་པའི་ལྔ་དང་ཆུའི་ལྦུ་བ། ཏྲ་
ནི་སྦེ་ཏྲེས་དང་ཌོན་དང་ཏྲེས་སམ་དང་། བགྱ་ནི་བགྱི་བགྱིད་དང་བགྱིས་དང་། སྣོན་ནི་སྐར་



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
མ་སྣོན་སྣུབས་སྣེལ་ཞི་རྣམས་ཏེ། དེ་མཚུངས་གཞན་ལའང་རིགས་འགྲེ་སྦྱར་བས་ཁྱབ་ཆེ་
ཆུང་གི་ཚུལ་རྣམས་ལ་མཁས་པར་གྱིས་ཤིག །ཝ་ཡིག་ནི། བ་ཕྱེད་ཝ་རུ་འབོད་པ་ཡིན།
ཞེས་པ་ལྟར། མིང་གཞི་ལ་འཇུག་པའི་སྐབས་སུ་རང་གཟུགས་དང་། མིང་མཐའ་འདྲེན་
སྐབས་སྡེ་བའི་གསུམ་པ་བ་ཡིག་གི་གཟུགས་སུ་ཡོད་པ་དེ་ལཉྩའི་ཡི་གེར་བ་དང་ཝ་ཡིག་
གཟུགས་གཅིག་ཏུ་ཡོད་པ་དེ་ལ་ཐུག་པས། །མགོ་ཅན་ནང་གི་ལྔ་དང་ལྔ་དང་གསལ་བྱེད་
ཀྱི་ཝ་དང་འདོགས་ཅན་ནང་གི་ཝ་ཟུར་རྣམས་ལ་ཡིག་གཟུགས་དང་བརྗོད་པའི་ཁྱད་པར་
མི་འདྲ་བར་ཡོད་པ་དེས། མེད་ཀྱང་ཆོག་པའི་ཡི་གེ་གཅིག །ཅེས་ཀྱང་གསུངས་སོ། །དུ་
ཡིག་མ་གཏོགས་པའི་ཝ་བཏགས་ཅན་རྣམས་ཡི་གེ་རེ་རེ་བར་ཟད་ཅེས་གྲགས་ཆེའོ། །
བཤད་པ་འདི་རྣམས་བོད་ཡིག་གི་ཐོབ་ཐང་ལྟར་བརྗོད་པ་ཡིན་གྱི། རྣམ་དབྱེ་དང་ཚིག་ཕྲད་
དང་བྱ་བྱེད་ལས་གསུམ་དང་དུས་གསུམ་སོགས་ཀྱི་དབང་གིས་ཡིག་གཟུགས་མི་འདྲ་བར་
འགྱུར་བ་རྣམས་འཆད་འགྱུར་གྱི་རིམ་པས་བློ་རྒྱ་བསྐྱེད་དེ་སྐབས་དོན་གང་དང་གང་ཡིན་
ཕུ་ཐག་ཆོད་ངེས་སུ་སྦྱངས་མཐར་ཕྱིན་པ་ཤིན་ཏུ་གལ་ཆེའོ། །
དབྱངས་དང་གསལ་བྱེད་ཅེས་པའི་དོན་གང་ཡིན་ཞེ་ན། སྐབས་འདིར་དབྱངས་
གསལ་གཉིས་སུ་ཕྱེ་བའི་དབྱངས་ནི་གནས་དང་བྱེད་པའི་རྣམ་འགྱུར་མི་གསལ་ཞིང་སྒྲའི་
གདངས་ཙམ་དང་ང་རོ་ཙམ་ཤས་ཆེ་བའི་ཆ་ནས་བཞག་པས། ཡི་གེ་གཞན་ལ་མ་ཞུགས་
པར་རང་སྟོབས་ཀྱིས་བརྗོད་པ་གསལ་བར་མི་ནུས་པས་ན་འདིར་བསྟན་དབྱངས་རྐྱང་ཞེས་
བྱའོ། །འོ་ན་ཨི་ཐི་བ། ཨུ་ཧུ་ལགས། ཨེ་མ། ཨོག་དཀར་ཞེས་པ་རྣམས་ཀྱིས་བརྗོད་དོན་
མི་སྟོན་ནམ་སྙམ་ན་སྐྱོན་མེད་དེ། དེ་རྣམས་གསལ་བྱེད་སུམ་ཅུ་པ་ཨ་ཡིག་ལ་དབྱངས་ཨི་
སྟེ་གུག་གུ་སོགས་རྐྱེན་ནམ་ཡན་ལག་ཏུ་ཞུགས་པས་བརྗོད་པ་སྟོན་པ་ལས་དབྱངས་རང་
སྟོབས་ཀྱིས་མ་ཡིན་ཏེ། དབྱངས་ཀྱི་ཨི་སོགས་དང་ཨི་ཐི་བ་སོགས་ཀྱི་ཨི་སོགས་གཉིས་བྲི་
བྱ་ལ་ཡིག་གཟུགས་གཅིག་ཡིན་ཡང་། བོད་ཀྱི་བྱིངས་འདིར་དབྱངས་ཨི་སོགས་ལ་དཔེ་
-2] ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བརྒྱ་བྱིན་མིག་འདྲའི་གུག་གུའི་བརྡ་ཆད་བྱས་པ་འདི་སོགས་ཀྱིས་བརྗོད་པ་གསལ་བར་
བྱེད་མི་ནུས་ཏེ། ས་སྐྱ་སློབ་དཔོན་བསོད་ནམས་རྩེ་མོའི་ཞལ་ནས། སེང་གེ་ལྟ་བུའི་ཨ་ཞེས་
བྱ༑ ༑ཨི་ཨུ་ཨེ་ཨོ་ཡན་ལག་ཕྱིར། །ཡན་ལག་གི་ནི་ཨ་ཞེས་བྱ། །སེང་གེ་འདྲ་དང་བརྒྱ་བྱིན་
མིག །གླང་སྣ་འོད་མ་འགྲེང་འདྲ་དང་། །ཐང་གུག་དཔེ་ལྔས་བསྟན་པས་ན། །སྟོང་ཆེན་ཡི་
གེ་ལྔ་ཞེས་གསུངས། །ཞེས་པ་ལྟར། བོད་ཀྱི་སྐད་བྱིངས་ཀྱི་ཨ་ཡིག་ནི་གསལ་བྱེད་ཡིན་
པར་མ་ཟད། གསལ་བྱེད་གཞན་རྣམས་ཀྱི་སྒྲའི་གདངས་བརྗོད་པ་ལ་ཕན་འདོགས་པར་
ནུས་པས་དབྱངས་དངོས་ཀྱང་ཡིན་ནོ། ། །
ཨི་སོགས་བཞི་ནི་ཨའི་ཡན་ལག་ཡིན་པའི་རྒྱུ་མཚན་གྱིས། །གུག་གུ་སོགས་བཞི་
ཨ་ཡིག་གི་བླ་འོག་ཏུ་བཏགས་ཏེ་བྲིས་པ་ན་ཨི་སོགས་ཡན་ལག་གི་དབྱངས་བཞི་བརྗོད་དུ་
ཡོད་པའོ། །དེ་ཡང་སེང་གེ་འདྲ་དང་ཞེས་པས་ཨ་ཡིག་གི་ཁྱད་ཆོས་བསྟན། བརྒྱ་བྱིན་མིག་
ཅེས་པས་བོད་བྱིངས་ཀྱི་གུག་བཀྱེད་བཞིའི་ནང་ནས་གུག་གུ་ཞེས་བཏགས་པའི་བརྡ་ཆད་
ཀྱི་དབྱིབས་བསྟན། དེ་བཞིན་དུ་གླང་སྣ་ཞེས་པས་ཞབས་ཀྱུ་ཞེས་པའི་བརྡ་དབྱིབས། འོད་
མ་འགྲེང་འདྲ་ཞེས་པས་འགྲེང་བུ་ཞེས་པའི་བརྡ་དབྱིབས། ཐང་གུག་ཅེས་པས་ན་རོ་ཞེས་
པའི་བརྡ་བཏགས་པས་དབྱངས་ཀྱི་ཡན་ལག་ཏུ། དང་པོའི་སློབ་དཔོན་སཾ་བྷོ་ཊས་སྲོལ་ཕྱེ་
བ་ཡིན་ནོ། །དེ་ལྟར་ཕྱེ་བའི་དོན་ལེགས་པར་ཤེས་ན་བོད་ཀྱི་དབྱངས་ཀྱི་ཡན་ལག་དངོས་
ནི༑ གུག་གུ། ཞབས་ཀྱུ། འགྲེང་བུ། ན་རོ་ཞེས་བཏགས་པའི་བརྡ་བཞི་ཡིན་པར་གོ་ཞིང་།
གོ་བ་ལ་བརྟེན་ནས་དཔེར་མཚོན་ན། མ་ཞེས་དབྱངས་ཨའི་གདངས་ཀྱིས་ཡི་གེ་བརྗོད་པ་
དང༌། དེ་ལ་གུག་གུ་ཀླད་དུ་བཞག་པས་མི་ཞེས་པ་དང༌། འོག་ཏུ་ཞབས་ཀྱུ་བཏགས་པས་
མུ། སྟེང་དུ་འགྲེང་བུ་བཞག་པས་མེ། དེ་བཞིན་ན་རོ་བཞག་པས་མོ་ཞེས་མིང་ཐ་དད་པ་ལྔ་
སྟོན་པ་ནི། དབྱངས་ཀྱི་ནུས་པ་ཡིན་ཡང་གུག་གུ་སོགས་བཞི་ཡི་དབྱངས་ཨ་ཡིག་དེ་དབྱེ་
བར་བྱ་དགོས་ཏེ། སི་ཏུ་པཎ་ཆེན་གྱི་འགྲེལ་བ་མཁས་པའི་མགུལ་རྒྱན་མུ་ཏིག་ཕྲེང་མཛེས་



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག་
ལས། དེས་ན་ཀཱ་ལི་སུམ་ཅུ་པ་ལ་ཨཱ་ལི་དང་པོ་སྦྱར་བས་ཨི་ཡིག་ཏུ་འགྲུབ་པ་སོགས་ཡིན་
པས་དེ་དག་གི་ཨ་ཡིག་ནི་བརྗོད་དོན་རྗེས་འབྲེལ་དུ་བྱས་པའི་ཕྱིར་དབྱི་བར་བྱ་བ་ཉིད་དོ། །
ཞེས་གསུངས་པའི་དོན་ལ་བསམ་གཞིགས་ཀྱིས་ལེགས་པར་དཔྱད་པའི་སྒོ་ནས་མན་ངག་
གི་གནད་ལ་མིག་ཆེན་པོ་བསྩལ་པ་ཤེས་དགོས་སོ། ། །
གསལ་བྱེད་ཅེས་པའི་དོན་ནི། གནས་དང་བྱེད་པའི་རྣམ་འགྱུར་གསལ་ཞིང་མིང་
དང་ཚིག་དང་རྗོད་པ་མཚོན་པར་བྱེད་པའི་གཞི་ཡིན་པས་ན་གསལ་བྱེད་ཅེས་བྱའོ། །དེ་ལ་
ཀ་ནས་ཧའི་བར་ཉེར་དགུ་ནི་གསལ་བྱེད་དངོས་དང་། ཨ་ཡིག་ནི་དབྱངས་གསལ་གཉིས་
ཆོད་ཡིན་ཏེ། ཀ་སོགས་ཉེར་དགུ་བོ་ལ་ཨའི་དབྱངས་ཀྱི་གདངས་མ་ཞུགས་པར་བརྗོད་དུ་
མེད་ལ། ཨི་སོགས་དབྱངས་བཞི་གང་རུང་ཞུགས་ན་མིང་ཁྱད་པར་བ་སྟོན་ལ་མ་ཞུགས་ཚེ།
དབྱངས་ཨ་ཡིག་ཞུགས་པའི་ནུས་པས་ཀ་ལ་སོགས་པ་མིང་གི་གཞིའམ་ཡི་གེར་གྱུར་ནས་
རྗོད་པ་ཙམ་སྟོན་པ་དེ་ཨ་ཡིག་དབྱངས་སུ་འགྲོ་ཚུལ་ཡིན་ཏེ། ས་པཎ་ཀུན་དགའ་མཚན་
གྱིས་མཛད་པའི་བསྟན་བཅོས་མཁས་པའི་ཁ་རྒྱན་ལས། དེ་ལ་དང་པོར་དབྱངས་རྣམས་ནི་
ལྔའོ། །ཨ་ཡིག་བོར་བ་རྣམས་ནི་འདི་ཡན་ལག་གོ། །ཞེས་པ་ལྟར། སྐབས་འདིར་བོད་ཀྱི་
གསལ་བྱེད་སྲོག་མེད་དང་དེར་དབྱངས་ཞུགས་པ་ལ་སྲོག་ཏུ་ཞུགས་པའི་ཐ་སྙད་འདོགས་
རྒྱུ་མེད་ཀྱང་། གསལ་བྱེད་ཉེར་དགུ་བོ་ལ་ཨ་དང་གུག་གུ་སོགས་གང་རུང་གི་གདངས་
སམ་ང་རོ་ཡན་ལག་ཏུ་ངེས་པར་འཇུག་དགོས་པས་ན། དངོས་བསྟན་གྱི་དབྱངས་གུག་གུ་
སོགས་བཞི་དང་། གསལ་བྱེད་སུམ་ཅུ་པར་ཨ་ཡིག་བཞག་པ་ནི་ཐ་མའི་གསལ་བྱེད་ཡིན་ཏེ།
ཨའི་གདངས་ཞུགས་པས་ཀ་སོགས་འགྲུབ་པ་མཚོན་ཕྱིར་དུ་མཛད་པས་བོད་ཀྱི་དབྱངས་
ཡིག་ལ་ལྔ་ཡོད་པར་འདོད་དགོས་སོ། །
ཨ་ཡིག་གསལ་བྱེད་དུ་འགྲོ་ཚུལ་ཡང་། དེ་ལ་དོན་ཁྱད་པར་བ་སྟོན་རྒྱུ་ཡོད་ན་
དབྱངས་གུག་གུ་སོགས་འཇུག་ཀྱང་རུང་ལ། མེད་ན་མ་ཞུགས་ཀྱང་རུང་བས་ན་བརྗོད་བྱ་
་
འ



ON
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
རྗོད་བྱེད་གང་ལའང་རང་དབང་ཅན་སེང་གེ་ལྟ་བུ་ཡིན་ཏེ། མཁས་དབང་བསྟན་དར་ལྷ་
རམས་པའི་སུམ་རྟགས་འགྲེལ་བ་ལས། ཨ་ལ་དབྱངས་འཇུག་མེད་པས་ན། །གསལ་བྱེད་
ཡིན་གྱི་ཨ་མ་གཏོགས། །ལྷག་མ་ཉི་ཤུ་རྩ་དགུ་ནི། །ཨ་ཡི་དབྱངས་ཀྱིས་བརྗོད་པའི་ཕྱིར། །ཨ་
ཡང་དབྱངས་སུ་འདུ་བར་འདོད། །ཅེས་དང་། འཇམ་དཔལ་མཚན་བརྗོད་ལས། བརྗོད་པ་
ཀུན་གྱི་རྒྱུ་ཡི་མཆོག །ཚིག་ཀུན་རབ་ཏུ་གསལ་བར་བྱེད། །ཅེས་གསུངས་པ་ལྟར་རོ། །
གཉིས་པ་རྒྱས་པར་བཤད་པ་ལ་བཞི། འཇུག་ཚུལ་བཤད་པ། མིང་དང་ཚིག་གི་
ཚོགས་པའི་གཞི་གདིང་བ། རྣམ་དབྱེ་བཤད་པ། ཚིག་ཕྲད་བཤད་པའོ། །དང་པོ་ལ་གཉིས།
སྔོན་རྗེས་ཀྱི་འཇུག་ཚུལ་དངོས་དང་། མགོ་འདོགས་ཅན་གྱི་འཇུག་ཚུལ་ལོ། །དང་པོ་ནི།
གསལ་བྱེད་ཀྱི་ཡི་གེ་དེ་ལས་མིང་གཞིའི་རྗེས་སུ་འཇུག་པའི་ཡི་གེ་ནི་བཅུ་ཐམ་པ་ཡིན་ཏེ།
རྗེས་འཇུག་གི་ཡི་གེ་བཅུ་བོ་དེ་ལས་ཡི་གེ་ལྔ་ནི་མིང་གཞིའི་སྔོན་དུའང་འཇུག་པ་ཡིན་ཞིང་།
དེ་ལྟར་སྔོན་རྗེས་གཉིས་བསལ་བས་སྔོན་དང་རྗེས་གང་དུའང་མི་འཇུག་པའི་ཡི་གེ་ནི་ཀ་ཁ་
ཅ་ཆ་ཇ་ཉ་ཏ་ཐ་པ་ཕ་ཙ་ཚ་ཛ་ཝ་ཞ་ཟ་ཡ་ཤ་ཧ་ཨ་སྟེ་ཉི་ཤུ་ཐམ་པ་ཡིན་ཏེ་མིང་གཞི་རྐྱང་པའི་
ཡི་གེ་ཞེས་ཀྱང་བྱའོ། ། །
རྗེས་འཇུག་གི་ཡི་གེ་རྣམས་གང་ཡིན་ཞེ་ན། ཀཱ་ལི་སྟེ་གསལ་བྱེད་ཀྱི་ཡི་གེ་སྡེ་བ་ཕྱེད་
དང་བརྒྱད་དུ་དྲིལ་བའི་སྡེ་བ་རེ་རེ་ལ་ནི། ཡི་གེ་བཞི་བཞི་དང་སྡེ་བ་བརྒྱད་པ་ལ་དག་ཅེས་
པ་ཟུང་གི་མིང་ཡིན་པས་ཧ་ཨ་གཉིས་ལ་སྡེ་བ་ཕྱེད་པར་རབ་ཏུ་ཕྱེ་བ་ལ། སྡེ་བ་དང་པོ་ཀ་སྡེ་
དང་གསུམ་པ་ཏ་སྡེ་དང་བཞི་པ་པ་སྡེ་དང་གསུམ་པོ་ཡི། མས་ཏེ་མཐའ་ན་གནས་པའི་ཡི་གེ་
གཉིས་རེ་སྟེ། ཀ་སྡེའི་ག་ང་གཉིས། ཏ་སྡེའི་ད་དང་ན། པ་སྡེའི་བ་དང་མ་སྟེ་དྲུག་དང་། སྡེ་
བ་དྲུག་པ་ཞ་སྡེའི་གསུམ་པ་འ་ཡིག་དང་བཅས་བདུན། སྡེ་བ་བདུན་པ་ར་སྡེ་ལ་ནི་ཤ་ཡིག་
གཅིག་པུ་མ་གཏོགས་པའི་ར་ལ་ས་གསུམ་སྟེ། ག་ང་ད་ན་བ་མ་འ་ར་ལ་ས་རྣམས་ལ་རྗེས་
སུ་འཇུག་པའི་ཡི་གེ་བཅུ་རུ་འདོད་པ་ཡིན་ནོ། །དེ་ལས་གསུམ་པ་ད་དང་། བཅུ་པ་ས་
པ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གཉིས་པོ་ནི། །རྗེས་འཇུག་གི་ཡང་རྗེས་སུ་འཇུག་པའི་ཕྱིར་ཡང་འཇུག་གཉིས་ཞེས་བྱའོ། །
སྔོན་དུ་འཇུག་པའི་ཡི་གེ་གང་ཞེ་ན། བཤད་མ་ཐག་པའི་རྗེས་འཇུག་གི་ཡི་གེ་བཅུ་
བོ་ལས། དང་པོ་ག་དང་གསུམ་པ་ད་དང་ལྔ་པ་བ་དང་དྲུག་པ་མ་དང༌། བདུན་པ་འ་སྟེ་ག་ད་
བ་མ་འ་ལྔ་བོ་རྣམས་ལ་ནི་རྗེས་འཇུག་ཏུ་མ་ཟད་སྔོན་དུའང་འཇུག་པའི་ཡི་གེར་འདོད་དོ། །
རྗེས་འཇུག་བཅུ་བོ་ནི། སྤྱིར་ཡི་གེ་ཐམས་ཅད་ཀྱི་རྗེས་སུ་འཇུག་མོད་ཀྱང་། ཁེག །ཏུང་།
ཝད། ཀོན། མབ། ཨིམ། རེན། ཧལ། ཐས་ལྟ་བུ་བོད་སྐད་རང་ལ་བརྡ་སྦྱོར་ཚུལ་མེད་པ་
སོགས་ཤེས་དགོས་སོ། །ཡང་འཇུག་ལ། ད་ཡི་ཡང་འཇུག་ནི་རྗེས་འཇུག་ན་ར་ལ་གསུམ་
གྱི་རྗེས་སུ་སྐབས་དང་བསྟུན་ནས་འཇུག་སྟེ་ད་དྲག་ཅེས་ཀྱང་བྱ་ཞིང་། ས་ཡི་ཡང་འཇུག་ནི་
རྗེས་འཇུག་ག་ང་བ་མ་བཞིའི་རྗེས་སུ་རིགས་པས་དཔྱད་དེ་སྦྱོར་རྒྱུ་ཡིན་ཏེ་འཆད་པར་
འགྱུར་རོ། ། །
དེ་རྣམས་ནི་འདིར་ས་བཅད་ཙམ་དུ་བརྗོད་ཀྱི་ཅུང་ཟད་གསལ་བར་འཆད་འགྱུར་
རྟགས་ཀྱི་འཇུག་པའི་སྐབས་དང་ཞིབ་པར་འགྲེལ་བཤད་ཁུངས་དག་གཞན་ལས་ཤེས་
པར་བྱོས་ཤིག །མི་འཇུག་པའི་ཡི་གེ་ཞེས་པའི་དོན་གང་ཞེ་ན། སྨྲས་པ། སྔོན་རྗེས་ཀྱི་ཡི་གེ་
བཅུ་བོ་བསལ་བའི་ལྷག་མ་མིང་གཞི་ཡི་ཡི་གེ་ཉི་ཤུ་ནི་སྔོན་རྗེས་གང་དུའང་མི་འཇུག་སྟེ།
དེ་དག་ཕན་ཚུན་སྦྱར་བ། གཅ། རཔ། ཙཞ །རཧ་ཞེས་པ་ལྟ་བུ་མིང་གཞི་ཅ་སོགས་ལ་སྔོན་
འཇུག་ཀ་སོགས་དང༌། ཀ་སོགས་མིང་གཞིར་ཅ་སོགས་རྗེས་འཇུག་དང་། ཁཁ། ཕཕ།
ཡཡ་ཞེས་མིང་གཞི་ལ་རང་མཚུངས་སྔོན་རྗེས་སྦྱར་བ་ལྟ་བུ་མི་འཇུག་པའི་ཡི་གེ་གཉིས་
སམ། ཁཆཐ། ཕཚཟ། ཡཝཨ་ཞེས་མིང་གཞི་ལ་སྔོན་རྗེས་གཉིས་ཀའམ་ཡང་འཇུག་ཡོད་
པའི་ཚུལ་དུ་སྦྱར་བ་ལྟ་བུ་མི་འཇུག་པའི་ཡི་གེ་གསུམ་སྦྲེལ་ལམ་དེ་རྣམས་ལ་དབྱངས་ཨ་
དང་གུག་གུ་སོགས་ཀྱི་གཞི་སྟེ་གདངས་ཞུགས་པ། ཀཅ། ཏིཔ། ཙུཞ རཧེ། ཁཆོཐ། ཁོལ།
ཡུཝཨ་ཞེས་པ་ལྟ་བུ་སྦྱར་ནས་དབྱངས་དང་ལྡན་པར་བྱས་ན་ཡང་། བརྗོད་བྱའི་དོན་སྟོན་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
པའི་མིང་དང་ཚིག་གང་དུའང་འཇུག་པ་མིན་ཞིང་། རྗོད་བྱེད་ཡི་གེར་སྦྱར་བར་བྱ་བའང་མ་
ཡིན་ནོ། །
འཇུག་པའི་ཡི་གེ་བཅུ་རྣམས་མིང་གཞིའི་ཡི་གེ་ཡིན་ནམ་མིན་ཞེ་ན། སྤྱིར་ཡི་གེ་ལས་
མིང་དང་མིང་ལས་ཚིག་འབྱུང་བར་གསུངས་པ་བཞིན་མིང་གཞིའི་ཐ་སྙད་ངེས་པར་ཐོབ་སྟེ།
མིང་གཞི་ཞེས་པ་མིང་གི་ཆེད་དུ་སྔོན་རྗེས་གཉིས་ཀྱི་འཇུག་ཡུལ་དུ་འགྱུར་བའི་གཞི་ཡིན་
པའི་དོན་ཏེ། དེ་ལ་སྔོན་འཇུག་མིང་གཞི་རྗེས་འཇུག་གསུམ་ཅི་རིགས་པར་འགྱུར་བ་སྔོན་
འཇུག་གི་ཡི་གེ་ལྔ་དང་། མིང་གཞི་དང་རྗེས་འཇུག་ཅི་རིགས་པར་འགྱུར་བ་རྗེས་འཇུག་གི་
ཡི་གེ་བཅུ་དང་། མིང་གཞི་ཁོ་ནར་གནས་པ་མི་འཇུག་པའི་ཡི་གེ་ཉི་ཤུ་སྟེ་རྣམ་པ་གསུམ་དུ་
དབྱེར་ཡོད་དོ། །འོན་ཀྱང་གུག་གུ་སོགས་དབྱངས་རྐྱང་བཞི་ལ་མིང་གཞིའི་ཐ་སྙད་མི་
འཇུག་སྟེ། དེ་རྣམས་མིང་གཞིའི་ཡི་གེ་ལ་གདངས་སམ་ང་རོའི་ཚུལ་དུ་འཇུག་གི །འཕུལ་
རྟེན་རྣམས་དེ་ལ་འཇུག་པ་བོད་ཀྱི་བརྡ་སྤྲོད་འདིར་གཏན་ནས་མི་སྲིད་པའི་ཕྱིར་རོ། །
གཉིས་པ་མགོ་འདོགས་ཅན་གྱི་འཇུག་ཚུལ་ནི། ཀླད་དུ་འགྲོ་རྒྱུའི་ཡི་གེ་ནི་གསུམ་སྟེ།
ར་དང་ལ་དང་སའོ། །དེ་ལ་ར་མགོ་ཅན་ནི། རྐ་རྒ་རྔ་རྗ་རྙ་རྟ་རྡ་རྣ་རྦ་རྨ་རྩ་རྫ་སྟེ་བཅུ་གཉིས་
ཡོད་དེ། དཔེར་བརྗོད་ན། རྐང་། རྒན། རྔོན། རྗེན། རྙེད། རྟ། རྡོ། རྣ་བ། རྦབ། རྨ། རྩ་བ།
རྫ་མ་ཞེས་པ་ལྟ་བུའོ། །ལ་མགོ་ཅན་ནི། སྐྲ་ལྷ་ལྔ་ལྕ་ལྗ་ལྟ་ལྡ་ལྤ་ལྦ་ལྷ་སྟེ་བཅུ་ཡོད་དེ།
དཔེར་བརྗོད་ན། ལྐོག་མ། སྒང་བ། ལྔ། ལྕོག །ལྡིད། ལྟ་བ། ལྔ་ལྡི། དོམ་ལྤགས། ལྔ་བ།
ལྷ་ཞེས་པ་ལྟ་བུའོ། །དེ་ལ་ལྔ་ནི་དོམ་ལྤགས་ཞེས་རྣམ་དབྱེ་དྲུག་པ་བསྡུ་བའི་ཚེ་ལ་མགོ་
ཅན་ཐོབ་ལ། དོམ་གྱི་པགས་པ་ཞེས་རྣམ་དབྱེ་དྲུག་པ་དང་འབྲེལ་བའམ་གཞི་དང་མ་
འབྲེལ་བའི་ཚེ་ལ་མགོ་མི་ཐོབ་བོ། །དེས་ན་དོམ་ལྤགས་ཞེས་པའི་ལྔ་ནི་པ་སྡེའི་དང་པོ་པ་
བཟེད་དང༌། མགྲིན་པའི་ལྔ་བ་དང་རྒྱ་མཚོའི་ལྷོ་བ་ཞེས་པའི་ལྔ་ནི་པ་སྡེའི་གསུམ་པ་ལ་
མགོ་ཅན་གྱི་བ་ཟུམ་དང་། པི་ཝང་ཕ་ཝང་སོགས་ཀྱི་ཝ་ནི་ཙ་སྡེའི་བཞི་པ་བ་ཕྱེད་ཝ་རུ་



ར
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
འབོད་པའི་ཝ་སྟེ་ཡི་གེ་མི་འདྲ་བ་གསུམ་ཐོབ་པ་ཡིན་ནོ། །
ས་མགོ་ཅན་ནི། སྐ་སྒ་སྔ་སྙ་སྟ་སྡ་སྣ་སྤ་སྦ་སྨ་སྩ་སྟེ་བཅུ་གཅིག་ཡོད་དེ། དཔེར་
བརྗོད་ན། སྐུ། སྒོ། སྔ་དྲོ། སྙིང་པོ། སྟ་རེ། སྡེ་བ། སྣེ་མོ། སྤོས། སྦོམ་པོ། སྨན། སྩོལ་ཅེས་
པ་ལྟ་བུའོ། །མས་ནས་འདོགས་པའི་ཡི་གེ་ནི་བཞི་སྟེ། ཡ་ར་ལ་ཝའོ། །དེ་ལ་ཡ་བཏགས་
པའི་ཡི་གེ་ནི། ཀྱ་ཁྱ་གྱ་པྱ་ཕྱ་བྱ་མྱ་སྟེ་བདུན་ཡོད་དེ། དཔེར་བརྗོད་ན། ཀྱེ་མ། ཁྱོད། གྱོས།
དཔྱང༌། ཕྱིན། བྱང་། མྱ་ངན་ཞེས་པ་ལྟ་བུའོ། ། །
ར་བཏགས་པའི་ཡི་གེ་ནི། ཀྲ་ཁྲ་གྲ་ཏྲ་ཕྲ་དྲ་པྲ་ཕྲ་བྲ་སྲ་ཧྲ་སྟེ་བཅུ་གཅིག་ཡོད་དེ།
དཔེར་བརྗོད་ན། ཀྲོང་ངེ་། ཁྲོ་བ། གྲི། ཌོན། བྲུག་སྒྲ། དྲོད། པྲ། ཕྲུ་མ། བྲག །སྲ་བ།
རྩབ་ཧྲལ་ཞེས་པ་ལྟ་བུའོ། །
ལ་བཏགས་པའི་ཡི་གེ་ནི། ཀླ་གླ་བླ་ཟླ་རླ་སླ་སྟེ་དྲུག་ཡོད་དེ། དཔེར་བརྗོད་ན། ཀླུ།
གླིང༌། བློན་པོ། ཟླ་བ། རློན་པ། སླ་བ་ལྟ་བུའོ། །
ཝ་བཏགས་པའི་ཡི་གེ་ནི། ཀྭ་ཁྭ་གྲྭ་ཞྭ་དྭ་ཚྭ་ཞྭ་ཟྭ་རྭ་ལུ་ཤྭ་ཧྭ་སྟེ་བཅུ་གཉིས་ཡོད་དེ།
དཔེར་བརྗོད་ན། ཀྭ་ཡེ། ཁྭ་ཏ། གྲྭ་བ། ཞྭ་ལོག །དུ་བུ། ལན་ཚྭ། ཞྭ་མོ། ཟླ་ཚོད། རྭ་ཅོ།
ལྭ་བ། ཤྭ་འོད། བུ་རམ་གྱི་དྭགས་ཞེས་པ་ལྟ་བུའོ། །ཝ་བཏགས་ཕལ་ཆེར་མིང་གཞན་དུ་
འཁྲུལ་བའམ་མིང་གཞི་སྔོན་འཇུག་ཏུ་འཁྲུལ་བ་སྤོང་ཆེད་ཡིན་ཏེ། ཁྭ་ཏ་ཞེས་པས་ཁའི་ཁ་
དང༌། ཤྭ་འོད་ཅེས་པས་ཤའི་ཤ་དང་མི་ནོར་བ་སོགས་དང༌། རི་དྭགས། ཆུ་དྭངས་ཞེས་པས་
ད་ཡིག་འཕུལ་དང་ས་ཡིག་རྗེས་འཇུག་ཏུ་འཁྲུལ་བ། དགས། དངས་ཞེས་པ་སྤོང་ཆེད་ཡིན་
ཞིང་། དེར་མ་ཟད་ཝ་བཏགས་མེད་པ་བགས་ཀྱིས་ཕྲ་ཞིང་ཞེས་པ་ཡང་བ་ཡིག་མིང་གཞི་
དང་ག་དང་ས་རྗེས་ཡང་འཇུག་ཡིན་པ། བསྟན་དར་པའི་བརྡ་ཡིག་བློ་གསལ་མགྲིན་རྒྱན་
ན་གསལ་བ་ལྟར། མིང་ངམ་རྣམ་དབྱེའམ་བྱ་བྱེད་ལས་ཀྱི་དབང་གིས་མིང་གཞི་སྔོན་
འཇུག་ཏུ་འཁྲུལ་བ་དུ་མ་ཡོད་པར་སྣང་བས་ཞིབ་ཏུ་དཔྱོད་ཅིག །
མ27-



ས
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མགོ་འདོགས་གཉིས་ཀའམ་སུམ་བརྩེགས་ཅན་གྱི་ཡི་གེ་ནི། རྒྱ་རྒྱ་རྨི་ག་རྩྭ་ཕྱུ་གྲྭ་སྐྱ་
སྐྱ་སྤ་སྦ་སྨ་སྐྲ་སྒྲ་སྣ་སྤ་སྦ་སྨྲ་སྟེ་བཅོ་བརྒྱད་ཡོད་དེ། དཔེར་བརྗོད་ན། རྐྱེན། རྒྱུན། རྨ་བ།
གཱ༑ རྩྭ། ཕྱུ་མཁན། གྲྭ་སྐྱ་བ། སྒྱུ་མ། སྤྱང་གི། སྦྱིན་པ། སྨྱུ་གུ །སྐུ། སྒྲོ། སྦྲེལ་ཞི། སྤྲོ་བ།
སྦྲང་མ། སྨེ་ངག་ཅེས་པ་ལྟ་བུའོ། ། །
གཉིས་པ་མིང་དང་ཚིག་གི་ཚོགས་པའི་གཞི་གདིང་བ་ལ་གཉིས། མིང་གི་ཚོགས་
དང་། ཚིག་གི་ཚོགས་སོ། །དང་པོ་ནི། སྔར་བཤད་པ་ལྟར་ཡི་གེའི་ཚོགས་པ་རྐྱང ་པ་དང་
མགོ་འདོགས་འཕུལ་འཇུག་ཡང་འཇུག་ཅན་གྱི་ཀློག་རྗོད་ཟུར་ཕྱིན་པའི་ཡི་གེ་གཉིས་སམ་
གསུམ་སོགས་དུ་མ་འདུས་ནས་དོན་གྱི་ངོ་བོ་ཙམ་སྟོན་པའི་སྒྲ་ལ་ནི་མིང་ཞེས་བྱའོ། །འོ་ན་
ཁ་ང་ཆ་ཇ་ཉ་ཕ་མ་ཝ་ཡ་ཤ་ས་སོགས་ཀྱིས་མིང་སྟོན་པར་ནུས་པས། ཡི་གེ་དུ་མ་འདུས་པ་
ག་ལ་དགོས་སྙམ་ན་སྐྱོན་མེད་དེ། བཤད་མ་ཐག་པ་རྣམས་ཨའི་དབྱངས་དང་ལྡན་པས་ཡི་
གེར་བརྗོད་དུ་ཡོད་པ་ཙམ་ལས་མིང་དུ་མ་འགྲུབ་ཅིང་། དེ་རྣམས་ལ་རྗེས་འཇུག་འ་ཡིག་
སྦྱར་བས། ཁའ། ངའ། ཆའ། ཉའ། ཕའ། མའ། ཝའ། ཡའ། ཤའ། སའ་ལྟ་བུ་རྐྱང་པ་
དང༌། དགྲའ། དགེའ། གཞུའ་ལྟ་བུ་འཕུལ་ཅན་དང༌། རྫོའ། ལྕིའ། སྒོའ་ལྟ་བུ་མགོ་ཅན་
དང་། ཁྱིའ། གྲིལ། ཀླུའ། ཚྭའ། ལྟ་བུ་འདོགས་ཅན་དང་། རྒྱུའ། སྒྲོལ། འདྲའ། བརླའ།
བརྒྱའ་ལྟ་བུ་འཕུལ་ཅན་གྱི་མིང་དུ་གཟོད་གྲུབ་པ་ཡིན་ནོ། །ཡི་གེ་གང་ལ་ཡང་རྗེས་འཇུག་
གཞན་དགུ་བོ་མ་ཞུགས་ཕྱིན། འ་ཡིག་ཞུགས་པས་མིང་གཞི་དང་རྗེས་འཇུག་གི་ཡི་གེ་
གཉིས་ཕན་ཚུན་འདུས་པ་ལས་མིང་གི་ཚོགས་པ་གྲུབ་སྟེ། ཡི་གེ་ལ་བརྟེན་པའི་བརྗོད་དོན་
སྟོན་པ་ཡིན་ཏེ་རྒྱུ་མཚན་རིམ་བཞིན་འཆད་པར་འགྱུར་རོ། །མིང་གི་མཚན་གཞི་ནི། བུམ་པ།
རྟག་པ། མཁྱེན། འདུས། ལྷའ་ཞེས་བརྗོད་པའི་སྒྲ་ལྟ་བུའོ། །
དེ་ལ་དབྱེ་ན་གཉིས་ལས། དང་པོ་ནི། དོན་དེ་ལ་ཐོག་མར་བརྡ་སྦྱར་བས་དེ་ལས་
དོན་དེ་འཁྲུལ་མེད་དུ་གོ་ནུས་པ་ནི་དངོས་མིང་སྟེ། དཔེར་ན། རི་དྭགས་ཀྱི་རྒྱལ་པོ་ལ་སེང་
~28–



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གེ་དང༌། ལྷའི་བདུད་རྩི་ལ་ཆང་དང་། ཚ་ཞིང་སྲེག་པ་ལ་མེ་ཞེས་བརྗོད་པའི་སྒྲ་ལྟ་བུའོ། །
གཉིས་པ་ནི། དངོས་མིང་དེ་དང་འདྲ་བའམ་འབྲེལ་བ་རྒྱུ་མཚན་དུ་བྱས་ནས་གཞི་དེ་
ལ་ཕྱིས་བརྡ་སྦྱར་བ་ནི་བཏགས་མིང་སྟེ། དཔེར་ན། བྲམ་ཟེའི་ཁྱེའུ་མིག་འབུར་སྣ་ཉག་ཁ་
ཆེ་བ་ལ་སེང་གེ་དང་། ཕབ་ཀྱི་བཅོས་པའི་བཅུད་ལ་ཆང་དང༌། སྣང་ཙམ་ནུས་པ་ལ་སྲིན་བུ་
མེ་ཁྱེར་ཞེས་བརྗོད་པའི་སྒྲ་ལྟ་བུའོ། །དེ་དག་ལ་ཤེས་བྱ་ཞེས་པའི་སྒྲ་དེ་རྟག་མི་རྟག་སྤྱིའི་
མིང་ཡིན་ཡང་རྟག་པ་དང་མི་རྟག་པའི་མིང་མ་ཡིན་པ་དང་། རྟག་མི་རྟག་གཉིས་ལ་ཤེས་བྱ་
ཞེས་མིང་བཏགས་ཀྱང་ཤེས་བྱ་ཞེས་པའི་སྒྲ་དེ་རྟག་མི་རྟག་གཉིས་ཀྱི་བཏགས་མིང་མིན་པ་
དང་། ཤེས་བྱ་ཞེས་པའི་སྒྲ་དེ་རྟག་མི་རྟག་གཉིས་ཀ་ལ་འཇུག་ཀྱང་དེ་གཉིས་ཀྱི་དངོས་མིང་
མིན་པ་དང་། རྟག་མི་རྟག་གཉིས་ཤེས་བྱ་ཞེས་པའི་སྒྲའི་འཇུག་ཡུལ་དང་བརྗོད་བྱའང་མིན་
པ་དང་། ཤེས་པར་བྱ་ཞེས་པའི་ཚིག་སྣ་བསྡུས་པས་དོན་གྱི་ཁྱད་པར་སྟོན་པའང་ཡོད་པས་
བྱེ་བྲག་ལེགས་པར་ཕྱེ་དགོས་སོ། ། །
གཉིས་པ་ཚིག་གི་ཚོགས་པ་ནི། ཁྱད་གཞི་དང་ཁྱད་ཆོས་སྦྱར་བའམ་རྣམ་དབྱེ་དང་
ཕྲད་སོགས་ཀྱི་རྐྱེན་སྦྱར་བས་དོན་གྱི་ཁྱད་པར་སྟོན་པའི་སྒྲ་ལ་ནི་ཚིག་ཅེས་བྱའོ། །མཚན་
གཞི་ནི། ཀ་རིང་ཟུར་བརྒྱད་པ། བླ་མ་བསྟེན། རྡོ་རིང་སེང་གེ་ཅན་ཞེས་པའི་སྒྲ་ལྟ་བུའོ། །
དེ་ལ་དབྱེ་ན། རྣམ་དབྱེ། ཚིག་སྡུད། ཕྲད་རྒྱན་གསུམ་ཡོད། དང་པོ་དང་གསུམ་པ་འཆད་
པར་འགྱུར་བའི་ཕྱིར། འདིར་གཉིས་པ་ཚིག་སྡུད་ནི། ཚིག་གི་བར་གྱི་རྣམ་དབྱེ་རྣམས་
བརྗོད་བྱ་རྗོད་བྱེད་དང་འབྲེལ་བར་བསྡུས་ནས་མིང་སྔ་ཕྱི་ལྷན་ཅིག་ཏུ་སྦྱོར་བས་དགོས་
དོན་མ་ནོར་བར་སྟོན་པར་བྱེད་པའི་སྒྲ་ལ་ཚིག་སྡུད་ཅེས་བྱའོ། །དེ་ལ་དྲུག་ལས། དང་པོ་
ལས་འཛིན་གྱི་བསྡུ་བ་ནི། ཁྱད་གཞི་དང་ཁྱད་ཆོས་སོ་སོ་པ་གཞི་མཐུན་པར་བསྡུ་བ་སྟེ།
དཔེར་ན། ཙན་དན་ཡང་ཡིན། དཀར་པོ་ཡང་ཡིན་ཞེས་ཟེར་རྒྱུ་ལ། ལས་གཞི་དང་ལས་ཀྱི་
ཁྱད་ཆོས་ཕྱོགས་གཅིག་ཏུ་འཛིན་པས་མཐུན་པར་བསྡུས་པས། ཙན་དན་དཀར་པོ། ཞེས་
~ 29



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
པ་ལྟ་བུའོ། །
གཉིས་པ་བ་གཉིས་པའི་བསྡུ་བ་ནི། ཁྱད་གཞི་དང་ཁྱད་ཆོས་བགྲང་བྱ་དང་གྲངས་
ཡིན་པར་བསྡུ་བ་སྟེ། དཔེར་ན། ཕུང་པོ་ཡང་ཡིན། ལྔ་ཡང་ཡིན་ཟེར་རྒྱུ་ལ། བ་ནི་སྐད་དོད་
ཡིན་པས་དོན་དུ་མར་འཇུག་ཀྱང་འདིར་བགྲང་བར་བྱ་བ་དང་གྲངས་གཉིས་བརྗོད་བྱ་
འབྲེལ་བར་བསྡུས་པས། ཕུང་པོ་ལྔ། ཞེས་པ་ལྟ་བུའོ། །
གསུམ་པ་དེའི་སྐྱེས་བུའི་བསྡུ་བ་ནི། མིང་དང་ཚིག་གི་བར་གྱི་རྣམ་དབྱེ་གཉིས་པ་
སོགས་བསྡུ་བ་སྟེ། དཔེར་ན། ལམ་དུ་འགྲོ་བ་ཞེས་ཟེར་རྒྱུ་ལ། ཐ་སྙད་དངོས་པོ་དུས་ཀྱི་
ནུས་པས་བསྡུས་པས། ལམ་འགྲོ། ཞེས་པ་ལྟ་བུ་རྣམ་དབྱེ་གཉིས་པ་དང་། ཁ་སྣ་གཉིས་
ཀྱིས་འཐུང་བ་ལ། གཉིས་འཐུང་ལྟ་བུ་གསུམ་པ་དང་། ལུས་ལས་འབྲས་བུ་བླང་བའི་ཆེད་
དུ་སྦྱིན་པ་ལ། ལུས་སྦྱིན་ལྟ་བུ་བཞི་པ་དང་། མངལ་ལས་སྐྱེས་པ་ལ་མངལ་སྐྱེས་ལྟ་བུ་ལྔ་བ་
དང༌། ཉི་མའི་འོད་ལ་ཉི་འོད་ལྟ་བུ་དྲུག་པ་དང་། སེམས་ལ་གནས་པ་ལ་སེམས་གནས་ལྟ་
བུ་རྣམ་དབྱེ་བདུན་པ་བསྡུ་བ་རྣམས་སོ། །
བཞི་པ་འབྲུ་མང་གི་བསྡུ་བ་ནི། མིང་གཉིས་སམ་མང་པོ་ཡང་རུང་མ་བསྡུས་པའི་
སྐབས་ཀྱི་བརྗོད་བྱ་ལས་དོན་གཞན་དང་འབྲེལ་བར་སྟོན་བྱེད་དུ་བསྡུ་བ་སྟེ། དཔེར་ན།
གང་བ་དང་། ཟག་པ་ཞེས་ཟེར་རྒྱུ་ལ། མིང་གི་འབྲུ་ཅི་ཡོད་རྣམས་བརྗོད་དོན་དང་འབྲེལ་
བར་བླ་ཐབས་སུ་བསྡུས་པས། གང་ཟག་ཅེས་ཤེད་བུའི་མིང་གཅིག་སྟོན་པ་ལྟ་བུའོ། །
ལྔ་པ་ཟླས་དབྱེའི་བསྡུ་བ་ནི། མིང་གཉིས་སམ་མང་པོ་ཡང་རུང་བར་གྱི་རྣམ་དབྱེ་
རྣམས་བསྡུས་ནས་ཐམས་ཅད་ཀྱི་ཐ་མར་རྣམ་དབྱེ་གཅིག་སྦྱར་བ་སྟེ། དཔེར་ན། མཁས་
པའི་པཎྜི་ཏ་དང་གྲུབ་པ་བརྙེས་པའི་བླ་མའི་ཞལ་ནས་ཟེར་རྒྱུ་ལ། སྔ་མའི་རྣམ་དབྱེ་ཟླས་
བསྡུས་ཏེ། མཁས་པ་པཎྜི་ཏ་དང་གྲུབ་པ་བརྙེས་པ་བླ་མའི་ཞལ་ནས། ཞེས་པ་ལྟ་བུའོ། །
དྲུག་པ་མི་ཟད་པའི་བསྡུ་བ་ནི། ཚིག་སྡུད་གང་གི་ཐོག་མར་མི་ཟད་པའི་རྟགས་ཀྱི་
༤30



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མ་ཚར་འཕྲུལ་གྱི་ལྡེའུ་མིག
བརྗོད་བྱ་གཙོ་བོར་སྟོན་པའི་བསྡུ་བ་སྟེ། རྒྱ་གར་གྱི་སྐད་ལ། ཨུ་བ་ཀུམྦྷ་ཞེས་པའི། ཨུ་བ་
ཉེ་བའི་ཞེས་སྔ་མར་གཙོ་བོར་བརྗོད་ཅིང་། ཀུམྦྷ་ཞེས་ཕྱིས་བརྗོད་པའི་བར་གྱི་རྣམ་དབྱེ་
དང་པོ་ཕྱིས་པ་ཡིན་ཡང་། བོད་བྱིངས་འདིར་རྣམ་དབྱེ་དང་པོ་འདི་ཞེས་ཟུར་དུ་སྟེར་རྒྱུ་མེད་
པས། ཉེ་བའི་བུམ་པ་ཞེས་བརྗོད་པ་ལས་གཞན། མི་ཟད་པའི་རྟགས་ཀྱིས་བརྗོད་བྱ་སྟོན་
པ་མེད་དོ། །
གསུམ་པ་རྣམ་དབྱེ་བཤད་པ་ལ་བརྒྱད། ངོ་བོ་བརྗོད་པ། ལས་སུ་བྱ་བ། དགོས་
ཆེད། གནས་གཞི། འབྲེལ་བ། བྱེད་པ། འབྱུང་ཁུངས། འབོད་པའི་སྒྲ་བཤད་པའོ། །དང་
པོ་ལ་གཉིས། སྤྱིའི་དོན་དང་། ཡན་ལག་གི་དོན་ནོ། །དང་པོ་ནི། བརྗོད་པའི་ངག་གཞན་
གང་ཡིན་རྣམས་རྣམ་དབྱེ་བརྒྱད་པོ་གང་རུང་གི་གནས་སྟོན་བྱེད་དུ་ཆོས་གཉིས་ཀྱི་རྣམ་པ་
མ་འདྲེས་པར་སོ་སོར་དབྱེ་བ་སྟེ་འབྱེད་པར་བྱེད་པའི་སྒྲ་ཡིན་པས་ན་རྣམ་དབྱེ་ཞེས་བྱའོ། །
དེ་ཡང་ལེགས་སྦྱར་གྱི་སྐད་ལ་མིང་མཐར་སྦྱར་བས་ཚིག་ཏུ་འགྲུབ་བྱེད་ཀྱི་རྐྱེན་སུ་
སོགས་རྣམ་དབྱེ་ཉེར་གཅིག་རྣམས། དོན་གྱི་ཁྱད་པར་བརྗོད་པའི་ཆེད་དུ་མིང་ཐམས་ཅད་
ལ་མེད་མི་རུང་དུ་མཁོ་ཞིང་ངེས་པར་འཇུག་པའི་དབང་གིས། བོད་ཀྱི་བྱིངས་ལ་ཡང་དོན་
ཐོབ་ཏུ་རྣམ་དབྱེ་བདུན་དང་། དེ་རེ་རེ་ལའང་ཉིད་ཅེས་པ་གཅིག་ཚིག་དང་། དག་ཅེས་པ་
གཉིས་ཚིག་དང༌། རྣམས་ཞེས་པ་མང་ཚིག་སྟེ་ཕྲད་ཀྱི་ངག་སྦྱར་ནས་རྣམ་དབྱེ་བདུན་
གསུམ་ཉེར་གཅིག་གི་དབྱེ་བ་ལེགས་སྦྱར་དང་བསྟུན་ཏེ་མཛད་པ་ཡིན་ཏེ། ས་སྐྱ་པཎྜི་ཏ་
ཀུན་དགའ་རྒྱལ་མཚན་གྱིས། ཉིད་དང་པོའི་གཅིག་གི་ཚིག་གོ། །དག་གཉིས་ཀྱིའོ། །
རྣམས་མང་པོའིའོ། །ཏུ་དུ་སུ་རུ་རྣམས་ཕྲད་བཞིན་དུ་གཉིས་པའི་གཅིག་གིའོ། །འ་དང་ས་
མཐའ་ཅན་མེད་པའི་རྗེས་སུ་སྦྱར་བ་ཡང་ངོ༌། །དག་ཏུ་གཉིས་ཀྱིའོ། །རྣམས་སུ་མང་པོའིའོ། །
གིས་ཀྱིས་གྱིས་ཡིས་རྣམས་ཕྲད་བཞིན་དུ་གསུམ་པའི་གཅིག་གིའོ། །འ་དང་ས་མཐའ་ཅན་
སྤངས་པའི་རྗེས་སུ་ས་སྦྱར་བ་ཡང་ངོ༌། །དག་གིས་གཉིས་ཀྱིའོ། །རྣམས་ཀྱིས་མང་པོའིའོ། །



ཐུན་མོང་རིགམཛོད་ལས། ཡིད་ཀྱི་ངརྡ་སྤྲོད ཕྱོགས བསྒྲུང་།ས་པོད་བཅུ་པ།
ཞེས་སོགས་གསུངས་པ་བཞིན་ནོ། །
འདིར་བསྟན་རྣམ་དབྱེ་བརྒྱད་ཀྱི་ངོས་འཛིན་གང་ཞེ་ན། རྣམ་དབྱེ་དང་པོ་ངོ་བོ་
བརྗོད་པའི་སྒྲ་ནི། མིང་གཞི་ལ་རྗེས་འཇུག་སྦྱར་བས་མིང་དུ་གྲུབ་པའི་མིང་དེ་ལ་རང་གི་ངོ་
བོ་ཆོས་གཞན་དང་མ་འདྲེས་པའི་ཁྱད་པར་སྟོན་པའི་ཆ་ནས་ཚིག་ཏུ་བསྒྲུབ་པ་དེ་ལས་ཟུར་
དུ་རྣམ་དབྱེ་དང་པོ་འདིའོ་ཞེས་སྟེར་རྒྱུ་མེད་ལ། གཉིས་པ་ལས་སུ་བྱ་བ། བཞི་པ་དགོས་
ཆེད། བདུན་པ་གནས་གཞི་རྣམས་སྟོན་བྱེད་ཀྱི་རྣམ་དབྱེ་དངོས་ནི། སུ་རུ་ཏུ་དུ་ན་ར་ལ་སྟེ་
ལའི་དོན་ཅན་གྱི་སྒྲ་བདུན་པོ་དེ་ཡིན་ནོ། །
གསུམ་པ་བྱེད་པ་སྟོན་བྱེད་ཀྱི་རྣམ་དབྱེ་དངོས་ནི་ས་ཞེས་པའི་སྒྲ་དང་། ལྔ་པ་འབྱུང་
ཁུངས་སྟོན་བྱེད་ཀྱི་རྣམ་དབྱེ་དངོས་ནི་ནས་དང་ལས་ཀྱི་སྒྲ་གཉིས་དང༌། དྲུག་པ་འབྲེལ་བ་
སྟོན་བྱེད་ཀྱི་རྣམ་དབྱེ་དངོས་ནི་གི་ཀྱི་གྱི་འི་ཡི་ཞེས་པའི་སྒྲ་ལྔ་དང་། བརྒྱད་པ་འབོད་པ་སྟོན་
བྱེད་ཀྱི་རྣམ་དབྱེ་དངོས་ནི་མིང་དང་འབྲེལ་བའི་ཀྱེ་ཞེས་པའི་སྒྲ་དེ་ཡིན་ནོ། །རྒྱུ་མཚན་དེ་ལྟ་
བས་ན་བོད་སྐད་ཀྱི་དབྱངས་གསལ་བསྡོམས་པ་སོ་བཞི་ལས་མེད་ཀྱང་། མིང་ཚིག་རྗོད་པ་
ཀུན་གྱི་དོན་སྟོན་པ་ལ་ལེགས་སྦྱར་ཇི་ལྟ་བ་བཞིན་འཇུག་པ་ཤིན་ཏུ་རྒྱ་ཆེ་བ་ཡིན་པས། སྤྱི་
དང་བྱེ་བྲག་དང་དངོས་ཤུགས་ཀྱི་བསྟན་དོན་དང་མིང་ཚིག་གི་ཁྱད་པར་དང་རྣམ་དབྱེ་དང་
ཕྲད་དང་མིང་མཐའ་འདྲེན་ཚུལ་གྱི་ཁྱད་པར་སོགས་སྐབས་དོན་སོ་སོར་འབྱེད་པ་ཤིན་ཏུ་
གལ་ཆེ་སྟེ། སུ་ཞེས་པའི་སྒྲ་ལ་དཔེར་མཚོན་ན། ཁྱེའུ་སུ་ཞེས་པའི་སུ་ཡིག་ནི་མིང་སྟོན་བྱེད་
ཀྱི་སྒྲ་དང་། འུ་སུ་ཞེས་པའི་སུ་ཡིག་ནི་མིང་མཐའ་དྲངས་པའི་ཆ་ཤས་དངོས་དང་། གཡས་
སུ་འགྲོ་ཞེས་པའི་སུ་ཡིག་ནི་རྣམ་དབྱེ་གཉིས་པ་སྟོན་བྱེད་ཀྱི་སྒྲ་དངོས་དང༌། ཆོས་ཕྱོགས་
སུ་དཀའ་བ་སྤྱད་ཅེས་པའི་སུ་ཡིག་ནི་རྣམ་དབྱེ་བཞི་པ་སྟོན་བྱེད་ཀྱི་སྒྲ་དངོས་དང་། དབུས་
སུ་ཁྲི་ཡོད་ཅེས་པའི་སུ་ཡིག་ནི་རྣམ་དབྱེ་བདུན་པ་སྟོན་བྱེད་ཀྱི་སྒྲ་དངོས་དང་། བུམ་པ་ཆོས་
སུ་གྲུབ་ཅེས་པའི་སུ་ཡིག་ནི་དེ་ཉིད་སྟོན་བྱེད་ཀྱི་སྒྲ་དངོས་དང་། དུས་སུ་ཆོས་སྟོན་ཞེས་
༤ 32



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
པའི་སུ་ཡིག་ནི་ཚེ་སྐབས་སྟོན་བྱེད་ཀྱི་སྒྲ་དངོས་དང༌། སེམས་ཅན་སུ་ཡང་རུང་ཞེས་པའི་སུ་
ཡིག་ནི་གང་ཟག་ལ་འཇུག་པའི་སྤྱི་ཕྲད་དངོས་དང༌། ཞྭ་ཅན་དེ་སུ་ཡིན་ཞེས་པའི་སུ་ཡིག་
ནི་དྲི་བ་སྟོན་པའི་ཕྲད་དངོས་དང་། ཡོངས་སུ་གསལ་ཞེས་པའི་སུ་ཡིག་ནི་རྒྱན་སྟོན་བྱེད་ཀྱི་
ཕྲད་དངོས་དང༌། བདག་གི་བླ་མ་དགྱེས་ནས་སུ། ཞེས་པའི་སུ་ཡིག་ནི་ཁ་སྐོང་དུ་ཡང་
འགྱུར་བ་སྟེ། དེ་ལྟར་སྐབས་དོན་གྱི་དབང་གིས་ཡིག་གཟུགས་དང་རྗོད་པ་གཅིག་ཉིད་
བརྗོད་དོན་ཐ་དད་པ་དུ་མར་འགྱུར་འགྲོ་བའི་གནད་ཀྱིས་རྣམ་དབྱེ་དང་མིང་མཐའི་ཆ་ཤས་
དང་ཕྲད་ཅེས་སོ་སོར་གསུངས་དགོས་བྱུང་བའི་རྒྱུ་མཚན་དེ་གོ་བར་གྱིས་ཤིག །
གཉིས་པ་ཡན་ལག་གི་དོན་ནི། ཤེས་བྱ་གང་ཡང་རུང་བའི་རང་གི་ངོ་བོ་ཆོས་གཞན་
དང་མ་འདྲེས་པར་སྟོན་པའི་ཆ་ཤས་དང་ལྡན་པ་ནི་རྣམ་དབྱེ་དང་པོ་ཡིན་ཏེ། དཔེར་བརྗོད་ན།
བུམ་པ། ཀ་བ། ལྷ། མི་ཞེས་པ་ལྟ་བུ་མིང་གཞིའི་ཡི་གེ་ལ་རྗེས་འཇུག་བཅུ་བོ་གང་རུང་དང་
ལྡན་པའམ་ཚིག་ཕྲད་དང་ལྡན་པའི་ཚིག་ཐམས་ཅད་དོ། །དེ་ཡང་ཀ་བ་ཞེས་པའི་མིང་ལ་
རྣམ་དབྱེ་དང་པོ་ཟུར་དུ་སྟེར་རྒྱུ་མེད་ཀྱང་ཀ་བ་ཞེས་བརྗོད་པའི་ཚེ་ཀ་བའི་ངོ་བོ་ཆོས་གཞན་
དང་མ་འདྲེས་པར་གསལ་བར་སྟོན་བྱེད་ཀྱི་སྒྲའི་ཆ་ཤས་ཤིག་ཡོད་པ་དེས་དང་པོའི་རྣམ་
དབྱེའི་གོ་ཆོད་པར་སོང་བ་ཡིན་ལ། ཆ་ཤས་དེ་མེད་ན་ཀ་བ་སྤྱི་ཙམ་པའི་མིང་དུ་ཤེས་དགོས་
པས་དཀའ་བའི་གནས་ཀྱང་ཡིན་ཞིང་། ཀ་བ་རིང་པོ་ཟུར་བརྒྱད་པ་ཞེས་པ་ནི་དོན་གྱི་ཁྱད་
པར་བརྗོད་པའི་ཕྱིར་ཚིག་ཏུ་གྱུར་ཀྱང་ཁྱད་གཞི་ཀ་བའི་ངོ་བོ་ཆོས་གཞན་དང་མ་འདྲེས་པ་
ཉིད་སྟོན་པས་རྣམ་དབྱེ་དང་པོ་ལས་མ་འདས་པ་ཡིན་ནོ། །རྣམ་དབྱེ་དང་པོ་ལ་སོགས་པ་
ལ་རྫོགས་ཚིག་སྦྱོར་ཚུལ་ནི། རྗེས་སུ་འཇུག་པའི་ཡི་གེ་རྣམ་པ་བཅུ་བོ་ནི། མིང་དང་ཚིག་ཏུ་
གྲུབ་པ་གང་གི་མཐར་གནས་པ་དེ་ནི་རྗེས་འཇུག་གམ་མིང་རང་ཉིད་ཀྱི་མཐར་སྦྱར་བ་དེ་
ལ་ཨཱ་ལི་བཞི་པ་སྟེ་ན་རོ་སྦྱར་བ་ནི་ཕྲད་ཀྱི་གོ་ངོ་དོ་ནོ་བོ་མོ་འོ་རོ་ལོ་སོ་སྟེ་རྫོགས་ཚིག་ཏུ་
འགྱུར་བ་ཡིན་ཏེ། དཔེར་བརྗོད་ན། དག་གོ། །མཐོང་ངོ༌། །བཤད་དོ། །བདེན་ནོ། །བཏབ་
ར
འ 33



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བོ༑ ༑འཇམ་མོ། །འདའ་འོ། །དར་རོ། རྒྱལ་ལོ། །ཤེས་སོ་ཞེས་པ་ལྟ་བུ་སྤྱིར་བཏང་ཡིན་
ལ༑ ད་དྲག་གི་དབང་གིས་ན་ར་ལ་གསུམ་གྱི་རྗེས་སུ་ཏོ་ཡིག་ཐོབ་སྟེ། དཔེར་ན། །བསྟནད་
ཏོ༑ ༑བསྐུརད་ཏོ། །བསྒྲལད་ཏོ་ལྟ་བུ་འཕུལ་ཡོད་པ་ལ་དང༌། སྟོནད་ཏོ། །གྱུརད་ཏོ། །
སོལད་ཏོ་ལྟ་བུ་འཕུལ་མེད་སོགས་ལ་རིགས་པས་དཔྱད་དེ་སྦྱོར་བ་དམིགས་བསལ་ཡིན་
དེ་རྣམས་ནི་རང་ཚིག་གི་རྗེས་སུ་སླར་ཡོང་རྒྱུའི་དོན་གང་ཡིན་རེ་ཞིག་བསྡུ་བར་བྱ་
བའི་ཚིག་ཏུ་སོང་བ་ནི་རྫོགས་པའི་དོན་དང་འདྲ་བར་ཤེས་པར་བྱ་དགོས་སོ། །སླར་བསྡུའི་
སྒྲ་ནི་མིང་ཚིག་རྣམ་དབྱེ་ཐམས་ཅད་ཀྱི་མཐར་སྦྱར་དུ་རུང་སྟེ། དཔེར་བརྗོད་ན། འདི་ནི་
མིའོ་ལྟ་བུ་མིང་དང༌། གོས་སྲབ་ཅིང་འཇམ་མོ་ལྟ་བུ་ཚིག་དང༌། བུམ་པའོ་ལྟ་བུ་རྣམ་དབྱེ་
དང་པོ་དང་། ཚོགས་སུ་ཕེབས་སོ་ལྟ་བུ་ལས་སུ་བྱ་བ་དང་། ཁྱེད་ཀྱིས་སོ་ལྟ་བུ་བྱེད་པ་དང༌།
བརྗེད་ཐོར་འགོད་དོ་ལྟ་བུ་དགོས་ཆེད་དང་། མཐའ་ནས་སོ་ལྟ་བུ་འབྱུང་ཁུངས་དང་།
བདག་གིའོ་ལྟ་བུ་འབྲེལ་བ་དང་། མཚོ་རུ་ཉ་དང་ཆུ་སྲིན་ནོ་ལྟ་བུ་གནས་གཞི་དང་། ཡོན་
ཏན་མཆོག་ཏུ་གྱུར་བའོ། །ཞེས་པ་ལྟ་བུ་རྐང་པ་སྐོང་ཚེ་རབ་ཚེག་ཐོབ་པ་སོགས་ཅི་བདེར་
སྦྱར་ཆོག་པ་ཡིན་ནོ། །
གཉིས་པ་རྣམ་དབྱེ་གཉིས་པ་ལས་སུ་བྱ་བ་ནི། ལས་དང་བྱ་བ་གཉིས་སོ་སོར་འབྱེད་
ཅིང་གཙོ་ཆེར་བྱ་བ་བྱས་པའི་གཞིའམ་ལས་ལ་ཉེ་བར་བྱེད་པའི་རྣམ་དབྱེ་ཡིན་ན་ལས་སུ་
བྱ་བའི་དོན་སྟོན་པའི་ལའི་དོན་ཅན་གྱི་སྒྲ་ཞེས་བྱ་སྟེ། དཔེར་ན། གནས་སུ་འདྲེན་ཞེས་
བརྗོད་པ་ན། བྱ་བའི་གཞི་གནས་དང་། བྱ་བ་འདྲེན་པ་ཡིན་པར་གོ་བ་ནི། སུ་ཞེས་པའི་
ལའི་དོན་གྱི་སྒྲའི་ནུས་པ་ཡིན་པས་དེ་འདྲའི་སུ་སྒྲ་དེ། བྱ་བ་བྱས་པའི་གཞིའམ་ལས་གཙོ་
བོར་སྟོན་པའི་རྣམ་དབྱེ་ཡིན་ནོ། ། །
དེ་ཡང་རྗེས་འཇུག་གི་ཡི་གེ་བཅུ་བོ་ལས། གང་ཡང་རུང་བའི་མིང་གི་མཐའ་ན་བཅུ་
34-



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
པ་སྟེ་ས་ཡིག་གནས་པ་སྟེ་ཡོད་པ། དེ་ལ་ཨཱ་ལི་གཉིས་པ་སྟེ་ཞབས་ཀྱུ་སྦྱར་བས་སུ་དང་།
གང་མིང་གི་མཐའ་ན་བརྒྱད་པ་ར་ཡིག་གནས་པ། དེ་ལ་དབྱངས་ཡིག་གཉིས་པ་ཨུ་སྟེ་
ཞབས་ཀྱུ་ཡང་སྦྱར་བོས་རུ་དང་། གང་མིང་གི་མཐའ་ན་གསུམ་པ་ད་ཡིག་གནས་པ་དང་།
འདིར་བརྗོད་པར་བྱ་བ་ཡོད་དེ། རྩ་བར་དངོས་སུ་མ་བསྟན་ཀྱང་གོང་འོག་ཀུན་ཏུ་ཏ་ཡིག་
གི་འཇུག་པ་མང་དུ་ཡོད་ཅིང་། རྣམ་དབྱེ་དང་ཕྲད་དངོས་བསྟན་ཐམས་ཅད་རྗེས་འཇུག་གི་
ཡི་གེ་ལས་གསུངས་ཀྱང་འབྲེལ་སྒྲ་དང་ལྷག་བཅས་དང་བདག་སྒྲའི་སྐབས་སུ་མིང་གཞིའི་
ཡི་གེ་ལས་གསུངས་པ་ཡོད་པར་མ་ཟད། རྩ་བའི་གཞུང་ཤོ་ལོ་ཀ་སུམ་ཅུ་ཡོད་པའི་རྒྱུ་
མཚན་གྱིས། སི་ཏུ་པཎ་ཆེན་གྱི་འགྲེལ་བར། འདིར་མཆོད་བརྗོད་སོགས་ཐམས་ཅད་
བགྲངས་པའི་གཞུང་ཚད་ཤོ་ལོ་ཀ་སུམ་ཅུ་སོ་གསུམ་འབྱུང་བས་སུམ་ཅུ་ཁོ་ནར་མ་འགྲིག་སྟེ་
སུམ་ཅུ་ཙམ་ཞེས་ལམ་སྟོར་བའི་མགྲོན་པོ་ལྟར་ཚམ་ཚོམ་བྱེད་དགོས་པ་མ་ཡིན་ཏེ། མཆོད་
བརྗོད་དང་རྩོམ་པར་དམ་བཅའ་བ་ནི། སྐབས་གཞན་དང་ཐུན་མོང་བ་ཡིན་པ་རྟགས་
འཇུག་ལ་དེ་མེད་པས་གསལ་ཞིང་། སུམ་ཅུ་པ་ནི། ཡི་གེ་ཨཱ་ལི་ཀཱ་ལི་གཉིས། སོགས་
སྐབས་དང་པོ་ཉིད་ཀྱི་ཐུན་མོང་མིན་པའི་བརྗོད་བྱ་ཚིགས་བཅད་སུམ་ཅུ་ཉིད་ཀྱིས་རྫོགས་
པས་གྲངས་ངེས་པའི་སྒོ་ནས་བཏགས་པའི་ཕྱིར་རོ། །ཞེས་གསུངས་པ་ལ་དཔགས་ན་
ཚིགས་བཅད་སུམ་ཅུའི་འགྲེལ་བཤད་ཡོད་འདྲ་ཡང་། གཅིག་ཤོས་གཞན་ནི་དེ་ལས་ལྡོག་
པ་སྟེ། ཞེས་སོགས་བཀྲལ་བས་གཞུང་རྫོགས་པར་མཛད་པས་རྐང་པ་གསུམ་གྱིས་ལྷག་
པའི་ཚིགས་བཅད་ཉེར་དགུ་ལས་མ་བྱུང་ངོ༌། །དེའི་ཕྱིར་བསྟན་དར་ལྷ་རམས་པའི་སུམ་
རྟོགས་འགྲེལ་བར་ཡང༌། ཡི་གེ་ཨཱ་ལི་ཀཱ་ལི་གཉིས། ཞེས་པ་ནས། གཅིག་ཤོས་དེ་ལས་
ལྡོག་པའོ། །ཞེས་པའི་བར་གྱི་ཚིགས་སུ་བཅད་པ་སུམ་ཅུ་ཉིད་དུ་ངེས་པའི་སྒོ་ནས་བཏགས་
པའི་ཕྱིར་རོ། །ཞེས་གསུངས་པ་ལེགས་བཤད་ཡིན་མོད། འོན་ཀྱང་འདིའི་ཚིགས་བཅད་
སུམ་ཅུ་ལ་རྐང་པ་གཅིག་གིས་མི་འདང་བས་ད་དུང་དཔྱད་པར་བྱ་བའི་གཞིའོ། །ཞེས་ཞིབ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ་།
ཆའི་ཟུར་ཐོན་པར་མཛད་པ་ནི་བཀའ་དྲིན་ཤིན་ཏུ་ཆེ་བ་ལགས་སོ། ། །
འོན་ཀྱང་ཆད་པའི་རྐང་པ་གཅིག་མཚམས་གང་དུ་ཅི་ལྟར་བཞུགས་པ་ལུས་པ་དེང་
སང་དཔེ་རྒྱུན་ཁུངས་དག་མི་རྙེད་ཀྱང་། འགྲེལ་བཤད་མཁན་པོ་རྣམ་གཉིས་ཀྱི་དོགས་
སློང་མཛད་པའི་དོན་བཞིན། ཡིག་རྒྱུན་ལ་ཚེམ་པའི་རྐང་པ་གཅིག་ནི། དེ་བཞིན་དུ་མིང་
གཞིའི་ཡི་གེ་བདུན་པ་སྟེ་ཏ་འང་གནས། ཞེས་ཏ་ཡིག་མཚམས་འདིར་མིང་གཞིའི་ཡི་གེ་
ལས་ཁ་བསྐང་ན་འབྲེལ་ཆགས་པར་མངོན་ནམ་སྙམ་པས་འགྲེལ་བཤད་ཀྱི་ཚུལ་དུ་བྲིས་པ་
ལགས་ཏེ། བཤེས་གཉེན་མཁས་པ་རྣམས་ཀྱི་སྤྱན་ལམ་དུ་བསྟར་འོས་མ་མཆིས་མོད་མ་
བརྟགས་ཉམས་དགའི་ངོར་སྐབས་དོན་སྟོན་པའི་ཡན་ལག་ཙམ་ཡིན་པས། ཁ་སྐོང་གི་རྐང་
པ་དེ་རྩ་བའི་ཚིགས་བཅད་ཀྱི་ནང་དུ་བྲི་བར་བྱ་བ་ནི་ནམ་དུ་ཡང་མི་རུང་བ་ཤེས་པར་གྱིས་
ཤིག །
ད་ནི་དཀྱུས་ལ་འཇུག་སྟེ། དེ་ལྟར་ད་དང་ཏ་ཡིག་གཉིས་ལ་ཨཱ་ལི་གཉིས་པ་སྟེ་
དབྱངས་གཉིས་པ་ཞབས་ཀྱུ་སྦྱར་བས་དུ་དང་ཏུ་གཉིས་དང་། བཞི་པ་ན་དང་། དགུ་པ་ལ་
དང་། གོང་དུ་གང་མིང་མཐའ་ན་བརྒྱད་པ་གནས། ཞེས་དངོས་སུ་བསྟན་པའི་ར་ཡིག་ཀྱང་
འདིར་སྦྱར་བས་རྣམ་དབྱེར་གྱུར་པའི་སུ་རུ་དུ་ཏུ་ན་ར་ལ་སྟེ་བདུན་ནི་ལའི་དོན་ཅན་ནོ། །དེ་
རྣམས་ཀྱིས་དོན་གང་སྟོན་པར་བྱེད་ཅེ་ན། སྨྲས་པ། དེ་དག་རེ་རེས་ཀྱང་། ལས་སུ་བྱ་བ་སྟེ་
བྱེད་པ་པོས་ལས་དང་བྱ་བ་བྱེད་བཞིན་པ་འགྲོ་འོང་བཅིང་འགྲོལ་གཟུང་གཏོང་སློབ་སྦྱིན་
ལྟ་བུ་སོགས་སྟོན་པར་བྱེད་པ་དང་། དགོས་ཆེད་དེ་བྱ་བའི་ཡུལ་དང་བྱེད་པ་ཅི་རིགས་པ་ལ་
ཕན་འདོགས་པར་འགྱུར་བ་དེའི་སླད་དེའི་ཆེད་དེའི་ཕྱིར་ལྟར་བུ་དགོས་ཆེད་གསལ་བྱེད་
ཀྱི་སྒྲ་བསྡུས་ཏེ་སྟོན་པ་དང་། རྟེན་ནམ་གནས་གཞི་གང་ལ་གང་ཞིག་བརྟེན་པའམ་ཡོད་པ་
སྟོན་པ་དང་། དེ་ཉིད་ཀྱི་སྒྲ་ནི་ཆོས་དེའི་ལས་དང་བྱ་བ་ཐ་མི་དད་པའི་རང་བཞིན་དང་
གཤིས་ལུགས་སུ་གྲུབ་པའི་གནས་ཚུལ་སྟོན་པ་དང་། ཚེ་སྐབས་བརྗོད་པའི་སྒྲ་སྟེ་དུས་ཀྱི་
3(༨ ད་



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
དོན་སྟོན་པ་དང་བཅས་དོན་ཚན་མི་འདྲ་བ་ལྔ་རེ་སྟོན་པ་ཡིན་ནོ། །
དེ་བས་ན་ལས་དང་ཆེད་དང་རྟེན་གནས་དང་དེ་ཉིད་དང་ཚེ་ཞེས་པའི་སྐབས་འདིར་
ལའི་དོན་ཅན་གྱི་ཡི་གེ་ལ་སྒྲ་དངོས་དེ། སུ་རུ་དུ་ཏུ་ན་རོ་དྲུག་གི་དོད་དུ་དམིགས་བསལ་
ཅན་འགའ་རེ་ལས་གཞན་ཕལ་ཆེར་ལ་སྦྱར་ཆོག་པ་དང༌། ལ་དོན་ཅན་གྱི་ལ་སྒྲ་ཡི་དོད་དུ་
སུ་སོགས་དྲུག་པོའང་སྦྱར་ཆོག་པ་ཡིན་ཞེས་གལ་པོ་ཆེ་ལ་ནན་ཏན་གྱི་ཚུལ་དུ་གསུངས་
ཤིང༌། ལའི་དོན་གྱི་ན་དང་ལ་སྒྲ་གཉིས་ནི། དཔེར་ན། མྱུར་དུ་སོང་ཞེས་པ་ལ། མྱུར་ན་
སོང་ཞེས་པ་དང་། ཞིབ་ཏུ་དཔྱོད་ཅེས་པ་ལ། ཞིབ་ལ་དཔྱོད་ཅེས་སྦྱོར་མི་རུང་བ་འགའ་རེ་
མ་གཏོགས་རྗེས་འཇུག་བཅུ་དང༌། མཐའ་རྟེན་མེད་པ་དང་། ཡང་འཇུག་ཅན་གྱི་མཐར་
ཡང་སྦྱོར་རུང་བ་ཡིན་ནོ། ། །
དེ་རྣམས་མིང་མཐའ་གང་ལ་སྦྱོར་ཞེ་ན། ས་རུ་ག་བ་ད་དྲག་ཏུ། །ང་ད་ན་མ་ར་ལ་དུ། །
འ་དང་མཐའ་རྟེན་མེད་པའི་མཐར། ར་དང་རུ་ནི་ཅི་རིགས་ཏེ། །ན་ལ་དག་ནི་སྐབས་བསྟུན་
སྦྱོར། །ཞེས་པའི་སྡོམ་ཚིག་ལྟར་ཏེ། དཔེར་བརྗོད་ན། དབྱངས་སུ། རྟག་ཏུ། བསླབ་ཏུ།
ཟིནད་ཏུ། བསྒྱུརད་ཏུ། ཚོལད་ཏུ། གོང་དུ། ཆོད་དུ། འདྲེན་དུ། གྲམ་དུ། ཤར་དུ། གཞལ་དུ།
གྲལ་མཐའར། གྲལ་མཐར། གྲལ་མཐའ་རུ། རྩེ་མོ་རུ། གནས་ན། གུས་ལ། དག་ན།
ཁོག་ལ། འགྲུབ་ན། ཕབ་ལ། སྟོནད་ན། བསྐྲུནད་ལ། ཐརད་ན། བསྒྱུརད་ལ། སྩོལད་ན།
སྐུལད་ལ། གཡེང་ན། བསྐུང་ལ། ཆད་ན། ངེད་ལ། དྲན་ན། ཉན་ལ། བགམ་ན། ཕམ་ལ།
འཁུར་ན། དོར་ལ། བརྒལ་ན། ཚོལ་ལ། འདའ་ན། དགའ་ལ། ལྟོ་ན། བདེ་ལ། ཞེས་པ་
ལྟ་བུ་སྟེ། རུ་ཡིག་ནི་ཕལ་ཆེར་རྐང་བ་སྐོང་བ་དང་ཚིག་རྒྱན་སོགས་ལ་ཐོབ་པར་སྣང་ངོ༌། །
ད་ནི་ལས་སུ་བྱ་བ་སོགས་དོན་ཚན་ལྔ་ལའི་དོན་ཅན་གྱི་རྣམ་དབྱེ་སྟོན་ཚུལ་མདོ་
ཙམ་བརྗོད་ན། ལས་སུ་བྱ་བའི་དཔེར་བརྗོད་བཤད་པར་བྱ་སྟེ། གནས་སུ་འདྲེན། ངག་ཏུ་
བརྗོད། ནུབ་ཏུ་འགྲོ །གདམས་ངག་སྟོནད་ཏུ་བསྐུལ། ཆོས་བསྒྱུརད་ཏུ་གདའ། ཟུག་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོབ་གས་བསྒྲིགས་པོད་བཅུ་པ།
བཀོལད་ཏུ་འཆད། སྒྲུབ་ཁོང་དུ་སྒོམ། གསུང་བཤད་དུ་གནང་། ལྷན་དུ་ཉན། ལམ་དུ་
འཇུག །གར་དུ་རྩེན། གྲལ་དུ་སྡོད། ཁའར་ཟོས། ཁར་ཟོས། ར་མདའ་རུ་སྒྲོན། ར་མདར་
སྒྲོན། མལ་ལ་ཉལ། ཁྲི་ལ་བཞུགས། ཞེས་པ་ལྟ་བུའོ། །
གསུམ་པ་རྣམ་དབྱེ་བཞི་པ་དགོས་ཆེད་ཀྱི་སྒྲ་ནི། དགོས་པ་དང་བྱ་བ་གཉིས་སོ་སོར་
འབྱེད་ཅིང་གཙོ་ཆེར་དགོས་པ་གང་གི་ཆེད་དུ་བྱ་བ་བྱས་པ་ལ་ཉེ་བར་བྱེད་པའི་ལའི་དོན་
ཅན་གྱི་རྣམ་དབྱེ་སྟེ། དཔེར་ན། ལམ་གྲོགས་སུ་དེད་དཔོན་འཚོལ་ཞེས་བརྗོད་པ་ན། ལམ་
གྲོགས་ནི་དགོས་པ་དང་། དེད་དཔོན་འཚོལ་བ་བྱ་བ་ཡིན་པས་གང་གི་ཆེད་དུ་བྱ་བ་བྱས་
པའི་དགོས་པ་བདེ་བླག་ཏུ་གོ་བ་ནི། སུ་ཞེས་པའི་ལའི་དོན་གྱི་སྒྲའི་ནུས་པ་ཡིན་པས་དེ་
འདྲའི་སུ་སྒྲ་དེ། བྱ་བ་བྱས་པའི་གཞི་མི་སྟོན་པར་དགོས་པ་གང་གི་ཆེད་དུ་བྱ་བ་བྱས་པ་
སྟོན་པའི་རྣམ་དབྱེ་ཡིན་ནོ། །དཔེར་བརྗོད་ན། ལམ་གྲོགས་སུ་དེད་དཔོན་འཚོལ། རྗོད་
ངག་ཏུ་སྔགས་བློ། འཇིགས་སྐྱོབ་ཏུ་བླ་མ་དྲན། མཐར་ཕྱིནད་ཏུ་དམ་བཅའ། ཕྱག་བསྐོར་
ཏུ་སོས་དལ་མེད། བྲན་བཀོལ་ཏུ་ཐབས་མཁས་བྱ། སྡིག་སྦྱོང་དུ་ཡིག་བརྒྱ་བཟླ། ཤེས་
བྱེད་དུ་མདོ་ལུང་དྲང་། གཞན་དོན་དུ་གདུལ་བྱ་སྐྱོང་། ཐོས་བསམ་དུ་སློབ་གཉེར་བྱེད། སྤྱི་
སྒེར་དུ་བསྔོ་སྨོན་བྱ། སོས་དལ་དུ་བྱ་བྱེད་སྤོང་། འཆི་ཁར་འཕོ་བ་བྱ། ཡིད་མཛའ་རུ་བདེན་
པར་སྨྲ། མཁས་པར་འདོད་ན་རིག་གནས་སྦྱང་། རང་སེམས་ལ་བསྐུལ་མ་འདེབས། ཞེས་
པ་ལྟ་བུའོ། །
བཞི་པ་རྣམ་དབྱེ་བདུན་པ་གནས་གཞིའི་སྒྲ་ནི། རྟེན་གཞི་དང་བརྟེན་པ་པོ་གཉིས་སོ་
སོར་འབྱེད་ཅིང་གཙོ་ཆེར་རྟེན་ལ་ཉེ་བར་བྱེད་པའི་ལའི་དོན་ཅན་གྱི་རྣམ་དབྱེ་སྟེ། དཔེར་ན།
དབུས་སུ་བླ་མ་བཞུགས་ཞེས་བརྗོད་པ་ན། གནས་གཞིའམ་རྟེན་གཞི་ནི་དབུས་དང་།
གནས་པ་པོའམ་བརྟེན་པ་པོ་བླ་མ་ཡིན་པར་གོ་བ་ནི། སུ་ཞེས་པའི་ལའི་དོན་ཅན་གྱི་སྒྲའི་
ནུས་པ་ཡིན་པས་དེ་འདྲའི་སུ་སྒྲ་དེ། བྱ་བ་བྱས་པའི་དོན་མི་སྟོན་པར་གནས་བྱ་བླ་མའི་
འ 33 པ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གནས་རྟེན་གང་ཡིན་སྟོན་པའི་རྣམ་དབྱེ་ཡིན་ནོ། །དཔེར་བརྗོད་ན། དབུས་སུ་བླ་མ་
བཞུགས། ཟ་མ་ཏོག་ཏུ་གླེགས་བམ་མཆིས། ཐབ་ཏུ་མེ་ཡོད། ཕར་ཕྱིན་ཏུ་འགྲེས་རྐང་རྒྱས།
ཡིག་བསྐུརད་ཏུ་གནས་ཚུལ་མཆིས། ནང་རོལད་ཏུ་ཡོ་བྱད་བདོག །གཙུག་ལག་ཁང་དུ་
རྟེན་གསུམ་ཡོད། རྣམ་བཤད་དུ་དཀའ་གནས་གསལ། དགོན་ཆེན་དུ་མཁས་པ་མང་།
ལམ་དུ་མགྲོན་པོ་སྣང་། གྲོང་ཁྱེར་དུ་ཉོ་ཚོང་གདའ། ནགས་ཚལ་དུ་སྟག་མོ་འདུག །བས་
མཐའར་བསམ་གཏན་པ་སྣང་། ཆོས་གྲྭར་དགེ་བཤེས་མང་། ནམ་མཁའ་རུ་གཟའ་སྐར་
བཀྲ། གཟུགས་སྐུ་རུ་མཚན་དཔེ་གསལ། ཕོ་བྲང་ན་རྒྱལ་པོ་བཞུགས། ལུས་ལ་ཆོས་གོས་
མཛེས། ཞེས་པ་ལྟ་བུའོ། །
དེ་ཉིད་བརྗོད་པའི་སྒྲ་ནི། ཆོས་དེའི་རང་བཞིན་ནམ་དེ་ཁོ་ན་ཉིད་ཀྱི་ཚུལ་སྒྲོ་སྐུར་
མེད་པར་བརྗོད་པའི་ལའི་དོན་ཅན་གྱི་རྣམ་དབྱེ་སྟེ། དཔེར་ན། བླ་མ་སངས་རྒྱས་སུ་ངེས་
ཞེས་བརྗོད་པ་ན། བླ་མ་སངས་རྒྱས་ཀུན་གྱི་རང་བཞིན་དངོས་ཡིན་པར་གོ་བ་ནི། སུ་ཞེས་
པའི་ལའི་དོན་ཅན་གྱི་སྒྲའི་ནུས་པ་ཡིན་པས་དེ་འདྲའི་སུ་སྒྲ་དེ། ལས་དང་བྱ་བ་སོ་སོར་
འབྱེད་ཀྱང་དེའི་རང་བཞིན་ནམ་གཤིས་ལུགས་སུ་གྲུབ་པ་ཐ་མི་དད་པར་གཙོ་བོར་སྟོན་
པའི་རྣམ་དབྱེ་ཡིན་ནོ། །དཔེར་བརྗོད་ན། བླ་མ་སངས་རྒྱས་སུ་ངེས། མེ་ཚ་སྲེག་ཏུ་གྲུབ།
ཆོས་རྣམས་བདེན་གྲུབ་ཏུ་མེད། ཆོས་ཅན་ཀུན་ཏུ་ཡོད། ཆོས་ཉིད་བཀརད་ཏུ་མེད། སྒྱུ་མ་
སྤྲུལད་ཏུ་ཡོད། སྣོད་བཅུད་སྐྱེ་འཇིག་ཅན་རང་དུ་གྲུབ། སེམས་ཆོས་ཉིད་དུ་དག །བུམ་པ་
འཇིག་པའི་ཆོས་ཅན་དུ་གྲུབ། ཤེར་ཕྱིན་བརྗོད་བསམ་དུ་མེད། ཆུ་རླན་གཤེར་དུ་ངེས། ཉི་
མ་འོད་གསལ་དུ་ཡོད། དཀོན་མཆོག་མི་བསླུ་བར་ཤེས། སྐྱེ་མཐའ་རུ་འཆི། ལས་འབྲས་
ལས་འདའ་རུ་མེད། དོན་དམ་པ་རུ་མེད། བཏགས་ཙམ་ན་སྣང་། མིང་བརྡ་ལ་བཞག་ཙམ།
ཞེས་པ་ལྟ་བུའོ། ། །
སི་ཏུ་པཎ་ཆེན་གྱི་འགྲེལ་བར། ལ་དང་ན་ཡིག་གཉིས་དེ་ཉིད་བརྗོད་པའི་སྒྲ་ལ་ནམ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཡང་མི་འཇུག་པར་གསུངས་པ་སྨྲ་སྒོའི་རྗེས་སུ་འབྲངས་པར་མངོན་ནོ། །ཚེ་སྐབས་ཀྱི་སྒྲ་
ནི༑ དུས་ཀྱི་ཁྱད་པར་སྟོན་པའི་ལའི་དོན་ཅན་གྱི་རྣམ་དབྱེ་སྟེ། དཔེར་ན། འདས་པའི་དུས་
སུ་ཞེས་བརྗོད་པ་ན། སུ་ཞེས་པའི་ལའི་དོན་ཅན་གྱི་སྒྲའི་ནུས་པས་དུས་འདས་པའི་ཁྱད་
པར་གོ་བ་ཡིན་པས་དེ་འདྲའི་སུ་སྒྲ་དེ་དུས་སམ་ཚེ་སྐབས་སྟོན་པའི་རྣམ་དབྱེ་ཡིན་ནོ། །
དཔེར་བརྗོད་ན། འདས་འི་དུས་སུ། ཉི་ལྡོག་ཏུ། ཉི་ནུབ་ཏུ། དུས་ཀུནད་ཏུ། དུས་
ཅིག་ཅརད་ཏུ། སྔ་རོལད་ཏུ། ད་ལྟ་རང་དུ། ཟླ་ཕྱེད་དུ། ཚེས་བདུན་དུ། ཐུན་གསུམ་དུ། ཉི་
མྱུར་དུ། ནམ་ཕྱེད་ཡོལ་དུ། ཟླ་བ་ནུབ་ཁར། ཉིན་མཐའར། ཉིན་འགའ་རུ། སྐྱ་རེངས་
འཆར་ཁ་རུ། ས་སྲོས་པ་ན། ཉིན་གུང་ལ། ཞེས་པ་ལྟ་བུའོ། །
དེ་རྣམས་ཀྱིས་སུ་ལ་སོགས་པ་རྣམ་དབྱེ་གཉིས་པའི་སྒྲའི་དོན་ཚན་ལྔ་བཤད་ཟིན་
ཅིང་། འགྲེལ་བ་ཚད་ཐུབ་རྣམས་སུ་དཔེར་བརྗོད་རེ་བཀོད་པ་ནི། ལས་དང་པོ་བའི་བློ་ལ་
འཆར་བདེ་བའི་ཆེད་རགས་བཤད་ལྟ་བུ་ཡིན་ཡང་དགོས་གལ་ཤིན་ཏུ་ཆེ་བར་ཡོད་པས་
ལེགས་པར་དཔྱོད་ཅིག །ཞིབ་ཏུ་ཕྱེ་ན་དཔེར་བརྗོད་གཅིག་ལ་ཚིག་ཟུར་ཙམ་གྱིས་དོན་
ལྔར་འགྱུར་ཏེ། ལས་སུ་བྱ་བའི་དོན་ཙམ་སྟོན་འདོད་ནས་རྣམ་ཐརད་ཏུ་འཁྲུངས་རབས་
བརྗོད་ཅེས་ན་ལས་སུ་བྱ་བ་དང༌། ཕན་པའི་དོན་ནམ་བྱུང་བ་ཤེས་པའི་དགོས་པ་སྟོན་
འདོད་ནས་རྣམ་ཐརད་ཏུ་འཁྲུངས་རབས་བརྗོད་ཅེས་ན་དགོས་ཆེད། རྣམ་ཐརད་ཏུ་
འཁྲུངས་རབས་མཆིས་ཞེས་ན་གནས་གཞི། རྣམ་ཐརད་ཏུ་འཁྲུངས་རབས་སུ་ངེས་ཞེས་ན་
དེ་ཉིད། རྣམ་ཐརད་རྒྱུན་དུ་ལྟོས་ཞེས་ན་ཚེ་སྐབས་སྟོན་པ་ལྟ་བུ་ཡིན་པས་དཔེར་བརྗོད་ཁ་
ཤས་རེས་མ་ཚིམས་པར་ཕུ་ཐག་ཆོད་ངེས་སུ་བསླབ་ན་ཁྱད་ཆེའོ། །ཡང་ལས་སུ་བྱ་བ་
སོགས་ལྔ་དགག་སྒྲ་དང་འབྲེལ་བ། དཔེར་བརྗོད་ན། གནས་སུ་མི་འདུག །བརྗེད་བྱང་དུ་
མི་འགོད། མཐའ་འཁོབ་ན་ཆོས་མེད། བདེན་པར་མ་གྲུབ། ཉིན་གུང་ལ་མིན། ཞེས་པ་
རྣམས་ཀྱང་དགག་ཚིག་གིས་ལས་དང་ཆེད་དང་རྟེན་དང་དེ་ཉིད་དང་དུས་ལས་གཞན་མིན་
~4)ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
པའི་ལས་རྣམས་བཀག་པས་རྣམ་དབྱེ་རྗེས་མཐུན་དུ་གཞག་ཏུ་རུང་ངོ༌། །
ལྔ་པ་རྣམ་དབྱེ་དྲུག་པ་འབྲེལ་བའི་སྒྲ་ནི། ཆོས་གང་དང་འབྲེལ་བའི་འབྲེལ་ཡུལ་
དང་འབྲེལ་ཆོས་སོ་སོར་འབྱེད་ཅིང་གཙོ་ཆེར་ཁྱད་གཞི་འབྲེལ་ཡུལ་དང་ཉེ་བར་བྱེད་པའི་
རྣམ་དབྱེ་སྟེ། དཔེར་ན། འབྲུག་གི་སྒྲ་ཞེས་བརྗོད་པ་ན། སྒྲ་ནི་ཁྱད་ཆོས་སམ་འབྲེལ་ཆོས།
འབྲུག་ནི་ཁྱད་གཞིའམ་འབྲེལ་ཡུལ་ཡིན་པར་གོ་བ་ནི། གི་ཞེས་པའི་སྒྲའི་ནུས་པ་ཡིན་པས་
དེ་འདྲའི་གི་སྒྲ་དེ། གང་གིས་བྱས་པའི་བྱེད་པ་པོ་མི་སྟོན་པར་བདག་པོ་གང་གི་ཡིན་པའི་
ཁྱད་གཞིའམ་འབྲེལ་ཡུལ་སྟོན་པའི་རྣམ་དབྱེ་ཡིན་ནོ། །
དེ་ཡང་རྗེས་སུ་འཇུག་པའི་ཡི་གེ་བཅུ་བོ་གང་རུང་དང་ལྡན་པའི་མིང་རྣམས་ལ་ནི།
ཨི་སྟེ་དབྱངས་ཀྱི་བརྡ་ཆད་གུག་གུ་དང་མཐུན་པའི་རྣམ་དབྱེ་སྦྱར་ལུགས་འདི་ལྟར་རོ་ཞེས་
ཤེས་པར་བྱ་བའི་ཚུལ་ནི། རྗེས་འཇུག་བཅུའི་དང་པོ་ག་དང་ང་ཡིག་གཉིས་ལ་ནི་དང་པོ་སྟེ་
ག་ཡིག་མཐུན་པར་སྦྱར་བ་དང་། གསུམ་པ་ད་དང་། ལྔ་པ་བ་དང་། བཅུ་པ་ས་ཡིག་གསུམ་
ལ་ནི་ཀྱ་དང་མཐུན་པར་སྦྱར་བ་དང་། བདུན་པ་འ་ཡིག་ཉིད་ལ་ནི་བདུན་པ་སྟེ་འ་ཡིག་རང་
ཉིད་སྦྱར་བར་བྱ་སྟེ། ལྷག་མ་ན་མ་ར་ལ་རྣམས་ལ་ནི་གྱ་ཡིག་དང་མཐུན་པར་སྦྱར་བ་ཡིན་
ནོ༑ ༑དངོས་བསྟན་གྱི་སྦྱར་གཞི་དེ་དག་རྣམས་ལ་དབྱངས་ཀྱི་ཨི་སྟེ་གུག་གུ་སྦྱར་བས་རྣམ་
དབྱེའི་ནང་ཚན་དུ་གྱུར་པའི་གི་ཀྱི་འི་གྱི་བཞི་དང་། ཁ་སྐོང་ལ་མཁོ་བའི་རྣམ་དབྱེ་ཡི་དང་
བཅས་པ་ལྔ་བོ་ནི། རྟེན་གཞིའམ་ཁྱད་གཞིའམ་ལྡན་གཞི་དེ་དང་འབྲེལ་བའི་བདག་པོའི་
ཆོས་ཀྱི་ས་སྟེ་འབྲེལ་གཞི་སྟོན་བྱེད་ཀྱི་སྒྲའོ། །
དེ་རྣམས་མིང་མཐའ་གང་ལ་སྦྱོར་ཞེ་ན། ག་ང་གི་དང་ད་བ་ས། །ད་དྲག་ཅན་མཐར་
ཀྱི་ཐོབ་ཅིང་། །འ་དང་མཐའ་རྟེན་མེད་ལ་འི། །ན་མ་ར་ལའི་རྗེས་སུ་གྱི། །རྐང་པ་སྐོང་ཚེ་
ཡི་ཞེས་ཐོབ། །ཅེས་པའི་སྡོམ་ཚིག་ལྟར་ཏེ། དཔེར་བརྗོད་ན། མིག་གི །གསུང་གི །ཁྱེད་
ཀྱི༑ ཕུབ་ཀྱི། དངོས་ཀྱི། ཀུནད་ཀྱི། པིརད་ཀྱི། མཚལད་ཀྱི། འཇའའི། མདའའི།
41 མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མགོའའི། མགོན་གྱི། གཤམ་གྱི། ཁུར་གྱི། ཚལ་གྱི། ཞེས་དང་། དེ་ཡི། ཞེས་པ་ལྟ་བུའོ། །
དེང་སང་འ་མཐར་འི་ཡིག་ཟུར་དུ་མི་འབྲི་བར་མཐའི་ཞེས་པ་ཚིག་སྣ་བསྡུས་ཙམ་
ཡིན་ཞིང་། མིང་གཞིའི་ཡི་གེ་ཉེར་དགུ་ལ་རྗེས་འཇུག་གཞན་མ་སྦྱར་ཕྱིན་འ་མཐའ་ངེས་
པར་སྦྱར་དགོས་ཏེ། རྩ་བར། རྗེས་འཇུག་བཅུ་བོ་མ་ཞུགས་ན། །མིང་གཞན་སྦྱོར་བ་ཡོད་
མི་སྲིད། །ཅེས་པ་ལྟར། དབྱངས་ལྔ་གང་རུང་དང་ལྡན་པའི་ཡི་གེར་རྗེས་འཇུག་གཞན་མ་
སྦྱར་ཚེ། འ་ཡིག་རྗེས་འཇུག་ཏུ་སྦྱར་བས། ལྷའ་མིའ་ཀླུའ་འདྲེ་རོའ་ཞེས་མིང་དུ་འགྱུར་བ་
ཡིན་པས། ལྷ་མི་སོགས་བྲི་བྱ་ལ་འ་མཐའ་བསྡུས་ཀྱང་དོན་ཐོག་ཏུ་ཡོད་པ་ཤེས་དགོས་སོ། །
འོ་ན་རྔོག་ལོ་ཆེན་པོས། བརྩེགས་དང་བུ་དྲུག་ཅན་ལ་སྤངས། །ཞེས་མ་གསུངས་སམ་སྙམ་
ན་དེ་གསུངས་ཏེ། བརྩེགས་པ་མགོ་ཅན་གསུམ། དབྱངས་ཨི་སོགས་དང་ལྡན་པ་བཞི་དང་
ཡ་རའི་འདོགས་ཅན་གཉིས་ཏེ་བུ་དྲུག་ཅན་ལ་འ་འཐའ་དངོས་སུ་མ་སྦྱར་ཡང་མིང་གཞིར་
འཁྲུལ་བ་མེད་པས། ཡི་གེ་ཟོར་ཡང་བའི་ཆེད་དུ་སྐད་གསར་བཅད་ལ་འ་མཐའ་བསྡུ་བར་
གསུངས་ཀྱི་དེ་དག་ལ་འ་མཐའ་གཏན་ནས་མི་ཐོབ་ཅིང་ཐོབ་ན་སྐྱོན་བསྐྱེད་པར་གསུངས་
པ་མིན་ནོ། །
དེ་ལ་ཁྱོད་ཀྱི་བཤད་པ་བདེན་ན་འ་མཐའ་བསྡུ་མི་བསྡུ་བའི་རྒྱུ་མཚན་སྨྲོས་ཤིག་ཅེ་
ན་བརྗོད་པར་བྱ་སྟེ། སྐད་གསར་བཅད་འདིར་བརྩེགས་པ་གསུམ་དང་བུ་དྲུག་ཅན་དུ་མ་
ཟད་ལ་ཝའི་འདོགས་ཅན་རྣམས་ཀྱི་འ་མཐའང་བསྡུ་བ་ཡིན་ཏེ། དཔེར་ན། རྔའ། རྔ།
བལྟའ། བལྟ། ཅིའ། ཅི། བརྟའ། བརྟ། སྒའ། སྒ། འདུལ། འདུ། ལྷའ། ལྷ། བསྐའ།
བསྐ། དཔེའ། དཔེ། གཟའ། གཟོ། དཔྱའ། དཔྱ། གླལ། གླ། ཉོལ། ཉོ། ཀྲའ། ཀྲ།
བརླའ། བརླ། བྱའ། བྱ། བཀྲལ། བཀྲ། ཞྭའ། ཞྭ། ཞེས་པ་རྣམས་ནི། འ་མཐའ་དངོས་སུ་
མ་སྦྱར་ཡང་མིང་གཞིའམ་མིང་ཡིན་པར་གོ་ནུས་ཤིང་། དེ་ལ་སྔོན་འཇུག་རྣམས་སྦྱར་ཡང་
སྔོན་འཇུག་ཏུ་གོ་བ་ལས་མིང་རྗེས་གང་དུའང་མི་འཁྲུལ་བས་ན་བསྡུ་བའོ། །དགའ། །
མ། 2གས



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
མངའ། གདའ། གནའ། དམའ། གསའ་རྣམས་ལ་འ་མཐའ་དངོས་སུ་མ་སྦྱར་ན། ག་ང་
སོགས་རྗེས་འཇུག་ཏུ་འཁྲུལ་བས་དོན་གཞན་དུ་འགྱུར་སྲིད་པ་དང་། བཀའ། བཅའ།
གཏའ། འབའ། མཛའ། གཞའ། གཤའ་རྣམས་ལ་འ་མཐའ་དངོས་སུ་མེད་ན་རྗོད་བྱེད་
གང་ལའང་མི་འཇུག་པའི་ཕྱིར་དེ་རྣམས་ལའ་མཐའ་དངོས་སུ་སྦྱོར་བར་བཀས་བཅད་
མཛད་པ་ཡིན་ནོ། །
དེར་མ་ཟད་རྣམ་དབྱེ་ཡང་སྐབས་འགར་བསྡུ་བ་ཡོད་དེ། བླ་མའ་ཡིས་གནང༌།
རྟགས་ཀྱི་དོན། གནས་སུ་འདྲེན། སྦྱོར་བའི་ཆོས། གཏན་གྱི་བདེ། དད་པའས་བསྟེན་ཞེས་
ཐོབ་པར་འོས་ཀྱང་རྣམ་དབྱེ་བསྡུས་པས། བླ་མས་གནང་། རྟགས་ཡོད། གནས་འདྲེན།
སྦྱོར་ཆོས། གཏན་བདེ། དད་པས་བསྟེན་ཅེས་ཟོར་ཡང་བར་ཐོབ་ཅིང་། ཡི་གེ་ཟོར་ཡང་བ་
ཞེས་པའི་དོན་ནི་ཟོར་གྱི་སྐད་དོད་རཱུ་པ་སྟེ་ཡིག་གཟུགས་ཉུང་ཞིང་ཡང་བ་ཡིན་ཞེས་ཁོ་བོས་
སྨྲས་སོ། །
དེ་རྣམས་དཔེར་བརྗོད་ན། འབྲུག་གི་སྒྲ། འབྲོང་གི་རྭ། གྱད་ཀྱི་སྟོབས། ཕུབ་ཀྱི་
ཟུར། ཟས་ཀྱི་བཅུད། ཕར་ཕྱིནད་ཀྱི་མཆན། ཅི་འབྱོརད་ཀྱི་མཆོད་པ། ཕྱི་རོལད་ཀྱི་ས་
ཞིང་། ཉི་མའའི་འོད་ཟེར། སོར་མོའི་རྩེ། སེམས་ཅན་གྱི་ལས། སྨོན་ལམ་གྱི་མཐུ། དགེ་
སྦྱོར་གྱི་ནུས་པ། སྡུག་བསྔལ་གྱི་རྒྱུ། ཞེས་པ་དང་། ཁ་སྐོང་གི་ཚེ། བློའི་ཞེས་ན་རྐང་པའི་
ཚེག་བར་མི་འདང་བས། བློ་ཡི་བྱེ་བྲག་ཇི་ལྟ་བར་ཞེས་རྐང་པའི་དང་པོ་དང་། བཅུའི་ཞེས་
པ་ལ། ཆོས་སྤྱོད་བཅུ་ཡི་བདག་ཉིད་དེ་ཞེས་རྐང་པའི་བར་དང་། པའི་ཞེས་པ་ལ། འབད་
པ་དུ་མས་མཁས་པ་ཡི་ཞེས་རྐང་པའི་མཐའ་ལ་ཡི་ཡིག་གིས་ཁ་བསྐང་བ་ལྟ་བུའོ། །
དྲུག་པ་རྣམ་དབྱེ་གསུམ་པ་བྱེད་པའི་སྒྲ་ནི། ལས་གང་བྱེད་པ་པོ་དང་བྱ་བ་གཉིས་སོ་
སོར་འབྱེད་ཅིང་གཙོ་ཆེར་བྱེད་པ་པོ་ལ་ཉེ་བར་བྱེད་པའི་རྣམ་དབྱེ་སྟེ། དཔེར་ན། བདག་
གིས་ཐོས་ཞེས་བརྗོད་པ་ན། བདག་གི་ཞེས་པ་བྱེད་པ་པོ་དང་། ཐོས་པ་བྱ་བ་ཡིན་པར་གོ་
འ/3



-
A-
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བ་ནི། ས་ཞེས་པའི་སྒྲའི་ནུས་པ་ཡིན་པས་དེ་འདྲའི་ས་སྒྲ་དེ། བྱ་ཡུལ་གྱི་བདག་པོ་མི་སྟོན་
པར་ཐོས་པ་བྱེད་པོ་ཉིད་གཙོ་བོར་སྟོན་པའི་རྣམ་དབྱེ་ཡིན་ནོ། ། །
དེ་ཡང་ཕྲད་ཀྱི་ནང་ཚན་དུ་གྱུར་པའི་གི་ཀྱི་འི་གྱི་ཡི་ལྔ་གང་རུང་གིས་མིང་མཐའ་
དྲངས་པའི་མིང་དེ་ཉིད་ལ་ནི་བཅུ་པ་སྟེ་རྗེས་འཇུག་བཅུ་པ་རྣམ་དབྱེའི་ནང་ཚན་གྱི་ས་ཡིག་
སྦྱར་བས། ལས་དང་བྱ་བ་གང་ཡིན་བྱེད་པ་པོ་སྟོན་པའི་རྣམ་དབྱེའི་སྒྲ་རུ་འགྱུར་བར་ཤེས་
པར་བྱའོ། །
རྣམ་དབྱེར་གྱུར་པའི་གི་སོགས་ལྔ་ལ་བྱེད་པའི་རྣམ་དབྱེ་མི་འཇུག་སྟེ། དཔེར་ན།
བདག་གི་ཡིད། ཁྱོད་ཀྱི་སེམས། ལྷའི་གནས། སྤྱན་གྱི་ཡུལ། ང་ཡི་གོས་ཞེས་པ་འབྲེལ་སྒྲ་
སྦྱར་བའི་ཚིག་ཏུ་གྲུབ་པས། དེ་ལ་བྱེད་སྒྲ་སྦྱར་བས། བདག་གིས་ཡིད་སོགས་ཀྱིས་མིང་
དོན་གང་དུ་ཡང་མི་འགྱུར་བའི་ཕྱིར་རོ། ། །
དེས་ན་སྐབས་འདིར་ཕྲད་ཀྱི་ནང་ཚན་གྱི་གི་སོགས་ལྔས་མིང་མཐའ་དྲངས་པའི་
མཐར་རྣམ་དབྱེའི་ས་ཡིག་སྦྱར་བས། བདག་གིས་ཐོས་ཞེས་སོགས་བྱེད་པ་པོ་སྟོན་པར་གོ་
དགོས་ཏེ། དེ་དག་གི་ཚུལ་ཟབ་ཅིང་བརླིང་ལ་གོ་དཀའ་བ་རྣམས་དགེ་བའི་བཤེས་གཉེན་
ཡུན་རིང་དུ་མཉེས་པར་བྱས་པའི་དྲིན་ལས་ཤེས་དགོས་པ་མང་དུ་ཡོད་དོ། །
དེ་རྣམས་མིང་གང་གི་མཐར་འཇུག་པ་ནི་འབྲེལ་སྒྲར་བཤད་པའི་སྡོམ་ཚིག་ལྟར་ལ། །
དཔེར་བརྗོད་ན། བདག་གིས་ཐོས། ཞིང་གིས་ཉོས། འོད་ཀྱིས་སྣང་། རི་རབ་ཀྱིས་
མནནད། མངོན་ཤེས་ཀྱིས་གཟིགས། ཀུན་མཁྱེནད་ཀྱིས་གསུངས། སྟོབས་འབྱོར་ཀྱིས་
ཐོབ། བཀའ་སྩལད་ཀྱིས་བཀུགས། གཟའིས་བསྲུང་། གཟའས་བསྲུང་། གཟས་བསྲེང་། །
བླ་མས་བསྐྱང་། སྐྱོན་གྱིས་བསླད། སྣུམ་གྱིས་བྱུག །ཁུར་གྱིས་དུབ། ཕུལ་གྱིས་འཇལ།
ཞེས་དང་། ཡི་དམ་ལྷ་ཡིས་རྗེས་སུ་བཟུང་། ཞེས་པ་ལྟ་བུའོ། །ཡང་ཁྲུས་ཀྱིས། ཚགས་
གྱིས། གྲབས་གྱིས་ཞེས་པ་ལྟ་བུ་རྣམས་བསྐུལ་ཚིག་ཡིན་པས་བྱེད་སྒྲའི་ས་ཡིག་མ་སྦྱར་བ་
44མ



སུམ་ཅུ་པ་དང་རྟགས་ཀྱི་འཇུག་པའི་མཆན འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ན་གྱི་ཡིག་མི་ཐོབ་ཅིང་། མགོན་པོ་ཁྱོད་ཀྱིས་བརྩེ་བས་རྗེས་ཟུངས་ཤིག །ཅེས་པ་ལྟ་བུ་ལ་
ཁྱོད་ཀྱིས་ས་སྒྲ་ནི་བྱེད་པ་པོ་གཙོ་བོ་དང་བརྩེ་བས་ས་སྒྲ་བྱེད་པ་ཕལ་བར་གཏོགས་པར་
གསུངས་སོ། །ད་ནི་རྒྱན་སྡུད་དང་ལྷག་བཅས་དང་འབྱེད་སྡུད་ཀྱི་ཕྲད་རྣམས་ཞར་བྱུང་དུ་
བཤད་པར་བྱ་སྟེ། དེ་ལས་ཐོག་མར་རྣམ་དབྱེ་དྲུག་པ་འབྲེལ་བའི་སྒྲའི་ནང་གི་ཀྱི་དང་འི་
དང་ཡི་གསུམ་གྱི་ཨཱ་ལི་སྟེ་དབྱངས་གུག་གུ་ཕྱིས་ནས་དེའི་དོད་དུ་རྗེས་འཇུག་གི་གཉིས་པ་
ང་ཡིག་སྦྱར་བས། ཕྲད་ཀྱི་ནང་ཚན་གྱི་ཀྱང་འང་ཡང་ཞེས་པ་གསུམ་པོ་ནི་ཚིག་མཛེས་བྱེད་
ཀྱི་རྒྱན་དུ་འགྱུར་བ་སྟེ་ཚིག་སྔ་ཕྱི་གཉིས་ལས་ཕྱི་མ་མཐུན་པ་དང་མི་མཐུན་པར་སྟོན་པའི་
ཚུལ་གཉིས་དང་། གཞིའམ་དོན་གཞན་ཞིག་ལ་སྡུད་པར་འགྱུར་བའི་ཚུལ་གཅིག་སྟེ་ཕྲད་
ཀྱི་སྒྲ་རྣམ་པ་གསུམ་དུ་འགྱུར་བ་ཡིན་ནོ། ། །
དེ་རྣམས་མིང་མཐའ་གང་ལ་སྦྱོར་ཞེ་ན། ག་བ་ད་ས་ད་དྲག་ཀྱང་། ང་མ་ན་ར་ལ་
མཐར་ཡང་། །འ་དང་མཐའ་རྟེན་མེད་མཐའ་འང་། རྐང་པ་སྐོང་ཚེ་ཡང་ཐོབ་བོ། །ཞེས་པའི་
སྡོམ་ཚིག་ལྟར་ཏེ། དེ་ལ་མཐུན་པའི་ཚིག་རྒྱན་དཔེར་བརྗོད་ན། །མིག་ཀྱང་གསལ་ལ་རྣོ།
རི་རབ་ཀྱང་མཐོ་ལ་ལྷུན་ཆགས། གསུང་བཤད་ཀྱང་གསལ་ལ་དག །གཟུགས་ཀྱང་དྲང་
ལ་མཛེས། ཏིང་འཛིནད་ཀྱང་བརྟན་ལ་གསལ། ཡིག་བསྐུརད་ཀྱང་འཕྲོད་ལ་དགའ།
བཀའ་སྩལད་ཀྱང་གནང་ལ་དགྱེས། ཞེས་དང༌།
མི་མཐུན་པའི་ཚིག་རྒྱན་ནི། ཉམ་ཆུང་ཡང་ང་རྒྱལ་ཆེ། ལུས་འཇམ་ཡང་སེམས་རྩུབ།
ཐུགས་བཙན་ཡང་རྗེས་སུ་འཛིནད། ཉི་མ་ཤར་ཡང་མུན་ནག་གདའ། ལུས་ངལ་ཡང་
སེམས་བདེ། སེམས་དགའ་འང་ལུས་སྡུག །ལུས་ནའང་སྣང་བ་སྐྱིད། ཅེས་པ་དང་། བདེན་
པར་སྨྲ་ཡང་གཡོ་སྒྱུ་ཡོད། ཅེས་པ་ལྟ་བུའོ། །
སྡུད་པའི་ཚིག་ཏུ་འགྱུར་བ་ལ་ནི། གཞི་མཐུན་སྡུད་པ་དང་། གོང་མས་འོག་མ་སྡུད་
པ་དང་། འོག་མས་གོང་མ་སྡུད་པ་གསུམ་ཡོད་དེ། དཔེར་བརྗོད་ན། བདག་གི་བླ་མ་འདི་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཉིད་སྡེ་སྣོད་གསུམ་ལ་མཁས་པ་ཡིན་ལ་བསླབ་གསུམ་ཉམས་བཞེས་ཀྱིས་བཙུན་པའང་
ཡིན་ནོ། །རྒྱལ་པོ་འདི་ནི་རྒྱལ་ཁྲིམས་ཀྱང་ཆོས་བཞིན་སྤྱོད་ཆོས་དང་མི་མཐུན་པ་མིན་ནོ། །
ཁྱིམ་བདག་འདིས་སྦྱིན་པ་ཕངས་མེད་བཏང་སྟེ་འབྱོརད་ལྡན་གཞན་རྣམས་ཀྱང་ངོ༌། །ཞེས་
པ་ལྟ་བུའོ། གཞན་ཡང་ཀྱང་འང་ཡང་གསུམ་ནི། སྨོད་པ་དང་། འདྲི་བ་དང་། དོགས་པ་
དང༌། སྲིད་པ་དང་། ཕྱོགས་གཞན་སྟོན་པ་དང་ལྔ་ལའང་འཇུག་སྟེ། དཔེར་བརྗོད་ན། རིག་
གནས་བསླབས་ཀྱང་རྣམ་དབྱེ་ཚིག་ཕྲད་ཀྱི་ཁྱད་པར་མི་ཤེས་སོ། །སྦྱིན་པ་བཏང་ན་ལོངས་
སྤྱོད་འབྱུང་མོད་དེ་མ་བཏང་ནའང་ལོངས་སྤྱོད་ཨེ་འབྱུང་། ཤིང་ཤུན་ལྤགས་ཅན་འདི་སྟག་
པ་ཡིན་ནམ་ཡང་ན་ཙན་དན་ཡིན། རབ་བྱུང་རྣམས་ཁྱིམ་ལ་འཁྲེན་པ་སྔར་མི་སྲིད་ཀྱང་དེང་
དུས་སྲིད། ཡང་ན་འདི་ལྟར་བཤད་དུ་རུང་སྟེ། ཞེས་པ་ལྟར་བུའོ། །
ཡང་གི་སྒྲ་ནི། ངེས་བཟུང་དང་། བརྣན་པ་དང་། རྣམ་པར་བརྟག་པ་དང་། བསྐྱར་
བའམ་བསྣན་པའི་སྒྲར་འགྱུར་བ་ཡོད་དེ། དཔེར་བརྗོད་ན། དགེ་སློང་འདི་ཡང་ཚུལ་
ཁྲིམས་ཅན་ཡིན། དལ་འབྱོར་ཚང་བའི་མིའི་ལུས་རྟེན་འདི་རྙེད་དཀའ་བ་ཡང་ཡིན་དོན་ཆེ་
བ་ཡང་ཡིན་འཇིག་སླ་བ་ཡང་ཡིན། བོད་སྔ་རབས་པས་དེ་ལྟར་བཤད་སྣང་ཡང་། ཞེས་པ་
དང༌། དེ་ཡང་། སླར་ཡང་། ཡང་ན། དེ་ནས་ཡང་། སླད་མར་ཡང་། ཡང་དང་ཡང་དུ། ཡང་
ནས་ཡང་དུ། ཡང་ཡང་། ཡང་གསུངས་པ། ཞེས་པ་ལྟ་བུའོ། །ལའི་དོན་ཅན་གྱི་རྣམ་དབྱེ་
བདུན་གྱི་སྒྲ་དང་པོ་སུ་ཡིག་ལ་ཨུ་སྟེ་དབྱངས་ཞབས་ཀྱུ་ཕྱིས་ནས། ས་ཡིག་ཏུ་གྱུ་པ་དེ་ལ་སྡེ་
བ་ཕྱེད་དང་བརྒྱད་ཀྱི་གསུམ་པ་ཏ་སྡེའི་དང་པོ་ཏ་ཡིག་སྦྱར་བ་སྟེ་བཏགས་པ་སྟེ། དེ་ལ་ཨཱ་
ལི་སྟེ་དབྱངས་ཀྱི་གསུམ་པ་འགྲེང་བུ་སྦྱར་བས་ཕྲད་ཀྱི་ནང་ཚན་གྱི་སྟེ་ཞེས་པར་གྱུར་པའོ། །
ཕྲད་དེ་ནི་བསྟན་བྱ་ལྷག་མ་གང་ཡོད་པ་སྟོན་པ་དང་ཚིག་གི་འཇོག་མཚམས་དང་ཁ་སྐོང་
བཅས་པ་སྟོན་པའི་སྒྲར་འགྱུར་བའོ། །འདིར་སྟེ་སྒྲ་དངོས་སུ་བསྟན་པས་ལ་དོན་གྱི་རྣམ་
དབྱེའི་གསུམ་པ་དང་བཞི་པའི་ཨུ་ཕྱིས་ནས་འགྲེང་བུ་སྦྱར་བས། དེ་དང་ཏེ་སྒྲའི་ཕྲད་གཉིས་
46ག་



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ཤུགས་ལ་འབྱུང་བར་གོ་དགོས་སོ། །
དེ་རྣམས་མིང་མཐའ་གང་ལ་སྦྱོར་ཞེ་ན། །ད་དེ་ན་ར་ལ་ས་དང་། །ད་དྲག་ཅན་གྱི་
མཐར་ཏེ་ཡིན། །ག་ང་བ་མ་འ་མཐའ་དང༌། །མཐའ་རྟེན་མེད་མཐར་སྟེ་ཐོབ་བོ། །ཞེས་
པའི་སྡོམ་ཚིག་ལྟར་རོ། །ལྷག་བཅས་ཀྱི་སྒྲ་ལ། མཚམས་སྦྱར་བའི་ལྷག་བཅས་དང༌། ཚིག་
སྔ་མར་བཀོད་པ་དེའི་སྒྲུབ་བྱེད་དམ་གསལ་བྱེད་ཕྱི་མར་འདྲེན་པ་རྒྱུ་མཚན་འདྲེན་པའི་
ལྷག་བཅས་དང༌། གཞན་འདྲེན་པའི་ལྷག་བཅས་དང་། བསྟན་བྱའི་ལྷག་མ་ཙམ་འདྲེན་
པའི་ལྷག་བཅས་དང་བཞིའོ། །དང་པོ་ལ། བྱ་བྱེད་གཉིས་ཚིག་སྔ་ཕྱིར་སྦྱོར་བས་བྱ་བྱེད་
གཉིས་རིམ་པར་འཇུག་པར་མཚམས་སྦྱར་བ། ཚིག་སྔ་ཕྱི་གཉིས་ཀ་བྱ་བར་སྦྱོར་བས་བྱ་བ་
གཉིས་རིམ་པར་འཇུག་པར་མཚམས་སྦྱར་བ། དེ་ཉིད་ལ་དུས་སྔ་ཕྱི་མེད་པར་མཚམས་
སྦྱར་བ་དང་གསུམ་ཡོད་དེ། དཔེར་བརྗོད་ན། ས་བོན་བཏབ་སྟེ་སྐྱེས། ཚད་གཞལ་ཏེ་
གཞག །ཞེད་དེ་འགྲོ། ཞེས་པ་ལྟ་བུའོ། །
གཉིས་པ་ལ། རྒྱུ་མཚན་འདྲེན་པ་དངོས་དང་། ངེས་ཚིག་འདྲེན་པ་དང༌། དབྱེ་བ་
འདྲེན་པ་དང་། རྒྱས་བཤད་འདྲེན་པ་དང་བཞི་ཡོད་དེ་དཔེར་བརྗོད་ན། དགེ་སློང་འདི་ནི་
བདེ་ནས་བདེ་བར་འགྲོ་སྟེ། རྣམ་གསུམ་ཚུལ་ཁྲིམས་དག་གཙང་དང་ལྡན་པའི་ཕྱིར་རོ། །
ནོར་བུ་འདི་བསམ་འཕེལ་དབང་རྒྱལ་ཏེ། བསམ་པའི་དགོས་འདོད་ཕལ་ཆེར་འབད་མེད་
དུ་འཇོ་བའི་དབང་དང་ལྡན་པས་སོ། །འཕགས་པའི་བདེན་པ་ནི་བཞི་སྟེ། སྡུག་བསྔལ་བ་
དང་། ཀུན་འབྱུང་བ་དང་། འགོག་པ་དང་། ལམ་གྱི་བདེན་པའོ། །ཐབས་ཤེས་གཉིས་ཞེས་
པ་རྒྱལ་སྲས་ཀྱི་སྤྱོད་པ་མདོར་བསྡུས་པ་སྟེ། རྒྱས་པར་ན་ཕྱིན་དྲུག་གི་གསལ་བའི་དབྱེ་བ་
ཐམས་ཅད་ཡིན་ནོ། །ཞེས་པ་ལྟ་བུའོ། ། །
གསུམ་པ་ནི། མཚམས་སྦྱར་བ་དང་རྒྱུ་མཚན་འདྲེན་པ་ལས་གཞན་པའི་དོན་འདྲེན་
པ་ཡིན་ཏེ། དཔེར་བརྗོད་ན། ཀྱང་ཡིག་ནི་ཚིག་རྒྱན་ཏེ། གང་སྒྲ་ནི་སྤྱི་སྒྲའོ། །སྟེང་ན་ལྷ་སྟེ་
རྡོ
~47༤



ཐུན་མོང་རིག་མཛོད་ལས། བོད ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འོག་ན་ཀླུ། །ཆོས་ནི་བཤད་དེ་འཇིག་རྟེན་སྐྱོང་། །ཞེས་པ་ལྟ་བུའོ། །
བཞི་པ་ནི། དཔེར་བརྗོད་ན། བཤད་དེ། ཡིན་ཏེ། སྦྱར་ཏེ། གསལ་ཏེ། བཞེས་ཏེ།
དཀོནད་ཏེ། གྱུརད་ཏེ། བཏུལད་ཏེ། མཆོག་སྟེ། མཐོང་སྟེ། ཟབ་སྟེ། བསམ་སྟེ། མཐའ་
སྟེ། གོ་སྟེ། ཞེས་པ་ལྟ་བུའོ། །ཚིག་གི་འཇོག་མཚམས་དང་ཁ་སྐོང་ལ་འཇུག་པ་ནི། དཔེར་
བརྗོད་ན། བསམ་གཏན་སེམས་ལ་དབང་བསྒྱུར་རྒྱལ་པོ་སྟེ། ཞེས་པ་ལྟ་བུ་ལྷག་བཅས་སུ་
མ་སོང་བ་རྣམས་ཏེ་ཞིབ་ཏུ་རྟོག་ཅིག །
རྗེས་འཇུག་གི་ཡི་གེ་བཅུ་བོ་ལ་ནི། རྗེས་འཇུག་གི་དྲུག་པ་མ་ཡིག་སྦྱར་བ་ན།
བརྗོད་དོན་གང་དབྱེ་གཞི་གཅིག་ལས་དབྱེ་བ་དུ་མ་སོ་སོར་འབྱེད་པ་དང༌། བྱེ་བྲག་པ་དུ་མ་
དོན་དང་གཞི་གཅིག་ཏུ་སྡུད་པ་སྟོན་པའི་ཕྲད་ཀྱི་ནང་ཚན་གམ་ངམ་དམ་ནམ་བམ་མམ་
འམ་རམ་ལམ་སམ་ཞེས་པའི་སྒྲར་འགྱུར་བ་ཡིན་ཞེས་པ་དངོས་བསྟན་དང་། མིང་གཞིའི་ཡི་གེ་
བདུན་པ་ཏ་ཡིག་ལ་དྲག་པ་སྦྱར་བས་ཕྲད་ཀྱི་ནང་ཚན་ཏམ་ཞེས་པ་ཤུགས་བསྟན་ནོ། །
དེ་རྣམས་མིང་མཐའ་གང་ལ་འཇུག་ཅེ་ན། རང་མཐར་རང་དང་ད་དྲག་ཏམ། །
མཐའ་རྟེན་མེད་དང་ཁ་སྐོང་འམ། །ཞེས་པའི་སྡོམ་ཚིག་ལྟར་རོ། །དེ་ལ་སོ་སོར་འབྱེད་པ་
དཔེར་བརྗོད་ན། དག་པ་གཉིས་ཏེ། རང་བཞིན་རྣམ་དག་གམ། གློ་བུར་རྣམ་དག་གོ །སྣང་
བ་གསུམ་སྟེ། དངོས་སྣང་ངམ། ཉམས་སྣང་ངམ། རྨི་ལམ་དུ་སྣང་བའོ། །གསུང་བཤད་ནི་
གཉིས་ཏེ། མདོར་བཤད་དམ། རྒྱས་བཤད་དོ། །དོན་ནི་གཉིས་ཏེ། དྲང་དོན་ནམ། ངེས་
དོན་ནོ། །བདེན་པ་གཉིས་ཏེ། ཀུན་རྫོབ་བམ། དོན་དམ་མོ། །ལམ་ལྔ་སྟེ། ཚོགས་ལམ་
མམ། སྦྱོར་ལམ་མམ། མཐོང་ལམ་མམ། སྒོམ་ལམ་མམ། མི་སློབ་ལམ་མོ། །མཐའ་ནི་
གཉིས་ཏེ། རྟག་མཐའམ། ཆད་མཐའོ། །ཤེས་སྒྲིབ་སྤང་ཚུལ་གཉིས་ཏེ། ཅིག་ཅར་རོམ།
རིམ་གྱིའོ། ཐེག་དམན་ནི་གཉིས་ཏེ། རང་རྒྱལ་ལམ། ཉན་ཐོས་སོ། །ཆོས་ནི་གཉིས་ཏེ།
འདུས་བྱས་སམ། འདུས་མ་བྱས་སོ། །འདུས་མ་བྱས་སོ། །ལུགས་ནི་གཉིས་ཏེ། རང་
48༤



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ལུགས་སམ། གཞན་ལུགས་སོ། །ཆོས་ཉན་པའི་དགོས་པ་གཉིས་ཏེ། ཚིག་ཟིནད་ཏམ།
དོན་གོ་བའོ། །ལོ་ཙཱ་བའི་བྱ་བ་གཉིས་ཏེ། ཆོས་སྒྱུརད་ཏམ། བསྒྱུར་ཟིནད་བཤད་པའོ། །
གནང་སྦྱིན་ནི་གཉིས་ཏེ། དངོས་སུ་བསྩལ་ཏམ། བརྒྱུད་ནས་སྩོལད་པའོ། ཐོབ་བྱ་གཉིས་ཏེ།
ཐརད་པའམ། ཐམས་ཅད་མཁྱེན་པའི་གོ་འཕང་ངོ༌། །ཞེས་པ་དང་། ཁ་སྐོང་བའི་ཚེ། སྡུག་
བསྔལ་ལམ་བདེ་བ་འམ། ཞེས་བར་ཚེག་ཐོབ་པ་དང་། དངོས་སུ་མཐོང་བའམ་ཐོས་པ་
མེད། །ཅེས་རྐང་པ་མི་སྐོང་ན་བར་ཚེག་མི་ཐོབ་པ་ལྟ་བུའོ། །
སྡུད་པ་དཔེར་བརྗོད་ན། དབང་དྲག་གམ་ཞི་རྒྱས་ནི་ལས་ཚོགས་སོ། །བསིལ་ཁང་
ངམ་གཟིམས་ཁང་ནི་བསྟི་གནས་སོ། །བདེ་སྐྱིད་དམ་སྡུག་བསྔལ་ནི་ལས་ཀྱི་འབྲས་བུའོ། །
དགེ་བའི་བཤེས་གཉེན་ནམ་ཕ་མ་ནི་བཀུར་བའི་ཞིང་ངོ༌། །ཉོན་སྒྲིབ་བམ་ཤེས་སྒྲིབ་ནི་སྤང་
བྱའོ། །བླ་མ་ལྷ་ཡི་དམ་མམ་མཆོག་གསུམ་ནི་སྐྱབས་གནས་སོ། །སྲིད་མཐའམ་ཞི་མཐའ་
ནི་དོར་བྱའོ། །ཆུ་སྐྱར་རམ་ནེ་ཙོ་ནི་བྱའོ། །བབ་ཅོལ་ལམ་གསོང་པོར་སྨྲ་བ་ནི་ངག་གོ། །
ཆོས་སམ་ཆོས་མ་ཡིན་པའི་སྤྱོད་པ་ནི་ཤེས་བྱའི་གཞིའོ། །བླ་མ་ཡུལ་དུ་བཞུགས་སམ་
གཤེགས་པ་ནི་གཞན་དོན་མཛད་པའོ། །མང་ངག་བསྟནད་ཏམ་ཆོས་ཚུལ་བཤད་པ་ནི་
ཕན་པའི་ཐབས་སོ། །འཁོར་བ་ལས་ཐརད་ཏམ་སྲིད་ཞིའི་འཇིགས་པ་ལས་གྲོལ་བ་ནི་
ལམ་གྱི་འབྲས་བུའོ། །བཅོམ་ལྡན་འདས་ལ་གསོལད་ཏམ་རྒྱལ་པོ་ལ་ཞུ་བ་ནི་དགོས་པའི་
དོན་དུའོ། །ཞེས་པ་དང་། འཆད་པའམ་ནི་རྩོད་པའམ། །རྩོམ་པ་མཁས་པའི་བྱ་བའོ། །
ཞེས་དང་། མཁས་པའམ་བཙུན་པའམ་བཟང་པོ་ཡི། །ཡོན་ཏན་ཀུན་ལྡན་བླ་མ་ཉིད། །
ཅེས་པ་ལྟ་བུའོ། །ཡང་འབྱེད་པའི་སྒྲ་ལ། བརྟག་ཅིང་དཔྱད་པའི་དོན་ཅན་དང་། འདྲི་བའི་
གཞི་ལ་འཇུག་པ་དང་། འདམ་ང་ཅན་གྱི་དོན་ལ་འཇུག་པ་གསུམ་ཡོད་དེ། དཔེར་བརྗོད་ན།
ངར་འཛིན་གྱི་རིག་ཤེས་བཀག་པའི་སྣང་ངོར་ཕུང་པོ་སྣང་ངམ་མི་སྣང་། ཕར་ཕྱིན་རྐྱང་པའི་
ལམ་གྱིས་འཚང་རྒྱ་ནུས་སམ་མི་ནུས། ཞེས་པ་ལྟ་བུ་དང་པོ་དང༌། ཁྱོད་ལ་ནོར་ཡོད་དམ་
~4)



ཐུན་མོང་རིག་མཛོད་ལས། བོད ཀྱི བརྡ་སྤྲོད་ཕྱོགས་བསྒྲིགས་པོད་བཅུ་པ།
མེད། དཀའ་གནས་འདི་ཤེས་སམ་མི་ཤེས། ཞེས་པ་ལྟ་བུ་གཉིས་པ་དང༌། ཐུན་དྲུག་གམ་
བཞིའམ་གསུམ་ཡང་རུང་། བཀའ་འགྲེལ་ལམ་རྣམ་བཤད་ལ་ལྟོས། ཞེས་པ་ལྟ་བུ་ནི་
གསུམ་པ་ཡིན་ནོ། །
བདུན་པ་རྣམ་དབྱེ་ལྔ་པ་འབྱུང་ཁུངས་ཀྱི་སྒྲ་ནི། གང་ལས་འབྱུང་བའི་ཁུངས་དང་དེ་
ལས་བྱུང་བའི་ཆོས་གཉིས་སོ་སོར་འབྱེད་ཅིང་གཙོ་ཆེར་འབྱུང་ཁུངས་ལ་ཉེ་བར་བྱེད་པའི་
རྣམ་དབྱེ་སྟེ། དཔེར་ན། བླ་མའི་ཞལ་ནས་ལེགས་བཤད་བྱུང་ཞེས་བརྗོད་པ་ན། འབྱུང་
ཁུངས་ནི་ཞལ་དང༌། དབྱུང་བྱ་ནི་ལེགས་བཤད་ཡིན་པར་གོ་བ་ནི། ནས་ཞེས་པའི་སྒྲའི་
ནུས་པ་ཡིན་པས་དེ་འདྲའི་ནས་སྒྲ་དེ། དབྱུང་བྱ་གང་ལས་བྱུང་བའི་འབྱུང་ཁུངས་གཙོ་བོར་
སྟོན་པའི་རྣམ་དབྱེ་ཡིན་ནོ། །
དེ་ཡང་རྗེས་འཇུག་གི་ཡི་གེ་བཅུ་བོ་དེ་ཡི་ནང་གི་བཞི་པ་ན་དང་དགུ་པ་ལ་ཡིག་
གཉིས་ལ་ནི་བཅུ་པ་སྟེ། ས་ཡིག་སྦྱར་བ་ནས་དང་ལས་ཞེས་པ་ནི། གཞི་གང་ལས་འབྱུང་
བའི་གནས་སམ་ཁུངས་གཏུགས་ས་སྟོན་པར་བྱེད་པའི་རྣམ་དབྱེའི་སྒྲར་འགྱུར་བ་ཡིན་ཏེ།
གཞི་དེ་ལས་རིགས་ལ་སོགས་པའི་ཁྱད་པར་གང་ཡང་རུང་བ་ལོགས་སུ་དགར་བ་དང་།
གཅིག་ཏུ་སྡུད་པའི་དོན་དུ་འང་ཕྲད་ཀྱི་ནང་ཚན་གྱི་ནས་དང་ལས་ཀྱི་སྒྲ་ཡང་དེ་བཞིན་སྦྱར་
བ་ཡིན་ནོ། །
དེ་དག་མིང་མཐར་སྦྱོར་མི་སྦྱོར་གྱི་ཁྱད་པར་ཡང་། དཔེར་ན། སྣམ་བུ་ལས་གོས་
འཇམ་ཞེས་པ་ལས། སྣམ་བུ་ནས་གོས་འཇམ་ཞེས་སྦྱོར་མི་རུང་བ་དང་། ས་བོན་ནས་མྱུ་གུ་
འབྱུང་ཞེས་སྦྱོར་རུང་ཡང་། ས་བོན་ལས་མྱུ་གུ་འབྱུང་ཞེས་པ་བརྗོད་བདེ་བ་ལྟ་བུ་དམིགས་
བསལ་ཅན་རྣམས་མ་གཏོགས་རྗེས་འཇུག་བཅུ་དང་མཐའ་རྟེན་མེད་པ་དང་། ད་དྲག་ཅན་
ཐམས་ཅད་ཀྱི་མཐར་རིག་པས་དཔྱད་དེ་སྦྱར་བ་ཡིན་ནོ། །འབྱུང་ཁུངས་སྟོན་པའི་དཔེར་
བརྗོད་ནི། བླ་མའི་ཞལ་ནས་ལེགས་བཤད་བྱུང་གངས་ཀྱི་རི་ལས་ཆུ་རྒྱུན་བབ། ཞེས་དང་།
~5)ཀ་



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
སྤྲིན་ནང་ནས་གྲུ་ཆར་བྱུང༌། ཙན་དན་ལས་དྲི་ངད་ལྡང་། ཞེས་པ་ལྟ་བུ་འབྱུང་ས་ངེས་ཏིག་
ཅན་འགོད་དགོས་ཡོད་དོ། །
འདིར་བསྟན་ཕྲད་ཀྱི་ནང་ཚན་གྱི་ནས་དང་ལས་སྒྲ་དགར་སྡུད་སོགས་ལའང་འཇུག་
པས། དེ་ཡང་ལོགས་སུ་དགར་བ་ལ། རིགས། བྱ་བ། ཡོན་ཏན། རྫ་ས་དགར་བ་དང་བཞི་
ཡོད་དེ། རིམ་བཞིན་དཔེར་བརྗོད་ན། རྒྱལ་རིགས་ཀྱི་ནང་ནས་མཆོག་ནི་འཁོར་ལོ་བསྒྱུར་
བའི་རྒྱལ་པོ། །འཆད་རྩོད་རྩོམ་གསུམ་ལས་ལེགས་བཤད་རྩོམ་པ་ཕུལ་དུ་བྱུང་། །ཁྱིམ་པ་
རྒྱན་ཆས་སྤྲས་པ་རྣམས་ལས་དགེ་སློང་ཆོས་གོས་ཅན་ཤིན་ཏུ་མཛེས། བསྟན་འཛིན་ཀུན་
གྱི་ནང་ནས་རི་བོ་དགེ་ལྡན་པ་ཞྭ་སེར་ཅོད་པན་འཆང་བ་ཡིན། ཞེས་པ་ལྟ་བུའོ། །སི་ཏུའི་
འགྲེལ་བར། རྗེས་རྐྱང་པ་དགར་བ་མི་སྲིད་པར་གསུངས་ཀྱང་། དགར་བའི་དོན་ནི།
རིགས་ལ་སོགས་པ་དགར་གཞི་དགར་བྱ་གཉིས་ཁྱད་ཆོས་སམ་འབྱེད་བྱེད་ཀྱིས་སྐབས་
ཐོབ་དེར་ལོགས་སུ་དགར་བ་ཙམ་གྱི་ཆོག་པས་རྫས་དགར་ཡོད་པར་འདོད་དགོས་ཏེ།
ལྷའི་ནང་ནས་བརྒྱ་བྱིན་རྡོ་རྗེ་རྩེ་བརྒྱ་བ་དང་ལྡན་ཞེས་པ་ན། དགར་གཞི་ལྷ་རྣམས་དང་
དགར་བྱ་བརྒྱ་བྱིན་ཡིན་ལ། ཁྱད་པར་འབྱེད་བྱེད་ལག་ན་ཐོགས་པའི་རྫས་རྡོ་རྗེ་རྩེ་བརྒྱ་
བས་བཀར་བ་ཡིན་པས་རྫས་དགར་བ་ཞེས་པའི་སྒྲ་འཇུག་པ་ཡིན་ཏེ། ཁ་དོག་རྣམས་ལས་
དཀར་པོ་ཉིད་མཛེས་སོ་ཞེས་ཉིད་ཀྱིས་འགྲེལ་བར་དཔེར་བརྗོད་གནང་བ་ཡང་། དགར་
གཞི་ཁ་དོག་དང་དགར་བྱ་དཀར་པོ། ཁྱད་པར་འབྱེད་བྱེད་མཛེས་པས་བཀར་བ་ལ་ཡོན་
ཏན་དགར་བ་ཞེས་པའི་སྒྲ་འཇུག་པ་བཞིན་ནོ། །དེས་ན་དགར་སྡུད་ཅེས་པ་ཅིས་ཀྱང་
འབྱུང་ཁུངས་ལས་དགར་བ་དང་སྡུད་མི་དགོས་པར། དགར་གཞི་དུ་མ་ཞིག་ལས་དགར་བ་
དང༌། དུ་མ་རྣམས་ཕན་ཚུན་སྡུད་པ་ཙམ་གྱིས་ཆོག་པ་ཡིན་ནོ། །
སྡུད་པ་ལ་འཇུག་པ་ན། དཔེར་བརྗོད་ན། བཤེས་གཉེན་བསྟེན་ཚུལ་ནས་མི་སློབ་
པའི་ཟུང་འཇུག་གི་བར། ཞེས་པ་ལྟ་བུ་ནས་སྒྲ་དང་། སྒྲ་ལ་སོགས་པའི་རིག་གནས་བཅུ།
5] -



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཞེས་ལས་སྒྲ་སྡུད་པ་ལ་འཇུག་སྐབས་སོགས་སྒྲ་དང་སྦྱར་བས། ལ་དང་སོའི་བར་གྱི་ཚེག་
དོར་བར་གསུངས་པ་ལྟ་བུ་ཡོད་ཀྱང་། དེ་ལ་སྤྱིར་བཏང་ལྕགས་རི་ལས་གསེར་རིའི་བར།
གྲོང་ལས་དགོན་པའི་བར། ཐང་ལས་སྒང་གི་བར་ཞེས་པ་རྣམས་ཡོད་ཀྱང་བརྗོད་བདེའི་
དབང་གིས་ནས་འཇུག་ཁྱབ་ཆེ་ཞིང་ལས་འཇུག་ཁྱབ་ཆུང་བས་ལས་སྒྲའི་དཔེར་བརྗོད་
དཀོན་པ་འདྲ་བར་སྣང་བའང་རྟོག་དཔྱོད་མཁན་རྣམས་ཤེས་དགོས་སོ། །སི་ཏུའི་འགྲེལ་
བར། ནས་དང་ལས་སྒྲ་གཉིས་དགར་བའི་དོན་དང་། ནས་སྒྲ་གཅིག་པུ་སྡུད་པ་ལ་འཇུག་
པར་གསུངས་ཀྱང༌། རྩ་བར། དགར་དང་སྡུད་པའང་དེ་བཞིན་ནོ། །ཞེས་པའི་འང་སྒྲའི་
ཕྲད་ཀྱིས་ནས་དང་ལས་སྒྲ་གཉིས་ཀ་སྡུད་པའི་དོན་ལ་འདྲ་བར་འཇུག་ཅེས་བཀྲལ་ན་
དཔྱད་བཟོད་པར་སྣང་ངམ་སྙམ་མོ། །
ཕྲད་ཀྱི་ནང་ཚན་གྱི་ནས་སྒྲ་ནི། མཚམས་སྦྱོར་དང་། ལྷག་བཅས་ལ་འཇུག་པ་ཡོད་དེ།
དང་པོ་དཔེར་བརྗོད་ན། དེ་ནས་གཞན་ཡང་བཤད་བྱ་སྟེ། ལྷམ་ཕུད་ནས་བསྡད་དེ་ཟས་ཟ།
ཞེས་པ་དང་། གཉིས་པ་དཔེར་བརྗོད་ན། རྟེན་ལ་མཇལ་ནས་འགྲོ །མཆོད་བརྗོད་བྱས་
ནས་བརྩམ། ཞེས་པ་ལྟ་བུའོ། །
བརྒྱད་པ་རྣམ་དབྱེ་བརྒྱད་པ་འབོད་པའི་སྒྲ་ནི། གང་གི་མིང་བརྗོད་པའི་ཚེ་ན་མིང་གི་
དང་པོ་སྟེ་ཐོག་མ་རུ། ཀྱེ་ཞེས་པ་མིང་དང་འབྲེལ་བའི་འབོད་པ་གསལ་བྱེད་ཀྱི་སྒྲ་སྦྱར་བ་
ནི་བོད་པ་ཉིད་ཀྱི་དོན་དུ་ཡིན་པར་ཤེས་པར་བྱའོ། །རྩ་བར་འབོད་པ་གསལ་བྱེད་ཀྱི་སྒྲ་ཀྱེ་
ལས་མ་གསུངས་ཀྱང་། ཀྲ་ཡེ་དང་། ཀྭ་དག་ཀྱང་འབོད་པའི་སྒྲར་འགྱུར་བར་བཤད་པ་ནི་
བོད་པའི་སྐད་ཕལ་བ་ཙམ་ཡིན་ནོ། །དཔེར་བརྗོད་ན། ཀྱེ་བརྒྱ་བྱིན། ཀྱེ་འོད་སྲུངས་ཆེན་པོ།
ཞེས་པ་ལྟ་བུ་མིང་འབྲེལ་རྣམ་དབྱེ་བརྒྱད་ལྡན་གྱི་འབོད་སྒྲ་ཡིན་ནོ། །འདིར་བསྟན་འབོད་
སྒྲ་དངོས་ནི། འབོད་པ་པོ་ཆེ་བས་རང་ལས་ཆེ་བའམ་ཆུང་བ་དང་། ཆུང་བས་ཀྱང་ཆེ་བའམ་
ཆུང་བའང་འབོད་དུ་རུང་བའི་སྤྱི་ཁྱབ་ཀྱི་སྒྲ་ཡིན་པའི་རྒྱུ་མཚན་གྱིས། ཡུལ་ཁྱད་པར་ཅན་



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ལ་རྣམ་དབྱེ་བརྒྱད་པའི་འབོད་སྒྲ་སྦྱར་མི་རུང་ངོ་། །ཡང་དགོས་གལ་ཤིན་ཏུ་ཆེ་བའམ།
ཤིན་ཏུ་ཉམ་ཐག་ཅིང་གདུང་བའི་ཚེ། ཀྱེ་དྲིན་ཅན་རྩ་བའི་བླ་མ། ཞེས་དང༌། ཀྱེ་དཀོན་
མཆོག་གསུམ། ཐུགས་རྗེས་དགོངས་ཤིག་ཀྱེ། བྱིན་གྱིས་རློབས་ཤིག་ཀྱེ། ཞེས་པ་ལྟ་བུའི་
ཀྱེ་ཡིག་ནི། རྣམ་དབྱེ་བརྒྱད་པ་མིང་དང་འབྲེལ་བའི་ཀྱེ་སྒྲ་ཚིག་གི་ཐོག་མ་མཐར་སྦྱར་བ་
མ་ཡིན་པར་འོ་དོད་འབོད་པའི་ཚིག་ཏུ་ཤེས་དགོས་ཏེ། འབོད་པ་དང་འོ་དོད་འབོད་པ་
གཉིས་འབོད་པའི་དོན་དུ་མཚུངས་ཀྱང་དགོས་གལ་གྱི་དོན་ལ་ཁྱད་ཤིན་ཏུ་མི་འདྲ་བའི་
ཕྱིར་རོ། །བསང་ཡིག་སོགས་སུ་ཀྱེ་དང་བསྭོ་ཞེས་ཡོད་པ་ནི། ཧཱུྃ་ཞེས་པ་དང་འདྲ་བར་
གཤེན་རབ་བོན་པོའི་སྐད་ཀྱིས་ཚིག་གི་འགོ་འདྲེན་པ་ཙམ་ཡིན་གྱི། རྣམ་དབྱེ་དང་ཚིག་
ཕྲད་གང་དུའང་མི་གཏོགས་པའི་ཚུལ་སོགས་ཤེས་པར་བྱ་དགོས་སོ། །
བཞི་པ་ཚིག་ཕྲད་བཤད་པ་ལ་གཉིས། སྤྱིའི་དོན་དང་། ཡན་ལག་གི་དོན་ནོ། །དང་
པོ་ནི། ཚིག་གི་ཕྲད་དུ་འགྱུར་བས་ན་ཚིག་ཕྲད་དེ། དེ་ཡང་ཡི་གེ་ཙམ་གྱི་གཞི་གཉིས་སམ་
གསུམ་སོགས་དུ་མ་ཕན་ཚུན་སྦྱོར་བའི་ཚེ་དེའི་བར་དང་མཐའ་དང་། འགའ་ཞིག་ལ་ཐོག་
མར་ཡང་སྦྱར་བ་ནི་མིང་ཉིད་གསལ་བར་བྱེད་པ་དང་བརྗོད་པ་བདེ་བར་བྱེད་པ་དང་། མིང་
གི་དོན་གསལ་བར་བྱེད་པ་དང༌། ཚིག་གི་བརྗོད་དོན་གསལ་བར་བྱེད་པ་དང་། རྒྱན་བྱེད་
དུ་ཕན་འདོགས་པར་བྱེད་པའི་སྒྲའི་རྣམ་པ་ཞིག་ཡིན་ནོ། །དཔེར་ན། ངོ་ལ་བོ་སྦྱར་བས་ངོ་
བོ་ཞེས་མིང་དང༌། ངོ་མཐོ་ལ་བར་དུ་སོ་སྦྱར་བས་ངོ་སོ་མཐོ་ཞེས་བརྗོད་བདེ་བ་དང་།
བདག་ལ་གི་པ་སྦྱར་བས་བདག་གི་པ་ཞེས་མིང་དོན་གསལ་བ་དང་། །དོན་དམ་ལ་པ་སྦྱར་
བས་དོན་དམ་པ་ཞེས་ཚིག་དོན་དང་། སྐུ་མཛེས་ལ་ནི་སྦྱར་བས་སྐུ་ནི་མཛེས་ཞེས་རྒྱན་དུ་
འགྱུར་བ་ལ་ཕན་གདགས་པར་འགྲོ་བ་ལྟ་བུ་སྟེ། ཟངས་གཉིས་སྦྱོར་བའི་ཚེ་རྫས་ཀྱིས་ཚ་
ལ་བྱེད་པའམ་གོས་སོགས་བཟོ་བའི་ཚེ་སྐུད་པས་འདྲུབ་པ་དང་འདྲ་བར་མིང་སོགས་ཕན་
ཚུན་སྤྲེལ་བའི་བར་དུ་མཚམས་སྦྱོར་བ་ཡིན་ནོ། །



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཕྲད་དེ་ལ་རང་དབང་ཅན་དང་། གཞན་དབང་ཅན་གཉིས་སུ་གསུངས་པས། ཕྲད་
རང་དབང་ཅན་ལ་གཉིས་སུ་དབྱེ་སྟེ། དང་པོ་རྗེས་འཇུག་གི་ཁྱད་པར་ལ་མི་ལྟོས་པའི་ཕྲད་ནི། ལ།
ན༑ སུ་ལ་སོགས་པ་རྗེས་འཇུག་བཅུ་ཐམས་ཅད་ཀྱི་རྗེས་སུ་བཀག་པ་མེད་པར་འཇུག་པར་
རུང་བའི་ཕྲད་རྣམས་སོ། །
གཉིས་པ་རང་ཉིད་ཀྱིས་མིང་དང་དོན་མཚོན་པར་ནུས་པའི་ཕྲད་ནི། མོ། ས། གོ་ལ་
སོགས་པ་ཕྲད་དུ་སྦྱར་ན་དོན་གཞན་དང་གཞན་གསལ་བར་བྱེད་ཅིང་། མ་སྦྱར་ན་རང་ཉིད་
ཀྱིས་ཀྱང་དོན་གསལ་བར་བྱེད་ནུས་པ་རྣམས་སོ། ། །
གཉིས་པ་ཕྲད་གཞན་དབང་ཅན་ཞེས་པ་ནི། ཕྲད་རང་ཉིད་རྐྱང་པ་བརྗོད་པས་མིང་
དང་ཚིག་གི་དོན་གང་ཡང་གསལ་བར་བྱེད་མི་ནུས་པར་སྔ་ཕྱིའི་ཡི་གེ་ལ་ལྟོས་པ་འབའ་
ཞིག་ཉིད་དོ། །དེ་ལ་རྣམ་དབྱེར་གཏོགས་པའི་ཕྲད། རུ། ཏུ། འི་སོགས་དང་། དེར་མི་
གཏོགས་པ། ནོ། བོ། ཅིང་ལ་སོགས་པའི་ཕྲད་རྐྱང་རྣམས་ཡིན་ནོ། །གཞན་ཡང་། གང་
དག །དེ་བཞིན་སོགས་ཕྲད་གཉིས་འདུས་དང༌། ཅི་ཞེ་ན། གང་ལ་ལ་ཞིག་ཅེས་པ་ལྟ་བུ་
སོགས་ཕྲད་གསུམ་འདུས་དང༌། དེ་དག་ལ་ཡང་། དེ་ལྟར་ཡིན་ཡང་སོགས་ཕྲད་བཞི་
འདུས་རྣམས་ཏེ། དེ་དག་ལ་མིང་དུ་གྲུབ་པ་དང་། ཚིག་ཏུ་གྲུབ་པ་དང་། དེ་གང་དུའང་མ་
གྲུབ་པའི་ཚིག་ཕྲད་སོ་སོར་ཡོད་པ་ཕྱེད་དགོས་སོ། །
གཉིས་པ་ཡན་ལག་གི་དོན་ལ་གཉིས། གཞུང་གི་དངོས་བསྟན་གྱི་ཕྲད་བཤད་པ།
ཕྲད་གཞན་རྣམས་བཤད་པའོ། །དང་པོ་ལ་དྲུག །ནི་སྒྲ་དང་། དང་སྒྲ་དང་། གང་སྒྲ་དང་།
བདག་སྒྲ་དང་། དགག་སྒྲ་དང༌། དེ་སྒྲ་ཐོབ་ཚུལ་བཤད་པའོ། །དང་པོ་ནི། གང་བརྗོད་པའི་
མིང་དང་ཚིག་གི་མཐའ་དང་ཚིག་ཕྲད་མཐུན་པ་སྟེ་གང་གསལ་བའི་དོན་ལ་ཕན་འདོགས་
པ་ཡི་ཚུལ་དུ་སྦྱོར་དུ་རུང་བའི་ཕྲད། རྗེས་འཇུག་བཅུའི་བཞི་པ་ན་ཡིག་ལ་ནི་དབྱངས་ཨི་སྟེ་
གུག་གུ་སྦྱར་པ་ནི་རང་དབང་ཅན་གྱི་ཕྲད་ནི་སྒྲ་ཞེས་པ་ཡིན་ནོ། །



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
དེས་དོན་གང་སྟོན་ཅེ་ན། ལོགས་སུ་དགར་བ་དང༌། ངེས་བཟུང་དང་། ནན་ཏན་དུ་
བརྣན་པའི་དོན་སྟོན་པའི་ཚིག་ཏུ་འགྱུར་བ་ཡིན་ནོ། །ལོགས་སུ་དགར་བ་ལ། མཆོག་ཏུ་
དགར་བ། དམན་པར་དགར་བ། ཐ་དད་ཙམ་དུ་དགར་བ་དང་གསུམ་ཡོད་དེ། རིམ་
བཞིན་དཔེར་བརྗོད་ན། རྒྱལ་བ་ཤཱཀྱ་ཐུབ་པ་ནི་རྣམ་འདྲེན་སྟོང་ལས་སྙིང་སྟོབས་ཕུལ་དུ་
བྱུང་བའོ། །དམ་ཚིག་ཀུན་ལས་བླ་མའི་དམ་ཚིག་དང་འགལ་བ་ནི་ཤིན་ཏུ་ཐ་ཆད་དོ། །ཟང་
ཟིང་གི་སྦྱིན་པ་ནི་ཆོས་ཀྱི་སྦྱིན་པ་ལས་གཞན་ནོ། །ཞེས་པ་ལྟ་བུའོ། །ངེས་པར་བཟུང་བ་ནི།
ཚུལ་ཁྲིམས་ནི་སྲོག་དང་། སྡོས་ཏེ་བསྲུང་བར་བགྱིའོ། །ཞེས་དང༌། བརྣན་པའམ་གལ་པོ་
ཆེར་བཟུང་བ་ལ་འཇུག་པ་ནི། །ཁྱོད་ནི་བླ་མ་ཁྱོད་ནི་ཡི་དམ་ཁྱོད་ནི་མཁའ་འགྲོ་ཆོས་སྐྱོང་
ཡིན། ཞེས་དང་། བདག་ནི་བློ་རྨོངས་བདག་ནི་ལས་ངན་བདག་ནི་ཉམ་ཆུང་སོ་སྐྱེ་ཡིན།
ཞེས་པ་ལྟ་བུའོ། །ཡང་ཚིགས་བཅད་ཁ་སྐོང་དང་། ཚིག་རྒྱན་གསལ་བྱེད་དང༌། གོ་རིམ་
བཟློག་པ་དང་གསུམ་ལ་འཇུག་པ་ཡོད་དེ། དཔེར་བརྗོད་ན། བདེ་བླག་ཏུ་ནི་རྟོགས་པ་
ཞེས། །ཞེས་དང་། ལྟ་བས་ཆོག་མི་ཤེས་པའི་སྐུ་ནི་མཛེས། བཞི་ལྷག་དྲུག་ཅུའི་དབྱངས་
ལྡན་གྱི་གསུང་ནི་སྙན། མཁྱེན་བརྩེ་ནུས་ལྡན་གྱི་ཐུགས་ནི་གསལ། ཞེས་དང་། བཏང་
སྙོམས་ནི་བདེ་སྡུག་མིན། ཞེས་པ་བདེ་སྡུག་མིན་ནི་བཏང་སྙོམས་ཡིན། །ཞེས་པ་ལྟ་བུའོ། །
དེ་ཡང་དགར་བ་ནི། གཉིས་ཕན་ཆད་རྣམས་དགར་བ་མ་གཏོགས་ཆོས་གཅིག་པུ་
དགར་དུ་མེད་ལ། ངེས་བཟུང་ནི་བརྗོད་དོན་གང་ཡིན་དེ་ཉིད་དུ་ངེས་པར་བྱེད་པ་དང་།
བརྣན་པ་ནི། བརྗོད་གཞི་ཆོས་དང་ཆོས་ཅན་གང་ཡིན་གཅིག་པུ་ལ་བརྗོད་དོན་དུ་མས་ནན་
ཏན་དུ་སྦྱར་བ་ཡིན་ཞིང་། ཁ་སྐོང་ནི། བརྗོད་དོན་གཞན་སྟོན་རྒྱུ་མེད་པར་ཚེག་བར་གྱི་ས་
ཁོངས་ཙམ་ཞིག་འཛིན་པ་དང༌། ཚིག་རྒྱན་ནི། དོན་གཞན་སྟོན་རྒྱུ་མེད་ཅིང་ཁོངས་ཀྱང་
ངེས་པར་འཛིན་མི་དགོས་པས། ངོ་མཚར་བའམ་སྐྱོ་ཤས་ཀྱི་ཉམས་འདོན་འདོད་ཚེ་སྦྱོར་
ཡང་རུང་ལ། ཉམས་མི་བདོད་ན་མ་སྦྱར་ཡང་ཆོག་པས་ཕལ་ཆེར་ཚིགས་ལྷུག་ལ་སྦྱར་བ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མང་ཤོས་སུ་སྣང་ངོ༌། །སི་ཏུའི་འགྲེལ་བར། སྤང་བར་བྱ་བ་ནི་སྤངས། ཆུབ་པར་བྱ་བ་ནི་
ཆུབ་ཅེས་པ་བརྣན་པའི་དཔེར་བརྗོད་དུ་མཛད་ཀྱང་། བདག་གི་རྟོག་པར་ཚིག་རྒྱན་གསལ་
བྱེད་ལས་ནན་ཏན་དུ་བརྣན་པའི་དོན་དུ་མི་འགྱུར་ཏེ། ནི་སྒྲ་སྤྱིར་ངེས་བཟུང་ལ་འཇུག་པ་
མང་དུ་ཡོད་མོད། འདིར་བསྟན་བརྣན་པ་ནི་བརྗོད་དོན་དུ་མས་ཆོས་གཅིག་ལ་ནན་ཏན་དུ་
ངེས་པར་བཟུང་བའམ་སྦྱར་བ་ལ་གོ་དགོས་སམ་སྙམ་མོ། །
ཡང་གཏན་ཚིག་འདྲེན་པ་དང་། ངེས་ཚིག་འདྲེན་པ། དབྱེ་བ་འདྲེན་པ། རྒྱས་བཤད་
འདྲེན་པ་ལ་འཇུག་པ་དང་བཞི་ཡོད་དེ། དཔེར་བརྗོད་ན། ཟག་བཅས་ཀྱི་ཕུང་པོ་འཇིག་པ་ནི།
འདུས་བྱས་ཡིན་པའི་ཕྱིར་རོ། །དགེ་བ་གསོ་ཞིང་སྡིག་པ་སྦྱོང་བའོ། །སྒྲིབ་པ་གཉིས་ནི།
ཉོན་སྒྲིབ་དང་ཤེས་སྒྲིབ་བོ། །དགེ་སློང་གི་བསླབ་བྱའི་སྡོམ་ལྟུང་བ་སྡེ་ལྔ་ནི། ཉིས་བརྒྱ་ལྔ་
བཅུ་རྩ་གསུམ་དུ་རྒྱས་པར་ཤེས་དགོས་སོ། །ཞེས་པ་ལྟ་བུའོ། །ཡང་གང་གི་ཕྱིར་ཞེས་པའི་
སྒྲ་ལ་འཇུག་པ་ཡོད་དེ། དཔེར་བརྗོད་ན། ཉོན་མོངས་གང་གི་ཕྱིར་སྤང་བྱ་ཞེས་པ་ལ། ཉོན་
མོངས་ནི་སྤང་བྱ་ཞེས་སྦྱར་ཆོག་པ་ལྟ་བུའོ། །ཡང་སྒྲ་ལའང་འཇུག་སྟེ། དཔེར་ན། ནོར་ཡང་
མེད་ལ་ཤོམ་ཡང་ཆེ། །ཞེས་པ་ལ། ནོར་ནི་མེད་ལ་ཤོམ་ནི་ཆེ། །ཞེས་པ་ལྟ་བུ་ཚིག་རྒྱན་
སྐབས་བཞིན་རྟོགས་སླའོ། །ཉིད་ཀྱི་སྒྲ་ལའང་འཇུག་སྟེ། དཔེར་ན། ཙན་དན་འདི་ཉིད་
དཀར་པོ་ཞེས་པ་ལ། ཙན་དན་འདི་དཀར་པོ་ཞེས་པ་ལྟ་བུ་ཚིག་ཕྱི་མ་རང་དང་ཐ་མི་དད་དུ་
སྦྱོར་བ་དང་། གཡོ་བ་ཉིད་རླུང་གི་དངོས་པོ་ཞེས་པ་ལ། གཡོ་བ་ནི་རླུང་གི་དངོས་པོ་ཞེས་པ་
ལྟ་བུ་དངོས་རྐྱེན་དུ་འགྱུར་བ་ཡོད་དོ། །
གཉིས་པ་དང་སྒྲའི་འཇུག་ཚུལ་ནི། མིང་དང་ཚིག་གང་ཡང་རུང་བའི་ཐོག་མ་མ་ཡིན་
པར་བར་དང་མཐའི་མཚམས་རྣམས་སུ། རྗེས་འཇུག་གི་ཡི་གེ་གསུམ་པ་ད་ཡིག་ལ་ནི་
གཉིས་པ་ང་ཡིག་སྦྱར་བ་ན་རང་དབང་ཅན་གྱི་ཕྲད་དང་སྒྲ་ཞེས་པ་ཡིན་ནོ། །ཕྲད་ཀྱི་དང་སྒྲ་
དེ་ཡིས་དོན་གང་སྟོན་པ་ནི། དོན་སྔ་ཕྱི་ཕྱོགས་གཅིག་ཏུ་སྡུད་པ་དང་། རྣམ་གྲངས་སོ་སོར་
འ 56



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
འབྱེད་པ་དང་། རྒྱུ་མཚན་སྟོན་པ་དང༌། ཚེ་སྐབས་ཏེ་དུས་སྟོན་པ་དང་། གདམས་ངག་སྟེ་
དགེ་བ་ལ་སོགས་པར་བསྐུལ་བའི་ཆོ་ག་སྟོན་པ་དང་ལྔ་ལ་འཇུག་པའོ། །དེ་རྣམས་དཔེར་
བརྗོད་ན། ནམ་མཁའ་དང་རླུང་དང་མེ་དང་ཆུ་དང་ས་ནི་འབྱུང་བའོ། །ཞེས་དང་། ལྷག་
པའི་བསླབ་པ་ནི། ཚུལ་ཁྲིམས་དང་ཏིང་ངེ་འཛིན་དང་ཤེས་རབ་ཀྱི་བསླབ་པའོ། །ཞེས་
དང༌། བླ་མའི་རྣལ་འབྱོར་བསྒོམ་པ་དང་རྒྱུད་ལ་ཉམས་རྟོགས་སྐྱེས་སོ། །ཆུ་སྐྱར་ལྡིང་བ་
དང་ཆུ་ཡོད་པར་ངེས་སོ། །ཞེས་དང་། ནམ་ཕྱེད་ཡོལ་བ་དང་ལངས་ནས་དགེ་སྦྱོར་བྱའོ། །
ཞེས་དང་། སློབ་གཉེར་གང་ལེགས་གྱིས་དང་མཁས་པར་འགྱུར་རོ། །ལེགས་པར་རབ་ཏུ་
ཉོནད་ལ་ཡིད་ལ་ཟུངས་ཤིག་དང་ངས་བཤད་དོ་ཞེས་པ་ལྟ་བུའོ། །ཡང་ཚེ་སྒྲ་དང་དང་སྒྲ་
དོན་གཅིག་ཏུ་འཇུག་པའང་ཡོད་དེ། དཔེར་ན། ཆོས་ཉན་པའི་ཚེ་བློ་སྐྱེད་མང་པོ་རྙེད། ཅེས་
པ་ལ། ཆོས་ཉན་པ་དང་བློ་སྐྱེད་མང་པོ་རྙེད་དོ། །དབང་ཡོད་པ་དང་ཀུན་གྱིས་བཏུད། ཅེས་
པ་ལ། དབང་ཡོད་པའི་ཚེ་ཀུན་གྱིས་བཏུད། ཅེས་སྦྱར་རུང་བ་ལྟ་བུའོ། །
གསུམ་པ་གང་སྒྲའི་འཇུག་ཚུལ་ནི། ཆོས་གང་གི་མིང་བརྗོད་པའི་དང་པོ་སྟེ་གཙོ་
ཆེར་ཐོག་མ་དང་སྐབས་འགར་བར་དང་མཐའ་རུ། རྗེས་འཇུག་གི་ཡི་གེ་དང་པོ་ག་ཡིག་ལ་
ནི་གཉིས་པ་ང་ཡིག་སྦྱར་བ་ན་ཕྲད་རང་དབང་ཅན་གང་སྒྲ་ཞེས་བྱ་སྟེ། སྒྲ་དེས་དོན་གྱི་བྱེ་
བྲག་དམིགས་སུ་གཙོ་བོར་མི་འཛིན་པར་སྤྱི་ལ་ཁྱབ་པའི་དོན་གང་ཡིན་པ་དེ་ཉིད་གསལ་
བར་སྟོན་བྱེད་དུ་འཇུག་པ་འགྱུར་བ་ཡིན་ནོ། །དེ་བཞིན་དུ་ཕྲད་གཞན་དབང་ཅན། ཅི་སྒྲ་
དང༌། ཇི་སྒྲ་གཉིས་ཀྱང་སྤྱི་ཁྱབ་དང༌། ཕྲད་རང་དབང་ཅན་སུ་སྒྲ་ཡང་གང་ཟག་ཁོ་ནའི་སྤྱི་
ཁྱབ་ཀྱི་སྒྲར་འཇུག་པ་ཡིན་ནོ། །དེ་རྣམས་དཔེར་བརྗོད་ན། གང་ལ་ཉེས་པ་མི་མངའ་ཞིང་། །
ཞེས་དང༌། དེ་རིང་གང་ལ་སྐྱབས་སུ་མཆི། །ཞེས་དང་། ངན་འགྲོའི་འཇིགས་ལས་སྐྱོབ་
ནུས་གང་། །ཞེས་པ་ལྟ་བུ་རྣམས་སྤྱི་སྒྲ་དངོས་དང་། དེ་ལས་ངོ་མཚར་གྱུར་པ་གང་། །ཞེས་
པ་ལྟ་བུ་བྱེ་བྲག་ལ་འཇུག་པའི་སྤྱི་སྒྲ་དང་། ཅི་སླད་ཅེ་ན་འདིར་བཤད་པའི། །ཞེས་པའི་ཅི་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སྒྲ་ནི་གང་གི་སླད་དུ་ཞེས་པའི་དོན་དང་འདྲ་བའི་སྤྱི་སྒྲ་དང༌། ཅི་ཡང་རུང་། ཞེས་པ་ལྟ་བུ་སྤྱི་
དོན་དངོས་ལ་འཇུག་པ་དང༌། ཅི་ཞིག་བསམ་པ་འདི་འགྲུབ་སྨོན། །ཞེས་པ་ལྟ་བུ་བྱེ་བྲག་
ལ་འཇུག་པའི་སྤྱི་སྒྲ་དང་། ཁྱོད་ཀྱི་ཇི་ལྟར་གསུངས་པ་ཡི། །ཞེས་པའི་ཇི་ནི་གང་ལྟར་ཞེས་
པ་དང་འདྲ་བའི་སྤྱི་སྒྲ་དང༌། ཇི་ལྟར་གུས་བཞིན་དེ་ལྟར་གུས། །ཞེས་པ་ལྟ་བུ་བྱེ་བྲག་ལ་
འཇུག་པའི་སྤྱི་སྒྲ་དང་། དེ་ལ་སུ་ཡིས་འགོངས་པར་ནུས། །ཞེས་པའི་སུ་སྒྲ་ནི་གང་ཟག་
ལས་གཞན་པའི་དངོས་དང་དངོས་མེད་གང་ལའང་གོ་ཐབས་མེད་པའི་སྤྱི་སྒྲ་ལྟ་བུའོ། ། །
ཡང་བརྟག་ཅིང་དཔྱད་པ་དང་། འདྲི་བའི་དོན་ལ་འཇུག་པ་ཡོད་དེ། དཔེར་བརྗོད་ན།
གང་གིས་འདུས་ཤིང་གང་ལ་བསགས། །ཅི་ལ་བརྟེན་ནས་ཅི་ཙམ་བྱུང༌། །ཇི་སྙེད་པ་དེ་ཇི་
ག་ཞིག །སུ་ཡིས་བསྟན་ནས་སུས་སྒོམ་སྙམ། །ཞེས་པ་དང་། འདུས་བསགས་ཀྱི་དོན་གང་
ཡིན། བརྟེན་ནས་འབྱུང་བའི་དོན་ཅི་ཡིན། ཆོས་རྣམས་སྟོང་སང་དུ་མཐོང་ཚེ་ཆོས་ཅན་
རྣམས་ཀྱི་སྣང་བ་ལ་ཇི་སྐད་ཟེར། བདེ་སྡུག་མྱོང་བ་པོ་སུ་ཡིན། ཞེས་པ་ལྟ་བུའོ། །ཅི་དང་
ཇི་སྒྲ་གཉིས་སྤྱི་སྒྲར་འཇུག་པ་ལ་ཁྱད་པར་མེད་ཀྱང་ཐོབ་ཚུལ་ལ་ཁྱད་པར་ཡོད་དེ། དྲི་བ་
འདྲི་བ་དང་རྩོད་པ་འཛུགས་པ་ལྟ་བུ་ཡིན་ན། གང་ཟག་གི་དོན་ཅི་ཞིག་ཡིན། ཁྱོད་ལ་ཁུར་
ཅི་ཡོད་ཅེས་པ་དང༌། བཤད་པ་དེ་ཅི་འདྲ་ཡིན། དོན་ལ་ཅི་ཟེར་ཞེས་པ་ལྟ་བུ་ཐོབ་ཅིང་།
དཔེར་མཚོན་པ་ལྟ་བུ་ཡིན་ན། ཇི་ལྟ་བ་དང་ཇི་བཞིན་པ། ཇི་ཙམ་ཇི་ལྟར་ཇི་སྙེད་ཇི་སྐད་
དུ༑ ༑ཞེས་པ་ལྟ་བུ་ཐོབ་པ་ཡིན་ནོ། །གང་བོ་ལ་སོགས་པའི་འཁོར། མིའམ་ཅི། ཇེ་ཅང་།
ཁྱེའུ་སུ་ཞེས་པ་རྣམས་ནི་སྤྱི་སྒྲའི་ཕྲད་མིན་པར་མིང་མཐའ་དྲངས་པས་གྲུབ་པའི་མིང་དང་།
མཐོ་གང་། གང་པ་སོགས་ནི་ཚིག་ཡིན་ཏེ། དེས་ཕྲད་དང་རྣམ་དབྱེ་དང་མིང་མཐའ་གཞན་
ལའང་གོ་རྒྱ་ཡངས་པར་སྐྱེད་པ་གལ་ཆེ་བ་ཡིན་ནོ། །
བཞི་པ་བདག་པོའི་སྒྲ་ནི། གང་བརྗོད་པའི་མིང་གི་མ་མཐའ་སྟེ་མིང་གི་མཐའ་ན།
པུ་རུ་ཥནི་སྐྱེས་པའམ་ནུས་པ། ལིངྒ་ནི་རྟགས་ཏེ། དཔེར་ན། སྐྱེས་པའི་རྟགས་དང་ལྡན་པ་



སུམ་ཅུ་པ་དང་རྟགས་ཀྱི་འཇུག་པའི་མ་ཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ནི་ཁྱིམ་གྱི་བདག་པོ་ཡིན་པ་བཞིན་དུ། མིང་བརྗོད་པའི་ཚེ་བདག་པོ་ཡི་སྒྲ་མེད་པ། དེ་ལ་པུ་
ལིངྒ་སྟེ་དབང་བྱེད་ཀྱི་དོན་གསལ་བར་ནུས་པའི་ཕྲད་རང་དབང་ཅན་པ་དང་པོ་གཉིས་སྦྱར་
བ་ན། དོན་ལ་དབང་བའི་བདག་པོའི་ས་སྟེ་བརྗོད་དོན་གང་དང་ལྡན་པའི་གང་ཟག་གི་
གཞི་སྟོན་པར་བྱེད་པའི་སྒྲ་ཡིན་པར་ནི་ཤེས་པར་བྱ་དགོས་སོ། །དཔེར་བརྗོད་ན། སྐུ་
མདུན་པ། གསོལ་ཁ་པ། ལྟ་རྟོག་པ། བས་མཐའ་པ། རི་ཁྲོད་པ། གྲོང་ཆོག་པ། ཚོགས་
ལངས་པ། ཞེས་པ་ལྟ་བུ་པ་ཡིག་གི་ཕྲད་སྦྱར་བས་གང་ཟག་ཏུ་གོ་བ་དང་། དཔྱོད་པ་པོ།
སྦྱིན་པ་པོ། ཤེས་པ་པོ། འཆད་པ་པོ། གཞུགས་པ་པོ། ཞེས་པ་ལྟ་བུའི་པ་སྔོན་མ་མིང་
མཐའ་དྲངས་ཙམ་ལས་བདག་པོའི་དོན་སྟོན་མ་ནུས་པས་སླར་ཡང་པོ་ཡིག་ཕྲད་དུ་སྦྱར་
བས་གང་ཟག་ཏུ་གོ་བ་དང་། ཡོང་པ་བ། མེད་པ་བ། དགོན་པ་བ། ཞེས་པ་ལྟ་བུའི་པ་སྔོན་
མས་བདག་དོན་མི་སྟོན་པས་ཕྲད་ཀྱི་ནུས་པས་གང་ཟག་ཏུ་གོ་བ་ཡིན་ཞིང་། ནང་བ་པ། ཞི་
བ་པ། རྒྱལ་བ་པ། ལྟ་བུའི་བ་སྔོན་མས་བདག་དོན་མི་སྟོན་པས་དང་། རྒྱ་གར་པ། སེར་མོ་
པ༑ རྟ་པ། གྲྭ་པ། ཆད་ལྟ་པ། ལྟ་བུ་པ་བཟེད་ཐོབ་པ་ནི་བ་ཡིག་བདག་སྒྲར་མི་བཞེད་པས་
ཡིན་ནོ། །
ལྔ་པ་དགག་པའི་སྒྲ་ལ་གཉིས། དངོས་ཀྱི་དོན་དང༌། བདག་དང་དགག་སྒྲའི་ཁྱད་
པར་ཞར་བྱུང་དུ་བཤད་པའོ། །དང་པོ་ནི། ཆོས་གང་གི་མིང་བརྗོད་པའི་ཡ་མཐའ་སྟེ་ཐོག་
མ་ན། སྦི་ནི་ནུས་པ་མེད་པའི་དོན་དང༌། ལིངྒ་རྟགས་ཏེ་དཔེར་ན་སྐྱེ་དམན་ནི་ཁྱིམ་གྱི་
བདག་པོའི་དབང་ལ་བརྟེན་པ་ཅན་ཡིན་པ་བཞིན། མིང་བརྗོད་པའི་ཚེ་ཡོད་ལྡན་དགག་པ་
ཡི་སྒྲ་མེད་པ། དེ་ལ་ནི་སྟྲཱི་ལིངྒ་སྟེ་རང་དབང་བའི་ནུས་པ་མེད་པར་སྟོན་པའི་ཕྲད་རང་
དབང་ཅན། མ་དང་། མི་དང༌། མེད་དང་། མིན་རྣམས་སྦྱར་ན། བདག་པོ་ལྟ་བུའི་བརྗོད་
དོན་གང་ཡིན་དགག་པ་སྟེ་མིན་པའམ་མེད་པར་སྟོན་པའི་སྒྲའི་གནས་སུ་ཤེས་པར་བྱ་
དགོས་སོ། །དེ་ལ་མ་དང་མི་མིང་གི་ཐོག་མར་སྦྱར་བའི་ཤུགས་ཀྱིས་མེད་དང་མིན་མིང་
5}ག་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མཐར་སྦྱོར་བར་འགྲེལ་བཤད་སྔ་མ་རྣམས་ཀྱིས་བཞེད་པ་ལྟར་འདིར་ཡང་འདོད་དགོས་
སོ༑ ༑དཔེར་བརྗོད་ན། དགེ་ཚུལ་དེ་ཁྲིམས་འཆལ་མ་ཡིན། ནོར་ལོངས་སྤྱོད་མི་དགོས།
སྐྱིད་ཉལ་ལ་ཆོས་མེད། གསོན་པའི་གྲབས་བྱེད་པ་མིན། ཞེས་པ་ལྟ་བུའོ། ། །
གཉིས་པ་བདག་དང་དགག་སྒྲའི་ཁྱད་པར་ཞར་བྱུང་དུ་མདོ་ཙམ་བཤད་པ་ནི། བོད་
སྐད་ཀྱི་བྱིངས་འདིར་སྤྱིར་བཏང་པ་དང་བོ་ཡིག་ཕོ་དང་། མ་དང་མོ་ཡིག་མོ་ལ་འཇུག་པ་
ཡོད་དེ། དཔེར་ན། སྐྱེས་པ། མཁས་པ། བདག་པོ། སྤྲང་པོ། ཞེས་དང་། བག་མ། སྒོ་མ།
བཙུན་མོ། གནས་མོ། ཞེས་པ་ལྟ་བུ་དང་། སྐབས་འགར་འཆོལ་བར་ཡང་འབྱུང་སྟེ།
དཔེར་ན། བླ་མ། སློབ་མ། གོང་མ། ལས་སྣེ་མོ། ཞེས་པ་ལྟ་བུ་ཡོད་ཀྱང་མིང་མཐའ་དབང་
གིས་བདག་པོ་གང་ཟག་ཏུ་སྟོན་པ་དང་། ཅན། ལྡན། མཁན་རྣམས་ལས། ཚུལ་ཁྲིམས་
ཅན། བརྩོན་འགྲུས་ཅན། བློ་ལྡན། རྩོལ་ལྡན། སྐྱོང་མཁན། ཡིག་མཁན། ཞེས་བདག་པོ་
འམ་གང་ཟག་དེ་གསལ་བྱེད་ལ་འཇུག་པ་མཐའ་འདྲེན་གྱི་དབང་གིས་དང་། དབེན། སྟོང་།
དག་རྣམས་ལས། བསམ་གཏན་གྱི་ཚེར་མས་དབེན། དོན་གྱི་སྙིང་པོས་སྟོང་། སེམས་ཀྱི་
ཁོན་འཛིན་དག །ཅེས་པ་རྣམས་མིང་ངམ་ཚིག་མཐའི་དབང་གིས་བརྗོད་དོན་གང་ཡིན་
དེས་མེད་པར་སྟོན་པ་ལས། འདིར་བསྟན་བདག་དང་དགག་སྒྲའི་ཕྲད་དུ་གཏན་ནས་མི་
འགྲོ་བ་ཡིན་ནོ། །
དེ་ཡང་ཅན་སོགས་གང་ཟག་ལ་འཇུག་ཚེ་བདག་དོན་གསལ་བྱེད་ཙམ་དང་། ལོ་
འདབ་ཅན། ཞུན་མཁན། རླབས་ལྡན་ཞེས་བརྗོད་དོན་དངོས་པོ་གཞན་ལ་འཇུག་ན་ལྡན་
ཙམ་གྱི་དོན་སྟོན་པའམ་མིང་མཐའ་དྲང་བ་ལས་གཞན་མེད་ཅིང་། དབེན་སོགས་དགག་
སྒྲའི་ཕྲད་དུ་འདོད་ན། བྲལ་དང་། ཟད་དང་། བསལ་དང་། བྱང་སོགས་ཀྱང་དགག་སྒྲའི་
ཕྲད་དུ་གོ་ས་འཕར་དགོས་ཤིང་། དག་ཅེས་པ་ཕྲད་ཡིན་ཡང་དོན་གཞན་སྟོན་པའི་ནུས་པ་
དུ་མ་དང་ལྡན་པའི་ཕྱིར་རོ། །དེས་ན། སྐུ་མཛེས་པ། གསུང་སྙན་པ། ཐུགས་དྲང་པོ། ཞེས་
L
ཆ་60ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
པ་རྣམས་མིང་ཚིག་ཏུ་འགྲུབ་པའི་ཚུལ་དང་། སྡིག་པ། ཟླུམ་པོ། མཚན་མོ། རྔ་མ། ཞེས་པ་
རྣམས་མིང་དུ་འགྲུབ་པའི་ཚུལ་དང་། སྨན་པ། སྒུར་པོ། རོལ་མོ་པ། ཞུ་བ་པོ། ཞེས་པ་
རྣམས་མིང་ལ་བདག་ཕྲད་སྦྱར་བས་བདག་པོ་གང་ཟག་སྟོན་པའི་ཚུལ་དང་། དོན་མ་ངེས།
ཚིག་མི་གོ། །ཡུལ་འདིར་མེད། རང་འདོད་མིན། ཞེས་པ་རྣམས་མིང་ལ་དགག་ཕྲད་སྦྱར་
བོས་ཡོད་ལྡན་དགག་པའི་ཚུལ་ཏེ་ཚུལ་མི་འདྲ་བ་བཞི་ཡོད་པར་སྣང་ངོ་། །གཞན་ཡང་
མངོན་པའི་སྡེ་སྣོད་འཛིན་པ་ལ་མ་མོ་འཛིན་པ། མ་མོ་འབུམ། མ་མ་བརྒྱད་ལ་གཏད་ཅེས་
སོགས་མིང་ལ་འཇུག་པ་དང་། བདག་གི་མ་ཡིན་ནོ་ཞེས་པ་ལ་སྐྱེད་བྱེད་ཀྱི་མ་ཡིན་ན་མ་ནི་
མིང་དང༌། བདག་གི་མིན་པའི་དོན་ལ་བསྙེག་ན་མིང་ཕྱི་མའི་སྔོན་དུ་དགག་སྒྲའི་མ་ཡིག་
ཕྲད་དུ་སྦྱར་བར་གོ་དགོས་པ་ལྟ་བུ་སྟེ། བདག་དང་དགག་ཕྲད་སྦྱོར་ཚུལ་དང་དེས་བརྗོད་
དོན་སྟོན་ཚུལ་རྣམས་ལ་བློ་རྒྱ་སྐྱེད་དེ་ལེགས་པར་དཔྱོད་དང་སླད་ནས་ངེས་པ་རྣམ་དག་སྐྱེ་
བའང་སྲིད་དོ། །རྩ་གཞུང་འདིར་མགོ་འདོགས་ཅན་གྱི་ཡི་གེ་དང་། འབྲེལ་སྒྲའི་ཡི་དང་།
ལྷག་བཅས་ཀྱི་ཏེ་དང་དེ་སྒྲ། སྤྱི་སྒྲའི་ཅི་དང་ཇི་དང་སུ་སོགས་དང༌། བདག་སྒྲར་པུ་ལིངྒ་
དང་དགག་སྒྲར་སྟྲཱི་ལིངྒ་ཞེས་པ་ཙམ་ལས་བདག་དང་དགག་སྒྲའི་ཕྲད་འདི་དང་འདི་ཞེས་
དངོས་སུ་མ་གསུངས་པ་རྣམས། ཡན་ལག་གི་བསྟན་བཅོས་ཕྱི་མ་རྣམས་སུ་གསུངས་ཡོད་
པའི་སྟབས་ཀྱིས། གནའ་དུས་ཀྱི་ལོ་པཎ་མཁས་པ་རྣམས་ཀྱིས་བསྒྱུར་ཅིང་ཞུས་དག་པའི་
དཔེ་རྒྱུན་ཁུངས་བཤད་རྒྱ་ཆེ་ཞིང་གྲངས་མང་བ་བཞུགས་པ་རྣམས་ལས་ཉེས་བཤད་དོར་
ཞིང་ལེགས་བཤད་ལེན་པ་མ་གཏོགས། མཐའ་གཅིག་ལ་ཞེན་ནས་གཞན་ཐམས་ཅད་
དགག་པའམ་ཐམས་ཅད་ཁས་བླངས་ནས་འགལ་འདུའི་ཕྲེང་བ་སྤེལ་བ་ནི། མཁས་པའི་
ངང་ཚུལ་ལས་རིང་དུ་བརྒལ་བ་ཡིན་པས་བློ་གཟུ་བོར་གནས་པ་རྣམས་རང་རྒྱུན་གང་ལས་
བརྒྱུད་པའི་ཁུངས་དང་། དེ་ལྡན་ལས་ཡང་དག་པ་ཡིན་མིན་གང་དེ་ངང་པས་ཆུ་ལས་འོ་མ་
ལེན་པ་ལྟར་ལུང་དང་རིགས་པས་མཐའ་བཅད་པ་ལ་བློ་གཏད་མཛད་པ་གལ་ཆེའོ། །
འ6]



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སྐབས་འདིའི་པུ་ལིངྒ་དང་སི་ལིངྒ་ཞེས་པའི་དོན་སླར་ཡང་བཤད་ན། པ་དང་པོ་ཡིག་
ཕོ་སྒྲའམ་སྐྱེས་པའི་རྟགས་དང་། མ་དང་མོ་ཡིག་མོ་སྒྲའམ་མོ་ཡི་རྟགས་ཅན་ཡིན་པ་དེས་
བདག་སྒྲ་དང་དགག་སྒྲ་སྟོན་པ་ཡིན་ཞེས་གསུངས་པ་གཏན་ནས་མ་ཡིན་ཏེ། དེ་ལྟར་
བསྟན་ན། ཤེས་པ། དངོས་པོ་སོགས་ཀྱིས་བདག་སྒྲ་དང་། ལོ་མ། ཤ་མོ་སོགས་ཀྱིས་
དགག་སྒྲ་སྟོན་པར་ཅི་ཕྱིར་མི་ནུས་ཏེ། པ་དང་པོ་ཕོ་སྒྲ་དང་། མ་དང་མོ་མོ་སྒྲ་སྟོན་བྱེད་དུ་
བོད་སྐད་རང་ལ་གྲགས་པའི་ཕྱིར་རོ། །
དེས་ན་གོང་དུ་བཤད་པ་བཞིན་གང་ལ་དབང་བྱེད་པའི་བདག་པོ་དང་འདྲ་བའི་རང་
དབང་ཅན་གྱི་ཕྲད་པ་དང་པོ་སྒྲ་གཉིས་པུ་ལིངྒ་སྟེ། དཔེར་ན། རྟ་དང༌། བྱེད་པ་ཞེས་པའི་
མིང་བདག་པོ་དང་མི་ལྡན་པ་ལ། པུ་ལིངྒའི་ཕྲད་ཀྱིས་མིང་མཐའ་དྲངས་པ་ཙམ་མ་ཡིན་
པར་བདག་དོན་གསལ་ཆེད་བླ་ཐབས་སུ་ཕྲད་དུ་སྦྱར་བས། རྟ་པ། བྱེད་པ་པོ་ཞེས་རྟ་ལ་
སོགས་པ་དང་ལྡན་པའི་གང་ཟག་དེ་གོ་བ་ལ་བདག་སྒྲ་འཇུག་པ་ཞེས་པ་དང་། གང་ཡོད་
པའམ་གང་དང་ལྡན་པ་དེ་འགོག་ནུས་པའི་རང་དབང་ཅན་གྱི་ཕྲད་མ་དང་མི་དང་མེད་དང་
མིན་བཞི་སྟྲཱི་ལིངྒ་སྟེ། དཔེར་ན། ཚུལ་མཐུན་ཡིན། ནོར་ལོངས་སྤྱོད་དགོས། སྲེད་ཞེན་ཆེ་བ།
ཆོས་ལ་དད་པ་ཞེས་པའི་མིང་དང་ཚིག་ཡོད་ལྡན་གྱི་དོན་ཅན་ལ། སྟི་ལིངྒ་ཕྲད་མིང་གི་སྔོན་
མཐའ་དྲངས་པ་ཙམ་མ་ཡིན་པར་དགག་དོན་གསལ་ཕྱིར་མིང་ཕྱི་མའི་ཐོག་མའམ་མཐར་
བླ་ཐབས་སུ་ཕྲད་དུ་སྦྱར་བས། ཚུལ་མཐུན་མ་ཡིན། ནོར་ལོངས་སྤྱོད་མི་དགོས། སྲེད་ཞེན་
ཆེ་བ་མེད། ཆོས་ལ་དད་པ་མིན་ཞེས་ཚུལ་མཐུན་ཡིན་པ་སོགས་ཡོད་ལྡན་དེ་མིན་པའམ་
མེད་པར་གོ་བ་ལ་དགག་སྒྲ་འཇུག་པ་ཞེས་བྱ་སྟེ། བློ་གསར་དང་པོའི་ལས་ཅན་ཡོད་ན་
བཤད་པ་འདི་སེམས་ལ་ལེགས་པར་ཆོངས་ཤིག །དགག་སྒྲའི་མེད་ཅེས་པའི་དོད་ལ་མི་སྒྲ་
འཇུག་ཚེ་མིང་གི་བར་དུ་སྦྱོར་བའང་ཡོད་དེ། དཔེར་ན། ཐེ་ཚོམ་མེད་ཅེས་པ་ལ། ཐེ་མི་
ཚོམ། ཆོག་ཤེས་མེད་ཅེས་པ་ལ། ཆོག་མི་ཤེས་ཞེས་པ་ལྟ་བུའོ། །
ག་62ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
སྤྱིར་བཏང་པ་ཡིག་དང་བ་ཡིག་གཉིས་མིང་མཐའ་གང་ལ་འཇུག་ཅེ་ན། ག་ད་ན་བ་
མ་ས་དང་། ད་དྲག་ཅན་མཐར་པ་ཐོབ་ལ། ང་འ་ར་ལ་མཐའ་མེད་བ། ཞེས་པ་ལྟར། དག་པ།
རྒོད་པ། སྦྱིན་པ། གྲུབ་པ། བསམ་པ། ཉེས་པ། བསྐྲུནད་པ། ཐོརད་པ། རོལད་པ། འབྱུང་བ།
དགའ་བ། གསར་བ། འགལ་བ། བདེ་བ། ཞེས་པ་ལྟ་བུའོ། །ཡང་སྟོང་པ། རྐང་པ་སོགས་
ལ་པ་བཟེད་ཐོབ་པ་དམིགས་བསལ་ཡིན་ཟེར་བ་དང་། བཟང་པོ། དཀར་པོ་ལྟ་བུ་ན་རོ་
ཐོབ་ཚེ་པ་བཟེད་དང་། དེ་མིན་བཟང་བ། དཀར་བ་ཞེས་བ་ཟུམ་ཐོབ་པ་དང་། དང་པོ། ལྔ་པ།
བཅུ་པ་ལྟ་བུ་པ་བཟེད་ཐོབ་པ་མང་པོ་དཔེ་ཁུངས་དག་པ་རྣམས་སུ་ཡོད་པས། མིང་མཐའ་
རྟགས་མཚུངས་དང་སྒྲ་མཚུངས་སྦྱོར་ཚུལ་ལ་མཁས་པར་བྱ་དགོས་ཏེ་འོག་ཏུའང་ཅུང་ཟད་
འཆད་པར་འགྱུར་རོ། །
དྲུག་པ་དེ་སྒྲ་ནི། ཆོས་གང་བརྗོད་པའི་མིང་གི་ནི་ཡ་མཐའ་སྟེ་ཐོག་མ་རུ། རྗེས་
འཇུག་གི་གསུམ་པ་ད་ཡིག་ལ་ནི་དབྱངས་ཨེ་སྟེ་འགྲེང་བུ་སྦྱར་བ་ན་ཕྲད་རང་དབང་ཅན་དེ་
སྒྲ་ཞེས་པར་འགྱུར་རོ། །སྒྲ་དེ་དོན་གང་སྟོན་པ་ལ་འཇུག་ཅེ་ན། ཐ་སྙད་ཀྱི་དབང་དུ་བྱས་ན།
ཁྱད་པར་སྔ་མ་སྦྱོར་བ་ན་རང་མིང་སྨོས་ཤིང་ཕྱི་མ་རྣམས་སྦྱོར་བའི་ཚེ་འདས་པའི་རང་མིང་
དེ་སྒྲས་སྨོས་པ་ལྟ་བུ་འདས་པའི་ཐ་སྙད་དང་། བརྗོད་དོན་གཅིག་ལ་མིང་གི་རྣམ་གྲངས་
གཞན་དུ་མ་བརྗོད་པའི་ཚེ་དེ་སྒྲས་སྨོས་པ་ལྟ་བུ་རྣམ་གྲངས་གཞན་བརྗོད་པའི་ཐ་སྙད་དང་།
རང་ཉིད་ཀྱི་ཤུལ་དུ་དོན་གཞན་མི་སྟོན་པར་བསྟན་བྱ་ལྷག་མ་ཡོད་པ་ཙམ་སྟོན་པའི་ཐ་སྙད་
དང་གསུམ་ཡིན་ཏེ། ཐ་སྙད་ཅེས་པའི་དོན་ནི། དངོས་པོ་མེད་པ་ལ་དངོས་པོར་བཏགས་པ་སྟེ།
དེ་ཡང་དངོས་པོ་ལ་ཐ་སྙད་མེད་པ་ལ། བླ་མ་ཞེས་ནན་གྱིས་བཏགས་པས་བླ་མར་ཤེས་པ་
དང་ཤེས་དོན་བརྗོད་པ་དང་བསྟེན་ཅིང་འདུད་པ་ལ་འཇུག་པ་ལྟ་བུའོ། །
དངོས་པོའི་དབང་དུ་བྱས་ན། བདེན་པའི་དངོས་པོ་དང་། གསང་བའི་དངོས་པོ་དང་།
བདག་གི་དངོས་པོ་དང༌། གཞན་གྱི་དངོས་པོ་སྟེ་རྣམ་པ་བཞི་རུ་འགྱུར་བ་དང་། དུས་ཀྱི་
བླ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དབང་དུ་བྱས་ན། འདས་པའི་དུས་དང་། མ་འོངས་པའི་དུས་གཉིས་ལ་འཇུག་པ་ཡིན་ནོ། །
དེ་རྣམས་དཔེར་བརྗོད་ན། དང་པོ་ནི། འདི་ནི་དམ་པའི་ཆོས་སོ། །དེ་དོན་བཟང་པོ།
དེ་ཚིག་འབྲུ་བཟང་པོ། དེ་ཐོག་མཐའ་བར་གསུམ་དུ་དགེ་བ། དེ་དོན་ཡོད་པའོ། །ཞེས་པ་
ལྟ་བུའོ། །
གཉིས་པ་ནི། འདི་ནི་ཉི་མའོ། འོད་སྟོང་ཅན་ཡང་དེ་ཡིན། ལོང་བའི་ཁ་ལོ་པ་ཡང་དེ་
ཡིན། འགྲོ་བའི་སྒྲོན་མེ་ཡང་དེ་ཡིན། རྟ་བདུན་ཅན་ཡང་དེ་ཡིན། ཞེས་པ་ལྟ་བུའོ། །གསུམ་
པ་ནི། དུང་འབུད་དེ་ཅི་ཞིག་བྱེད། ཅེས་པ་ལྟ་བུའོ། །བཞི་པ་ནི། དེ་ལྟར་ཡིན། དེ་བཞིན་
ནོ༑ ༑དེ་ཁོ་ནའོ། ཞེས་པ་ལྟ་བུའོ། ལྔ་པ་ནི། བཤད་པ་དེ་གཞན་ལ་མ་སྟོན། གཏམ་དེ་སུ་
ལ་མ་བཤད། རྒྱུན་དེ་གཞན་ལ་སྤེལ། ཞེས་པ་ལྟ་བུའོ། །དྲུག་པ་ནི། ངེད་ཀྱི་ཡོ་བྱད་དེ། །
རང་ཤག་དེ། བདག་གི་བཟའ་བཅའ་དེ། ཞེས་པ་ལྟ་བུའོ། །བདུན་པ་ནི། ཁྱོད་ཀྱི་ཕ་མ་དེ།
གཞན་གྱི་ཞིང་ས་དེ། ཕ་རོལ་གྱི་ནགས་དེ། ཞེས་པ་ལྟ་བུའོ། །བརྒྱད་པ་ནི། སྔར་བྱོན་
སངས་རྒྱས་འོད་སྲུངས་དེ། རྒྱལ་དབང་ལྔ་པའི་དུས་དེ། ན་སོ་གཞོན་པའི་ལོ་དེ། ཞེས་པ་
ལྟ་བུའོ། །དགུ་པ་ནི། སླད་ནས་འབྱོན་པའི་རྗེ་བཙུན་བྱམས་པ་དེ། རྟགས་ཙམ་འཛིན་པའི་
དུས་དེ། ལོ་རྗེས་མ་དེ། ཞེས་པ་ལྟ་བུའོ། །དེ་སྒྲ་ནི་བཤད་མ་ཐག་པའི་དོན་དགུ་ལ་འཇུག་
པ་ལས། བདག་དང་། དུས་ད་ལྟ་བ་ལ་འཇུག་པ་མི་སྲིད་དོ། ། །
གཉིས་པ་ཕྲད་གཞན་རྣམས་བཤད་པ་ལ་གཉིས། རང་དབང་ཅན་གྱི་ཕྲད་རྣམས་
བཤད་པ་དང་། ཕྲད་གཞན་དབང་ཅན་རྣམས་བཤད་པའོ། །དང་པོ་ལ་གཉིས། མིང་གི་སྒོ་
ནས་མདོར་བསྟན་པ། འཇུག་ཚུལ་གྱི་ཁྱད་པར་བཤད་པའོ། །དང་པོ་ནི། ན། ལ། སུ། གོ།
ངོ༌། དོ། མོ། རོ། ལོ། སོ། མ། མི། མེད། མིན། ཞིང་། ཤིང་། ཤེས། ཞིག །ཤིག །ཡང་།
ནམ། ལམ། གམ། བམ། དག །རྣམས། སྙམ། ནས། ལས་ནི། པ། པོ། ཅན། ལྡན། དེ།
བཞིན། དང་། གང་། འདི། སླད། སླར། ལ་ལ། ཁོ་ན། ཤོག །ཉིད། ཙམ། སོགས། ཚུལ་
64



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ལ་སོགས་པ་རྣམས་སོ། །
གཉིས་པ་འཇུག་ཚུལ་གྱི་ཁྱད་པར་བཤད་པ་ལ། ཕྲད་ཀྱི་ན་ཡིག་ནི། དཔེར་བརྗོད་ན།
མི་འདི་སྐྱེས་བུ་ཕལ་བ་དང་དམ་པ་གཉིས་ལས་སྐྱེས་བུ་དམ་པ་ཡིན་ངེས་ན་ཡོན་ཏན་ཁྱད་
པར་ཅན་དང་ལྡན་པ་ཞིག་ཡིན་དགོས། ཞེས་པ་ལྟ་བུ་གལ་འཛུགས་ཀྱི་དམིགས་ཀྱིས་
དགར་བ་དང་། བཤད་དོན་རྣམས་ཧྲིལ་གྱིས་བསྡུ་ན། ཞེས་པ་ལྟ་བུ་གཞུང་འཛུགས་ཀྱི་
དམིགས་ཀྱིས་དགར་བ་དང་། རྒྱུ་ཡོད་ན་འབྲས་བུ་ཡོད། ཅེས་པ་ལྟ་བུ་རྒྱུ་མཚན་བསྟན་པ་
དང༌། སྦྱིན་པ་བཏང་བ་མེད་ན་ལོངས་སྤྱོད་ཅི་ལྟར་འབྱུང་། ཞེས་པ་ལྟ་བུ་རྒྱུ་མཚན་དོན་
གྱིས་བསྟན་པ་དང་། སློབ་དཔོན་རྟ་དབྱངས་སྐུ་ཚེའི་སྟོད་ལ་མུ་སྟེགས་པ་ཡིན་ན་ཕྱིས་སུ་
ནང་བའི་པཎྜི་ཏ་ཆེན་པོར་གྱུར། ཅེས་པ་ལྟ་བུ་ཚིག་སྔ་མའི་དོན་ལས་ཕྱི་མས་དོན་གཞན་
སྟོན་པ་དང་། བདེ་བ་ཡོད་ན་སྡུག་བསྔལ་མེད། ཅེས་པ་ལྟ་བུ་ཚིག་ཕྱི་མས་ཚིག་སྔ་མའི་དོན་
དང་འགལ་བ་སྟོན་པ་དང་། དགེ་སྡིག་གཉིས་སྤྱད་པ་མེད་ན་བདེ་སྡུག་གཉིས་མྱོང་བ་ཡང་
མེད། ཅེས་པ་ལྟ་བུ་དོན་སྔ་ཕྱི་གཉིས་ལས་ཕྱི་མ་མེད་པར་སྟོན་པ་དང༌། རིག་གནས་ལ་
མཁས་པ་རྣམས་སུམ་རྟགས་ལ་མགོ་རྨོངས་ན་མ་བསླབ་པའི་གསར་བུ་པ་རྣམས་སྨོས་ཅི་
དགོས། ཞེས་པ་ལྟ་བུ་མི་འོས་པའི་ཚིག་གིས་འོས་པ་སྟོན་པ་དང་། དབུལ་པོ་རྣམས་ནོར་
ལོངས་སྤྱོད་འབད་རྩོལ་གྱིས་སྒྲུབ་ན་འབྱོར་ལྡན་རྣམས་ཀྱང་བུན་སྐྱེད་ཀྱིས་སྒྲུབ་པར་བྱེད།
ཅེས་པ་ལྟ་བུ་འོས་པའི་ཚིག་གིས་མི་འོས་པ་སྟོན་པ་དང་། མ་རྒན་སེམས་ཅན་རྣམས་སངས་
རྒྱས་ཀྱི་གོ་འཕང་ཐོབ་ན་ཅི་མ་རུང་ཞེས་པ་ལྟ་བུ་སྨོན་པའི་དོན་སྟོན་པ་དང་། རྒྱལ་པོ་ལ་
དགོས་དོན་ཞུ་ན་འདོད་པའི་རེ་བ་འགྲུབ་བམ་མི་འགྲུབ། ཅེས་པ་ལྟ་བུ་ཐེ་ཚོམ་གྱི་གཞི་སྟོན་
པ་དང་བཅས་དོན་བཅུ་གཅིག་ལ་འཇུག་གོ། ། །
ལ་སྒྲ་ནི། དཔེར་ན། མཎྜལ་འབུལ་ལ་ཡོན་དབུལ། ཞེས་པ་ལྟ་བུ་ལྷག་བཅས་དང་།
མཐོ་ལ་དཔག་ཚད་གཅིག །ཅེས་པ་ལྟ་བུ་ཚད་འཛིན་པ་ལ་འཇུག་གོ། །
ནས་དང
ཀ65



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སུ་སྒྲ་ནི། གང་ཟག་སྤྱི་ལ་འཇུག་པ་དང་། གོ་སྒྲ་སོགས་བདུན་ནི། སླར་བསྡུའི་དོན་
དང༌། མ་སྒྲ་སོགས་བཞི་ནི་དགག་པའི་དོན་ལ་འཇུག་པ་རྣམས་བཤད་ཟིན་ཏོ། །ཞིང་སྒྲ་
སོགས་ལྔ་ནི། སླར་འཆད་པར་འགྱུར་ལ། ཡང་སྒྲ་ནི། རྒྱན་སྡུད་བརྣན་བསྐྱར་སོགས་ལ་
འཇུག་ཅིང་། ནམ་སྒྲ་སོགས་བཞི་ནི། འབྱེད་སྡུད་དང་བརྟག་དཔྱད་དང་འདྲི་གཞི་དང་
འདམ་ང་ཅན་ལ་འཇུག་པ་རྣམས་སྔར་ལྟར་རོ། །
དག་སྒྲ་ནི། དཔེར་ན། ཉི་ཟླ་དག །མཁས་བླུན་དག །ལྷ་ཀླུ་དག །ཅེས་པ་ལྟ་བུ་
གཉིས་ཚིག་དང་། ལམ་མགྲོན་དག་སླེབས། ཞེས་པ་ལྟ་བུ་ཉུང་ཤོས་དང་། ཐམས་ཅད་
རྒྱལ་བ་དག་གིས་གང་བར་མོས། །ཞེས་པ་ལྟ་བུའི་དག་ནི་མང་ཚིག་ལ་འཇུག་གོ། །
རྣམས་སྒྲ་ནི། དཔེར་ན། སྦྱིན་བདག་རྣམས། ཞེས་པ་ལྟ་བུ་གསུམ་ཡན་ཆད་ཀྱི་མང་
ཚིག་དང༌། སྡིག་པ་གང་རྣམས་སྒྲིབ་པར་གྱུར་པ་དག །ཅེས་པ་ལྟ་བུའི་རྣམས་ནི་གྲངས་
མེད་པའི་དོན་ལ་འཇུག་པའང་ཡོད་དོ། ། །
སྙམ་སྒྲ་ནི། དཔེར་ན། དེ་ཡིན་ནམ་སྙམ་མོ། །ཞེས་པ་ལྟ་བུ་ཡིན་པར་དོན་གྱིས་
དོགས་པ་བཅད་པ་དང་། མཁས་སྙམ་པ་མེད། ཅེས་པ་ལྟ་བུ་གཅིག་ཏུ་གཏད་ས་མེད་པ་
དང༌། ཆོས་ཤིག་བསྒྲུབ་སྙམ་ཡང༌། ཞེས་པ་ལྟ་བུ་འདོད་ཤས་ཡོད་ཀྱང་རྐྱེན་མ་ཚང་བའི་
དོན་ལ་འཇུག་གོ །
ནས་སྒྲ་ནི། དགར་སྡུད་མཚམས་སྦྱོར་ལྷག་བཅས་དང་། ལས་སྒྲ་ནི། དགར་སྡུད་ལ་
འཇུག་པ་གོང་སྨོས་ལྟར་རོ། །
ནི་སྒྲ་ནི། དགར་བརྣན་ཁ་སྐོང་རྒྱན་བཟློག་སོགས་ལ་འཇུག་པ་དང་།
པ་སྒྲ་དང་། པོ་སྒྲ་གཉིས་ནི། བདག་པོའི་དོན་སྟོན་པ་དང་། ཅན་སྒྲ་དང་། ལྡན་སྒྲ་
གཉིས་ནི། གང་ཟག་གི་དོན་ལ་འཇུག་ན་བདག་དོན་གསལ་བྱེད་ཙམ་དུ་འགྱུར་ཞིང་། དེ་
ལས་གཞན་ལ་འཇུག་ན་ལྡན་པའམ་ཡོད་པའི་དོན་དང་མིང་འགྲུབ་བྱེད་དུ་འཇུག་པ་སྔར་
~(6)ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
བཤད་བཞིན་ནོ། །དེ་སྒྲ་ནི། ཐ་སྙད་སོགས་དོན་དགུ་ལ་འཇུག་པའང་གོང་བཞིན་ནོ། །
བཞིན་སྒྲ་ནི། དཔེར་ན། དེ་དེ་བཞིན་ནོ། །ཞེས་པ་ལྟ་བུ་མ་ནོར་བའམ་ངེས་པའི་
དོན་དང་། བཤད་པ་འདི་རྩ་བའི་དགོངས་པ་བཞིན་ཡིན་ནོ། །ཞེས་པ་ལྟ་བུ་མཐུན་པའི་
དོན་དང་། རྒྱལ་བ་རྡོ་རྗེ་འཆང་ཇི་བཞིན་བདག་གི་རྩ་བའི་བླ་མའི་མཛད་པ། ཞེས་པ་ལྟ་བུ་
རབ་བརྟགས་གསལ་བྱེད་ཀྱི་བཞིན་སྒྲ་ནི་ཡིན་པའི་དོན་དང་། མི་འདི་གྲོགས་པོ་བཞིན་ནོ། །
ཞེས་པ་ལྟ་བུ་མཚུངས་པ་གསལ་བྱེད་ཀྱི་བཞིན་སྒྲ་ནི་འདྲ་བའི་དོན་ལ་འཇུག་གོ། །
སྙེད་སྒྲ་ནི། དཔེར་ན། ཇི་སྙེད་པ། ཞེས་པ་ལྟ་བུ་ཅི་ཡོད་ཚད་ཀྱི་དོན་དང༌། གངྒཱའི་
ཀླུང་གི་བྱེ་མ་སྙེད་ཀྱི་གྲངས་དང་མཉམ་པ། ཞེས་པ་ལྟ་བུ་མཐའ་ཡས་པའི་དོན་ལ་འཇུག་
གོ༑ ༑དང་སྒྲ་དང༌། གང་སྒྲ་གཉིས་ནི་བཤད་ཟིན་ཏོ། །
འདི་སྒྲ་ནི། དཔེར་ན། མདུན་གྱི་ཚོགས་ཞིང་འདི་ཉིད། ཅེས་པ་ལྟ་བུ་ཐག་ཉེ་བར་
གསལ་བ་དང་། འཇའ་ཤར་བ་འདི་མཐོང་། ཞེས་པ་ལྟ་བུ་མངོན་སུམ་དུ་གསལ་བ་དང༌།
གསེར་རི་འདི་རི་རབ་ལས་དམའ། ཞེས་པ་ལྟ་བུ་བལྟོས་པའི་དོན་དང་། སྔར་དགེ་འདི་
འདྲ་བྱས། ཞེས་པ་ལྟ་བུ་འདས་པ་དང་། ཕྱིས་སུ་འདི་ལྟར་བྱེད་པར་སྨོན། ཞེས་པ་ལྟ་བུ་མ་
འོངས་པ་དང་། མཉམ་རྗེས་འདྲེས་པ་འདི་ཅི་འདྲ། ཞེས་པ་ལྟ་བུ་བརྟག་ཅིང་དཔྱད་པའི་
དོན་ལ་འཇུག་གོ། ། །
སླད་སྒྲ་ནི། དཔེར་ན། ཐར་པ་ཐོབ་པའི་སླད་དུ། ཞེས་པ་ལྟ་བུ་དགོས་ཆེད་དང་།
ལེགས་པར་དཔྱོད་དང་ངེས་པ་སླད་ནས་སྐྱེའོ། །ཞེས་པ་ལྟ་བུ་མ་འོངས་པ། ཅི་སླད་ཅེ་ན། །
ཞེས་པ་ལྟ་བུ་དྲི་བའི་གཞི་ལའང་འཇུག་གོ། ། །
སླར་སྒྲ་ནི། དཔེར་ན། ཉམ་ཐག་མགོན་དུ་སླར་ནི་སྤྲུལ་པ་འཛིན། ཅེས་པ་ལྟ་བུ་མ་
འོངས་པ་དང༌། སླར་ཡང་། ཞེས་པ་ལྟ་བུ་བསྐྱར་བའམ་གལ་པོ་ཆེ་དམིགས་ཀྱིས་འཛིན་པ་
ལའང་འཇུག་གོ། །ལ་ལ་སྒྲ་ནི། དཔེར་ན། རིགས་ཀྱི་བུའམ་རིགས་ཀྱི་བུ་མོ་གང་ལ་ལ། །
ལའངའ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཞེས་པ་ལྟ་བུ་སུ་ཡིན་ཡང་རུང་ཞེས་སྤྱི་ཁྱབ་འཛིན་པ་དང་། ལ་ལའི་གཞུང་དུ། ཞེས་པ་ལྟ་
བུ་དུ་མའམ་ཉུང་ཤོས་འཛིན་པ་ལ་འཇུག་གམ་སྙམ་མོ། །
ཁོ་ན་སྒྲ་ནི། དཔེར་ན། ཐལ་འགྱུར་བའི་ལྟ་བ་ཁོ་ན་མཐའ་གཉིས་དང་བྲལ་བའི་
དབུ་མའི་ལམ་མཐར་ཐུག་ཡིན། ཞེས་པ་ལྟ་བུ་གཞན་དང་མི་ལྡན་པར་ངེས་པ་དང་། དགེ་
བའི་ཆོས་ནི་འབྲས་བུ་བདེ་བ་ཁོ་ན་ཡིན། ཞེས་པ་ལྟ་བུ་གཞན་དང་མི་ལྡན་པར་ངེས་པ་དང་།
སྒྲ་རིག་ཁོ་ན་དཀའ་བའི་གནས་ཡིན། ཞེས་པ་ལྟ་བུ་གཞན་ལ་མི་ལྡན་པར་མ་ངེས་པ་དང་།
རྒྱལ་པོ་ནི་བཙུན་མོ་ཁོ་ན་དང་ལྡན་པ་ཡིན། ཞེས་པ་ལྟ་བུ་གཞན་དང་མི་ལྡན་པར་མ་ངེས་
པ་དང་། དགེ་བཤེས་འདི་མཚན་ཉིད་ལ་མཁས་པ་ཁོ་ན་ཡིན། ཞེས་པ་ལྟ་བུ་ལྡན་ཙམ་ངེས་
པ་དང༌། བླང་དོར་གྱི་གནས་ནི་ལས་འབྲས་ཁོ་ནའོ། །ཞེས་པ་ལྟ་བུ་མི་བསླུ་བའི་དོན་དང་།
བདག་གི་སྐྱབས་ནི་བླ་མ་ཁོ་ནའོ། །ཞེས་པ་ལྟ་བུ་ངེས་བཟུང་གི་དོན་ལ་འཇུག་གོ། ། {བསྟན་
དར་པའི་འགྲེལ་བ་སྐུ་འབུམ་དཔར་མར། འདིའི་གསུམ་པ་ལ་གཞན་ལ་མི་ལྡན་པར་ངེས་པ་ཞེས་ཡོད་པ་ཡིག་སྐྱོན་ནོ། །}
ཤོག་སྒྲ་ནི། དཔེར་ན། རྫོགས་སངས་གོ་འཕང་ཐོབ་པར་ཤོག །ཅེས་པ་ལྟ་བུ་སྨོན་
པའི་དོན་དང་། ལྟོས་ཤོག །ཅེས་པ་ལྟ་བུ་བསྐུལ་བ་ལ་འཇུག་གོ། །
ཉིད་སྒྲ་ནི། དཔེར་ན། རྒྱལ་བའི་བཀའ་ཉིད་བདེན་པར་གསུངས་པ། ཞེས་པ་ལྟ་བུ་
ཚིག་ཕྱི་མ་རང་དང་ཐ་མི་དད་དུ་སྦྱོར་བ་དང་། བསྲེག་པའི་དངོས་པོ་ཚ་བ་ཉིད། ཅེས་པ་ལྟ་བུ་
དངོས་རྐྱེན་དུ་འགྱུར་བ་ལ་འཇུག་ཅིང་། ཁོ་ནའི་སྒྲ་བདུན་དང་མཚུངས་པར་ཡང་འཇུག་གོ། །
ཙམ་སྒྲ་ནི། དཔེར་ན། ཡུངས་འབྲུ་ཙམ། ཞེས་པ་ལྟ་བུ་ཚད་འཛིན་པ་དང་། དེ་ཙམ་གྱིས་
ཆོག་པར་བྱ། ཞེས་པ་ལྟ་བུ་ལྷག་མ་འགོག་པ་དང་། དེ་ཙམ་ཡིན། ཞེས་པ་ལྟ་བུ་མ་རངས་
པའི་དོན་ལ་འཇུག་གོ། ། །
སོགས་སྒྲ་ནི། དཔེར་ན། དགེ་སློང་གི་དགེ་འདུན་ལ་སོགས་པ་མཆོད། ཅེས་པ་ལྟ་
བུ་ཕྱོགས་གཅིག་ཏུ་སྡུད་པ་དང་། གང་ཟག་ལྔ་ལ་སོགས་པའི་དགེ་བ་ལ་རྗེས་སུ་ཡི་རང་ངོ༌། །
~ 69.



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ཞེས་པ་ལྟ་བུ་མང་ཚིག་དང༌། ཕུང་པོ་ནི་གཟུགས་ཕུང་སོགས་སོ། །ཞེས་པ་ལྟ་བུ་ལྷག་མ་
སྡུད་པ་ལ་འཇུག་སྟེ། དེ་གསུམ་གྱི་ཐོབ་ཚུལ་ཁྱད་ཕྱེད་པར་དཔྱད་དགོས་སོ། །
ཚུལ་སྒྲ་ནི། དཔེར་ན། རྒྱལ་པོའི་ཚུལ་དུ་བཞུགས། ཞེས་པ་ལྟ་བུ་འདྲ་བ་དང་། དོན་
དམ་པའི་ཚུལ། ཞེས་པ་ལྟ་བུ་བདེན་པ་དང་། དགེ་སྦྱོང་གི་ཚུལ་ནི་འཚིག་པ། ཞེས་པ་ལྟ་བུ་
སྨད་པ་དང་། ཚིག་དང་དོན་གྱི་ཚུལ། ཞེས་པ་ལྟ་བུ་སྒོ་དང་། སྲིད་པའམ་ཞི་བའི་ཚུལ་ལས་
འདས། ཞེས་པ་ལྟ་བུ་མཐའ་དང་། ཐར་པའི་ཚུལ་དུ་ཞུགས། ཞེས་པ་ལྟ་བུ་ལམ་དང་།
གྲུབ་མཐའི་ཚུལ་ལ། ཞེས་པ་ལྟ་བུ་འདོད་པ་དང་། བསླབ་པའི་ཚུལ་མནོས་ཏེ། ཞེས་པ་ལྟ་
བུ་སྡོམ་པ་དང༌། འཁོར་བའི་ངང་ཚུལ་ཡིན། ཞེས་པ་ལྟ་བུ་མཚན་ཉིད་དང་། ཚོགས་
བསགས་པའི་ཚུལ། ཞེས་པ་ལྟ་བུ་ཐབས་དང་། བརྗོད་བྱའི་ཚུལ། ཞེས་པ་ལྟ་བུ་དོན་དང་།
སྒྲུབ་བྱེད་ཀྱི་ཚུལ་དང་ལྡན། ཞེས་པ་ལྟ་བུ་རིགས་པ་དང་། དམ་སྡོམ་ཚུལ་བཞིན་བསྲུང་།
ཞེས་པ་ལྟ་བུ་ལེགས་པའི་དོན་དང་བཅས་པ་ལ་འཇུག་པ་ཡིན་ནོ། །
གཉིས་པ་ཕྲད་གཞན་དབང་ཅན་རྣམས་བཤད་པ་ལ་གཉིས། མིང་གི་སྒོ་ནས་མདོར་
བསྟན་པ། འཇུག་ཚུལ་གྱི་ཁྱད་པར་འཕྲོས་དང་བཅས་པ་བཤད་པའོ། །དང་པོ་ནི། ཀྱི། གྱི།
གི༑ འི། ཡི། ནོ། བོ། འོ། ཏོ། ཀྱང་། འང་། ཏམ། གམ། དམ། མམ། འམ། རམ། སམ།
ཏེ༑ སྟེ། ཕྱིར། ཅིང་། ཅེས། ཞེས། ཅིག །ད། ལྟ། ལྟར། ལུ ཅི། ཇི། གུ་ལ་སོགས་པ་
རྣམས་སོ། །
གཉིས་པ་འཇུག་ཚུལ་གྱི་ཁྱད་པར་འཕྲོས་དང་བཅས་པ་བཤད་པ་གཉིས། དངོས་ཀྱི་
དོན་དང་། འཕྲོས་དོན་མིང་དང་ཚིག་ཏུ་གྲུབ་མ་གྲུབ་ཀྱི་འདུས་པའི་ཕྲད་སོགས་བཤད་
པའོ། །དང་པོ་ལ། ཀྱི་སྒྲ་ལ་སོགས་པ་ལ་ལྔ་ནི། དཔེར་ན། མན་ངག་འདི་བཤད་ཀྱི།
གཡུལ་ལས་རྒྱལ་གྱི། མི་འགྱངས་པར་འོང་གི །ལྷན་དུ་གདའ་ཡི། ཞེས་པ་ལྟ་བུ་ཚིག་གི་
འཇོག་མཚམས་དང་། ལེགས་པར་དཔྱད་ན་ངེས་ཀྱི་མ་དཔྱད་ན་མིན། སྡོམ་པ་བསྲུང་ན་
༤69༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཡིན་གྱི་ཡལ་བར་བོར་བས་ག་ལ་ཡིན། བཤགས་པས་དག་གི་བག་མེད་པར་སྤྱོད་པས་
མིན། སྲོག་གཏོང་ཡང་བླའི་སྡིག་ལས་བྱེད་མི་འོས། དགེ་ཚུལ་སློང་རྣམས་ཆོས་བྱ་ཡི་ཉོ་
ཚོང་ག་ལ་བྱེད། ཅེས་པ་ལྟ་བུ་ཚིག་སྔ་ཕྱི་འགལ་བར་སྟོན་པའི་ཚིག་རྒྱན་གསལ་བྱེད་ལ་
འཇུག་གོ། ། །
འོན་ཀྱང་འི་སྒྲ་ནི། བདེ་བར་གདའི། ཞེས་པ་ལྟ་བུ་དམིགས་བསལ་ཅན་འགའ་རེ་
ལ་མ་གཏོགས། དོན་གཞན་འབྲེལ་སྒྲ་དང་ནོར་ས་ཡོད་པས་འཇོག་མཚམས་དང་ཚིག་རྒྱན་
བྱ་ཚེ། ཡི་ཐོབ་པ་ལས་འི་མི་ཐོབ་པ་ལེགས་པར་སྣང་ངོ༌། ། །
ནོ་སྒྲ་སོགས་བཞི་ནི། སླར་བསྡུ་དང་། ཀྱང་སྒྲ་སོགས་གཉིས་ནི། རྒྱན་སྡུད་སྨོན་འདྲི་
དོགས་སྲིད་ཕྱོགས་གཞན་རྣམས་སྟོན་པ་དང༌། ཏམ་སྨྲ་སོགས་བདུན་ནི། འབྱེད་སྡུད་
བརྟག་དཔྱད་འདྲི་གཞི་འདམ་ང་ཅན་དང༌། ཏེ་སྒྲ་སོགས་གཉིས་ནི། ལྷག་བཅས་དང་ཚིག་
གི་འཇོག་མཚམས་དང་ཁ་སྐོང་ལ་འཇུག་པ་རྣམས་སྔར་བཞིན་ནོ། །
ཕྱིར་སྒྲ་ནི། དཔེར་ན། བུམ་པ་ཅི་ཕྱིར་མི་རྟག །ཅེས་པ་ལྟ་བུ་རྒྱུ་མཚན་འདྲི་བ་དང༌།
འཇིག་པའི་ཆོས་ཅན་གྱི་ཕྱིར། ཞེས་པ་ལྟ་བུ་རྒྱུ་མཚན་སྟོན་པ་དང༌། སྒྲིབ་པ་དང་བྲལ་བའི་
ཕྱིར། ཞེས་པ་ལྟ་བུ་ཡིན་པར་ཐག་ཆོད་པ་དང་། ཕྱིར་ཞིང་ཉམས་པར་འགྱུར། ཞེས་པ་ལྟ་
བུ་སྔར་བས་ལྷག་པར་ཞེས་པའི་དོན་ལ་འཇུག་གོ། ། །
ཅིང་ལ་སོགས་པ་གོང་འོག་ཏུ་བཤད་དང་འཆད་འགྱུར་བཅོ་ལྔ་བོ་རྣམས་མིང་མཐའ་
གང་ལ་འཇུག་ཅེ་ན། ད་བ་ག་དང་ད་དྲག་མཐར། །ཅིང་ཅེས་ཅེ་འོ་ཅེ་ན་ཅིག །ང་ན་མ་འ་ར་
ལ་དང༌། །མཐའ་རྟེན་མེད་མཐར་ཞིང་ཞེས་ཞེའོ། །ཞེ་ན་ཞིག་ཐོབ་ས་མཐར་ནི། །ཤིང་དང་
ཤེ་འོ་ཤེ་ན་ཤིག །ཡིན་ལ་ཞེས་ཐོབ་དམིགས་བསལ་ཡིན། །ཞེས་པའི་སྡོམ་ཚིག་ལྟར། བློ་
དམན་གོ་བདེ་བའི་ཕྱིར་ཕྱོགས་གཅིག་ཏུ་བཤད་ན། ཅིང་སྒྲ་དང༌། གོང་གི་ཞིང་སྒྲ་དང་།
ཤིང་སྒྲ་གསུམ་ནི། དཔེར་ན། ཤིན་ཏུ་བརྗིད་ཅིང་མཛེས། ཁྱབ་ཅིང་གསལ། དྲག་ཅིང་



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
རྩུབ། སྟོནད་ཅིང་བསྐུལ། བསྒྱུརད་ཅིང་བཤད། བརྒལད་ཅིང་བགོམ། དང་ཞིང་སིམ།
འོན་ཞིང་བླུན། འཛུམ་ཞིང་དགྱེས། དགའ་ཞིང་ཚིམ། ནོར་ཞིང་འཁྲུལ། ངལ་ཞིང་གཟིར།
བདེ་ཞིང་སྐྱིད། ཤེས་ཤིང་བསམ། ཞེས་པ་ལྟ་བུ་ཕྱོགས་གཅིག་ཏུ་སྡུད་པ་དང༌། མཆོད་ཅིང་
གསོལ་བ་གདབ། འཚབ་ཅིང་དོན་ཐག་བཅད། ཕོག་ཅིང་བསྒོམ་དུ་གཞུག །བཏོནད་ཅིང་
ཞལ་ཕུ་གདབ། བསྒྱུརད་ཅིང་བཤད་པར་བྱ། བཏུལད་ཅིང་རྗེས་སུ་གཟུང་། དབུགས་ཕྱུང་
ཞིང་བདེ་ལ་དགོད། ཕན་ཞིང་འཁོར་དུ་བསྡུ། གདོན་བཅོམ་ཞིང་བསྲུང་བ་བྱ། གཞའ་ཞིང་
བྲོས་པར་བྱ། གྱེར་ཞིང་མངོན་རྟོགས་བསྒོས། བློ་དལ་ཞིང་ཡུན་དུ་བསྲིང་། ངུ་ཞིང་མནར་
ཚུལ་བརྗོད། གཅེས་ཤིང་བསླབ་སྦྱང་གདམས། ཞེས་པ་ལྟ་བུ་མཚམས་སྦྱོར་གྱི་དོན་ལ་
འཇུག་གོ། །ཅེས་སྒྲ་དང་། ཞེས་སྒྲ་དང༌། གོང་གི་ཤེས་སྒྲ་དང་གསུམ་ནི། དཔེར་ན། བྱིང་
རྒོད་ཅེས་བྱ། གཞན་གྱིས་མི་ཐུབ་ཅེས་འདུག །འཕྲོག་ཅེས་ཐོས། ཁ་ཏོན་ཐོནད་ཅེས་
བསྐུལ། ལག་ཏུ་འབྱོརད་ཅེས་བཤད། བྲན་དུ་བཀོལད་ཅེས་ཟེར། སེམས་ལ་སྣང་ཞེས་
བརྗོད། དགེ་འདུན་ཞེས་དད། དཔུང་ཕམ་ཞེས་འདུག །གྲུབ་མཐའ་ཞེས་པ་ནི། བྱ་རྣམས་
འཕུར་ཞེས་ལྟོས། ཕྱག་འཚལ་ཞེས་གདའ། ལྟ་བ་རྙེད་པ་ཞེས་གསུངས། སྙིང་ནས་གཅེས་
ཞེས་བསྟོད། ཅེས་པ་ལྟ་བུ་མིང་དང་ཚིག་དོན་གསལ་བྱེད་ལ་འཇུག་གོ། །སྙིང་ནས་གཅེས་
ཤེས་བསྟོད་ཅེས་ས་མཐར་ཤེས་སྒྲ་ཐོབ་པར་འོས་ཤིང་དཔེ་རྙིང་ཁུངས་དག་རྣམས་སུའང་
སྣང་མོད། ཤེས་བྲིས་ན་བློ་དང་ཤེས་པ་གཉིས་སུ་ཕྱེ་བའི་ཤེས་པར་འཁྲུལ་གཞི་བསྐྱེད་སྲིད་
པས་ན། ས་མཐར་མིང་ཚིག་གསལ་བྱེད་ཀྱི་ཕྲད་སྦྱོར་ཚེ་ཞེས་བྲིས་པ་དམིགས་བསལ་ཡིན་
ནོ༑ ༑འཆད་འགྱུར་ཕྲད་གཉིས་འདུས་ཀྱི་ཅེའོ་སྒྲ་དང་། ཞེའོ་སྒྲ་དང༌། ཤེའོ་སྒྲ་གསུམ་ནི།
དཔེར་ན། ཆོས་བཤད་ཅེའོ། །ལུས་སེམས་རྩུབ་ཅེའོ། །ཡིད་ལ་བརྣག་ཅེའོ། །ཡིད་ལ་
ཟིནད་ཅེའོ། །ལེགས་པར་བསྒྱུརད་ཅེའོ། །གང་འདོད་བསྩལད་ཅེའོ། །དངོས་གྲུབ་འབྱུང་
ཞེའོ། །ཞེ་ངན་ཞེའོ། །རེག་བྱ་འཇམ་ཞེའོ། །སེམས་དགའ་ཞེའོ། །སྟག་མོ་ངར་ཞེའོ། །
མ ༼ 1



ཐུན་མོང་རིག་མཛོད་ལ། ། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མཐའ་འཁོབ་ཡུལ་ཞེའོ། །སྙན་པའི་གླུ་ཞེའོ། །ཡར་ལྡན་དུ་རྒྱས་ཤེའོ། །ཞེས་པ་ལྟ་བུ་
འཇུག་སྡུད་ཀྱི་དོན་ལ་འཇུག་གོ། ། །
འོག་ཏུ་ཡོད་པའི་ཅེ་ན་སྒྲ་དང་། ཞེ་ན་སྒྲ་དང་། ཤེ་ན་སྒྲ་གསུམ་ནི། དཔེར་ན། གང་
ལ་ཡོད་ཅེ་ན། ཅི་ལྟར་ཐོབ་ཅེ་ན། གང་དུ་འཇུག་ཅེ་ན། ཅི་ལ་འཛིནད་ཅེ་ན། གང་ལས་
ཐརད་ཅེ་ན། སུས་བསྒྲལད་ཅེ་ན། དོན་གང་ཞེ་ན། རྗོད་བྱེད་ཅི་ཡིན་ཞེ་ན། གང་གི་སྡོམ་ཞེ་ན།
སུ་ལ་མངའ་ཞེ་ན། གང་ལ་འཆར་ཞེ་ན། ཅི་ལ་ངལ་ཞེ་ན། སུའི་མཐུ་ཞེ་ན། ནམ་ཞིག་ངེས་
ཤེ་ན། ཞེས་པ་ལྟ་བུ་འདྲི་བའི་གཞི་སྟོན་པ་ལ་འཇུག་གོ། །ཅིག་སྒྲ་དང་། གོང་གི་ཞིག་སྒྲ་
དང༌། ཤིག་སྒྲ་གསུམ་ནི། དཔེར་ན། ཡོན་ཏན་རྗོད་ཅིག །ཆར་ཕོབ་ཅིག །རྣམ་ཤེས་ཁུག་
ཅིག །བཤེས་གཉེན་སྟེནད་ཅིག །ཆོས་འཁོར་སྐོརད་ཅིག །ཐུགས་རྒྱུད་སྐུལད་ཅིག །
གནས་སུ་སོང་ཞིག །སྔགས་སུ་ཐོན་ཞིག །རྒྱལ་བཙུགས་དེ་ཕམ་ཞིག །ཡུད་ཙམ་གཞའ་
ཞིག །དོན་གཉེར་ཞིག །མཆོད་པ་ཕུལ་ཞིག །སྒོ་ཕྱེ་ཞིག །ལས་བདག་གིར་བྱོས་ཤིག་ཅེས་
པ་ལྟ་བུ་བསྐུལ་བའི་དོན་དང་། བླ་མེད་གོ་འཕང་ཐོབ་གྱུརད་ཅིག །གཞན་དོན་འབའ་ཞིག་
སྒྲུབ་ནུས་ཤིག །སྡུག་བསྔལ་རྒྱ་མཚོ་རབ་སྐེམ་ཞིག །ཅེས་པ་ལྟ་བུ་སྨོན་པའི་དོན་དང་།
བག་ཡངས་སུ་སྤྱོད་པ་མ་བྱེད་ཅིག །རང་གི་རྒྱུད་མ་ངན་ཞིག །གྲོང་དུ་མ་གནས་ཤིག །ཅེས་
པ་ལྟ་བུ་བསླབ་བྱ་གདམས་པའི་དོན་ལ་འཇུག་གོ། ། །
ད་སྒྲ་ནི། དཔེར་ན། ཆོས་ཉན་ད་ཚོགས་ཀྱིན་འདུག་ཅེས་པ་ལྟ་བུ་དུས་ད་ལྟ་བ་དང་།
ད་དུང་མ་སླེབས། ཞེས་པ་ལྟ་བུ་མ་འོངས་པ་ལ་འཇུག་གོ། །
ལྟ་སྒྲ་ནི། དཔེར་ན། འགྲན་པའི་གོ་སྐབས་ལྟ་ག་ལ་ཡོད། ཅེས་པ་ལྟ་བུ་ནམ་ཡང་
ངམ་ཅུང་ཟད་ཀྱང་ཞེས་པའི་དོན་དང་། འགྲེལ་བཤད་ཇི་ལྟ་བའོ། །ཞེས་པ་ལྟ་བུ་ཡིན་པ་
དང་མཚུངས་པའི་དོན་ལ་འཇུག་གོ། །
ལྟར་སྒྲ་ནི། དཔེར་ན། གསུངས་པ་ལྟར། ཞེས་པ་ལྟ་བུ་བཞིན་གྱི་དོན་དང་། སངས་
ལ72ལ
ཅང



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
རྒྱས་ལ་གུས་པ་ལྟར་དགེ་འདུན་ལའང་གུས། ཞེས་པ་ལྟ་བུ་འདྲ་བའི་དོན་དང༌། ཉིད་ཀྱི་
བཞེད་པ་ལྟར་རོ། །ཞེས་པ་ལྟ་བུ་ཡིན་པའི་དོན་དང་། དེ་ལྟར་དུ་ངེས། ཞེས་པ་ལྟ་བུ་མ་ནོར་
བའི་དོན་ལ་འཇུག་གོ། ། །
འུ་སྒྲ་ནི། དཔེར་ན། རྡེའུ། ཞེས་པ་ལྟ་བུ་ཆུང་ངུའམ་དམན་པའི་དོན་དང༌། རྟེའུ།
ཞེས་པ་ལྟ་བུ་ཕྲུག་གུའི་དོན་ལ་འཇུག་གོ། །ཅི་སྒྲ་དང་། ཇི་སྒྲ་གཉིས་ནི། སྤྱི་ཁྱབ་དང་
བརྟག་འདྲི་རྣམས་ལ་འཇུག་པ་བཤད་ཟིན་ཏོ། །གུ་སྒྲ་ནི། དཔེར་ན། བླ་མའི་རྒྱལ་ས་ཐོབ་
པར་གྱུརད་ཅིག་གུ །ཞེས་པ་ལྟ་བུ་ཡིད་ཤིན་ཏུ་བསྐྱོད་པས་ཅི་མ་རུང་སྙམ་དུ་སྨོན་པའི་དོན་
ལ་འཇུག་པའོ། །གཞན་ཡང་། འབའ་ཞིག་དང་། ཤ་སྟག་ཅེས་པའི་སྒྲ་ནི། དཔེར་ན། ངན་
འགྲོ་ན་སྡུག་བསྔལ་འབའ་ཞིག །མཐོ་རིས་སུ་བདེ་བ་ཤ་སྟག །ཅེས་པ་ལྟ་བུ་ལྷག་མ་
འགོག་པ་དང་། ཐལ་འགྱུར་བའི་དབུ་མའི་ལྟ་བ་ནི་སྒྲོ་སྐུར་དང་བྲལ་བ་འབའ་ཞིག་གོ། །རྒྱ་
གར་གྱི་པཎྜི་ཏ་ནི་མཁས་གྲུབ་གཉིས་འཛོམས་ཤ་སྟག་ཡིན། ཞེས་པ་ལྟ་བུ་ངེས་བཟུང་དང་།
འདི་ནི་སྐྱབས་སྟོན་པ་པོ་འབའ་ཞིག་ཡིན། དེའི་གསུང་བདེན་པ་ཤ་སྟག །ཅེས་པ་ལྟ་བུ་མི་
བསླུ་བའི་དོན་ལ་འཇུག་གོ། །གྲགས་དང༌། ལོ་དང་། ཟེར་ཞེས་པའི་སྒྲ་ནི། དཔེར་ན།
བུམ་པ་བདེན་གྲུབ་ཏུ་གྲགས། ཞི་དུལ་ཞིག་ཡིན་ལོ། ཆོས་རྣམས་རང་ངོས་ནས་གྲུབ་ཟེར།
ཞེས་པ་ལྟ་བུ་མ་རངས་པའི་དོན་ལ་འཇུག་ཅིང་། འདི་ཅི་སྐད་ཟེར། ཞེས་པ་ལྟ་བུ་འདྲི་བ་
དང་། དེ་བས་དེ་ཕྱིར་འདི་ནི་སྟོན་པས་གསུངས་སོ་ལོ། །ཞེས་པ་ལྟ་བུ་ཚིག་གི་ཁ་སྐོང་ལ་
ཡང་འཇུག་གོ། །རབ་ཏུ་དང་། ཤིན་ཏུ་དང་། ཀུན་ཏུ་ཞེས་པའི་སྒྲ་ནི། དཔེར་ན། སྐུ་རབ་ཏུ་
མཛེས། གསུང་ཤིན་ཏུ་སྙན། ཐུགས་ཀུན་ཏུ་གསལ། ཞེས་པ་ལྟ་བུ་ཚིག་རྒྱན་གསལ་བྱེད་དུ་
འཇུག་གོ། ། །
རྣམ་པར་དང་། ཡང་དག་དང་། ཡོངས་སུ་ཞེས་པའི་སྒྲ་ནི། དཔེར་ན། ཚུལ་ཁྲིམས་
རྣམ་པར་དག་པ། དོན་ཡང་དག་པར་རྟོགས་པ། མདོ་སྔགས་ཡོངས་སུ་ཤེས་པ། ཞེས་པ་ལྟ་
~
3



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བུ་ཆ་ཐམས་ཅད་ཚང་བར་ཡོད་པའི་དོན་དང་། དྲིན་ཅན་བླ་མའི་ཐུགས་རྣམ་པར་དག་པ།
ཡང་དག་པ། ཡོངས་སུ་དག་པའི་རང་བཞིན་ཅན། ཞེས་པ་ལྟ་བུ་མཛེས་བྱེད་ཀྱི་རྒྱན་གྱི་
དོན་དུ་འཇུག་གོ། །
ཟུང་དང་། ཆ་ཞེས་པའི་སྒྲ་ནི། དཔེར་ན། སྒྱུ་འོད་ཟུང་འབྲེལ་གྱི་ལམ། ཡར་ངོ་དང་
མར་ངོའི་ཆ་ལ། ཞེས་པ་ལྟ་བུ་གཉིས་ཚིག་ལ་འཇུག་ཅིང་། སྔ་དྲོའི་ཆ་ལ། ཞེས་པ་ལྟ་བུ་
དུས་ཚིགས་བཟུང་བ་ལའང་འཇུག་གོ། ། །
ཀུན་དང་། ཡོངས་དང་། ཐམས་ཅད་ཅེས་པའི་སྒྲ་ནི། དཔེར་ན། ཞིང་ཁམས་ཀུན་
ནས། སེམས་ཅན་ཡོངས་ལ། ལེགས་ཚོགས་ཐམས་ཅད་སྤེལ། ཞེས་པ་ལྟ་བུ་མང་ཚིག་ལ་
འཇུག་གོ། །
མ་ལུས་དང༌། མཐའ་དག་དང༌། ཅོག་ཅེས་པའི་སྒྲ་ནི། མང་ཚིག་ཏུ་མ་ཟད་ལུས་
དོགས་ཡོད་པ་རྣམས་ཆེད་གཉེར་གྱིས་གཅིག་ཏུ་བསྡོམ་པའི་དོན་ལ་འཇུག་སྟེ། དཔེར་ན།
མ་རྒན་སེམས་ཅན་མ་ལུས་པ། །ཞེས་པས་ལུས་དོགས་ཡོད་པ་མ་སྒྲས་བཀག་པ་དང་།
ཡོན་ཏན་མཐའ་དག་མངོན་རྟོགས་པ། །ཞེས་པས་མཐའ་ལུས་དོགས་ཡོད་པ་ལ་དག་སྒྲ་
སྦྱར་བས་ལུས་མཐའ་དག་སྟེ་མེད་པ་དང་། བསགས་པའི་དགེ་བ་ཡོད་དོ་ཅོག །ཅེས་པས་
ལུས་དོགས་ཡོད་པ་ཅོག་སྒྲས་ཅི་ཡོད་མ་ཚང་བ་མེད་པར་སྡུད་པ་ལྟ་བུ་ཡིན་ནོ། །དེས་ན་
ཡིན་ནོ་ཅོག་ནི་ཡིན་ཚད་མཐའ་དག །འགྱུར་རོ་ཅོག་ནི་འགྱུར་ཚད་མཐའ་དག །བཤད་དོ་
ཅོག་ནི་བཤད་ཚད་མཐའ་དག་ཅེས་ལུས་དོགས་ཡོད་པ་སྡུད་པའི་སྒྲར་ཅོག་ཡིག་ཀྱང་ཐོབ་
རུང་ངོ༌། །དུ་མ་དང་། དགུ་དང་། ཚོགས་དང༌། བརྒྱ་དང་། སྟོང་དང་། འབུམ་དང༌། རྒྱ་
མཚོ་ཞེས་པའི་སྒྲ་ནི། སྐབས་འགར་མང་ཚིག་ལ་འཇུག་སྟེ། དཔེར་ན། སྐྱེ་བུ་དུ་མར་རྗེས་
བཟུང་བ། །ཟབ་ཆོས་གང་དགོས་འདོད་དགུར་བསྩལ། །བྱང་ཆུབ་སེམས་དཔའི་དགེ་
འདུན་ཚོགས། །འདབ་བརྒྱ་པ་དང་འོད་སྟོང་བཞིན། །བསྐལ་པ་འབུམ་གྱི་བར་དུ་
ལ༼4–



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
བཞུགས། །སྐྱེ་བ་རྒྱ་མཚོར་མཆོད་ཅིང་བསྙེན། །ཞེས་པ་ལྟ་བུ་ཡིན་ནོ། །
གཉིས་པ་འཕྲོས་དོན་མིང་དང་ཚིག་ཏུ་གྲུབ་མ་གྲུབ་ཀྱི་འདུས་པའི་ཕྲད་སོགས་
བཤད་པ་ནི། གང་དག །ཅེ་ན། ཞེ་ན། ཤེ་ན། ཅེའོ། ཞེའོ། ཤེའོ། དེ་ནི། སླར་ཡང་། ད་ནི།
འོ་ན། ཅི་ཞིག །སླད་ནས། དེ་སླད། ཇི་ལྟར་ལ་སོགས་པ་རྣམས་ཕྲད་གཉིས་འདུས་དང་།
གང་སུ་དག །ཅི་ཞེ་ན། དེ་ཙམ་དུ། འདི་ལ་ཚུལ། ཇི་སྟེ་ན། རྣམས་ལ་ཅི། ཅན་ཞིག་སུ། དེ་
ལྟ་ན། ཅི་ལ་ཡང་། ཕྱིར་ཞིང་སྟེ། དེ་རྣམས་ལས། འདི་ལྟ་སྟེ་ཞེས་པ་ལ་སོགས་པ་རྣམས་
ཕྲད་གསུམ་འདུས་དང་། ཇི་སྙེད་སུ་དག །གང་སླད་ཅེ་ན། དེ་ལྟ་ན་ཡང་། ཅི་སྙམ་ན་སྟེ། དེ་
ཙམ་ལ་ནི། ཅི་ཞིག་ཅེ་ན། དེ་ཅི་སྟེ་ན། དེ་ཁོ་ན་ཉིད་ཅེས་པ་ལ་སོགས་པ་རྣམས་ཕྲད་བཞི་
འདུས་དང་། གང་ཞིག་སུ་དག་ལ། དེ་དང་དེ་རྣམས་ནི། ཅི་ཞིག་ལྟར་སྙམ་ཡང་། དེ་སྙེད་
ཙམ་འདི་དག་ཅེས་པ་ལ་སོགས་པ་ཕྲད་ལྔ་འདུས་དང་། སུ་ཞིག་དེ་བཞིན་སྙམ་ན། གང་ཅི་
ཙམ་ཕྱིར་ཞིང་སྟེ། སུ་ཉིད་ཅི་ཞིག་ཚུལ་སྙམ་ཞེས་པ་ལ་སོགས་པ་ཕྲད་དྲུག་འདུས་དང་། །
གང་དང་གང་ལ་དེ་ཇི་བཞིན། ཚུལ་ཇི་ལྟར་དེ་བཞིན་ཙམ་ཉིད་ཅེས་པ་ལ་སོགས་པ་ཕྲད་
བདུན་འདུས་དང་། སུ་ཞིག་གང་ལ་དེ་སྙེད་ཚུལ་ཙམ། ཅི་དང་ཇི་ཞིག་གང་སླད་སྙམ་ན།
ཞེས་པ་ལ་སོགས་པ་ཕྲད་བརྒྱད་འདུས་སོགས་ཡོད་ཅིང་། ཕྲད་ཅེས་པ་རྩ་བའི་ཡི་གེ་
གསལ་བྱེད་ཉེར་དགུ་བོ་ལ་དབྱངས་དང་མིང་མཐའ་དྲང་བ་སྦྱར་མ་སྦྱར་གྱི་དབང་གིས་
ཕྲད་ཡིག་གི་སྒྲར་འགྱུར་བ་ཤིན་ཏུ་མང་བས་འདིར་དེ་ལྟར་ཡོད་དོ་ཞེས་པ་མཚོན་ཕྱིར། རང་
དབང་ཅན་དང་གཞན་དབང་ཅན་དང་འདུས་པའི་ཕྲད་རྣམས་ལས་ས་བོན་ཉུང་ཤོས་ཙམ་
བརྗོད་པར་ཟད་ཀྱི། འདིར་བཤད་པ་ལས་ལྷག་པའི་ཕྲད་གཞན་མེད་ཅེས་ཐག་བཅད་པ་
དང༌། འགའ་ཞིག་ཡོད་ཤས་ཆེ་སྙམ་པ་དང༌། འདིར་བཤད་པ་ལ་དཔགས་ན་ཡི་གེ་དང་
མིང་ཐམས་ཅད་ཀྱང་ཕྲད་ལས་འོས་མེད་ཅེས་པ་ལྟ་བུའི་ལོག་རྟོག་ངན་པའི་མཐའ་ལེགས་
པར་བཀག་སྟེ། འགྲེལ་བཤད་ཚད་ཐུབ་རྣམས་དང༌། གོང་མའི་དཔེ་རྒྱུན་ཁུངས་དག་
འ75ལ



ཐུན་མོང་རིག་མཛོད་ལག བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
རྣམས་ལེགས་པར་གཟིགས་རྟོགས་ཀྱིས་གཟུ་བོའི་བློ་ཡིས་ཡང་ཡང་དཔྱད་ཅིང་། བཤེས་
གཉེན་མཁས་པའི་ཞལ་གྱི་བདུད་རྩི་ཅི་ཐོབ་གང་ཐོབ་ལ་ལེགས་པར་འབད་ན། བོད་
བྱིངས་ཀྱི་བརྗོད་དོན་སུམ་རྟགས་སྨྲ་བའི་དབང་པོར་འགྱུར་བ་གདོན་མི་ཟ་བས་རང་དང་
སྐལ་མཉམ་གྱི་བུ་སློབ་དག་ལས་སྨོན་གྱི་དབང་གིས་ཡོད་སྲིད་ན། རྟོགས་པའི་ཡོན་ཏན་གྱི་
གཞི་མ་ལུང་གི་ཆོས་ཀྱི་བརྗོད་བྱ་རྗོད་བྱེད་མ་ནོར་པར་སྟོན་པའི་ལམ་བཟང་འདི་ལ་འཇུག་
པར་རིགས་ཤིང་། དེ་ལ་ངེས་པར་ཞུགས་ཤིག་ཅེས་སྣོད་ལྡན་མཉན་པར་ཡང་བསྐུལ་བ་
ལགས་སོ། ། །
གཞན་ཡང་། གང་ལ་ལ་ཞེས་པ་བསྡུས་པའི་ག་ལ་དང་གལ། གང་ལ་ཞེས་པ་
བསྡུས་པའི་གལ། ཅིའང་ཞེས་པ་བསྡུས་པའི་ཅང་། འོ་ན་ཞེས་པ་བསྡུས་པའི་འོན། འོ་ན་
ཡང་ཞེས་པ་བསྡུས་པའི་འོན་ཀྱང་། གང་ལ་སྟེ་ཞེས་པ་བསྡུས་པའི་གལ་ཏེ། ཞེས་པ་ལྟ་བུ་
བསྡུ་བའི་ཕྲད་ཀྱི་རྣམ་པའང་མང་པོ་ཡོད་དོ། །འདུས་པའི་ཕྲད་དངོས་ཤུགས་དེ་དག་ལས།
ད་ནི་སྒྲ་ནི། ད་ནི་འབྱོན་པར་འགྱུར། ཞེས་པ་ལྟ་བུ་མ་འོངས་པ་དང་། ད་ནི་ཐུན་ལ་
བཞུགས་སོ། །ཞེས་པ་ལྟ་བུ་ད་ལྟ་བའི་དོན་ལ་འཇུག་གི་འདས་པ་ལ་མི་འཇུག་གོ། །དེ་ནི་
སྒྲ་ནི། གཞན་དང་ཕ་རོལ་དང་འདས་པ་དང་མ་འོངས་པ་ལ་འཇུག་པ་ལས་བདག་དང་ད་
ལྟ་བ་ལ་མི་འཇུག་གོ། །འོ་ན་དང་། འོན་ཏེ་དང༌། གལ་ཏེ་དང་། འོན་ཏེ་ན་དང་། གལ་ཏེ་ན་
དང༌། དེ་ལྟ་ན་ཞེས་པའི་སྒྲ་ནི། དཔེར་ན། འོ་ན་དམིགས་རྣམ་ཅི་འདྲ། འོན་ཏེ་བཤད་པ་དེ་
རུང་ངམ། གལ་ཏེ་གཉེན་པོ་མེད་ན། འོན་ཏེ་ན་བཤད་པའི་ཚུལ་གང་། གལ་ཏེ་ན་ཐལ་
བར་མི་འགྱུར་རམ། དེ་ལྟ་ན་ལུང་གི་རྒྱབ་རྟེན་གང་ཡིན། ཞེས་པ་ལྟ་བུ་དོན་སྔ་མ་ཁོང་དུ་
ཆུད་ནས་ཕྱི་མ་མ་ངེས་པ་འདྲི་བ་དང་། གལ་ཏེ་ན། དེ་སྟེ་ན། ཅི་སྟེ་ན། འོན་ཀྱང་། ཡིན་
ཡང་། ཡིན་མོད་ཀྱང་། ཡིན་ནའང་། ཡང་ན་ཞེས་པའི་སྒྲ་རྣམས་སྔ་མ་ལས་གཞན་དུ་
འགྱུར་བ་ལའང་འཇུག་ཅིང་། གལ་ཏེ་ན། དེ་སྟེ་ན། འོན་ཀྱང་། ཡིན་མོད་ཀྱང་། ཡིན་ཡང་
~76ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
སྒྲ་ནི་སྐབས་འགར་མ་རངས་པའི་དོན་ལ་འཇུག་གོ། །གང་གི་ཚེ་དང་། གང་ཚེ་སྒྲ་ནི་རྒྱུ་
མཚན་སྟོན་པ་ལ་འཇུག་ཅིང་། འདི་ལྟ་སྟེ་ཞེས་པའི་སྒྲ་ནི་འཆད་འགྱུར་རྣམས་འབྱུང་བའི་
མཚམས་སྦྱོར་ལ་འཇུག་གོ། །དེ་བས་ན། དེས་ན། དེ་ལྟ་བས་ན། དེ་ལྟས་ན། དེ་ཉིད་ཀྱིས་ན།
གང་གིས་ན། ཞེས་པ་རྣམས་ནི་རྣམ་དབྱེ་གསུམ་པ་དང་འབྲེལ་བའི་གཏན་ཚིགས་ཀྱི་དོན་
སྟོན་པ་དང་། དེ་གང་ལས། གང་ཅི་ལས། དེ་སུ་ལས། དེ་ནས་ནི། དེ་ལས། འདི་ནས་ཞེས་
པ་རྣམས་ནི་རྣམ་དབྱེ་ལྔ་པ་དང་འབྲེལ་བའི་གཏན་ཚིགས་ཀྱི་དོན་དང་། དེའི་ཕྱིར། དེའི་
སླད། དེའི་ཆེད། དེའི་དོན་ཞེས་པ་རྣམསནི་རྣམ་དབྱེ་བཞི་པ་དང་འབྲེལ་བའི་གཏན་ཚིགས་
ཀྱི་དོན་སྟོན་པ་ལ་འཇུག་སྟེ། ཞིབ་ཅིང་མཐའ་ཆོད་པར་གོང་མའི་གསུང་སྒྲོས་དང་། བླ་མའི་
ཞལ་གདམས་ཀྱི་རྒྱུན་དང་། རང་བློའི་རྩལ་གསུམ་འཛོམས་པ་ལ་བརྟེན་ནས་ཤེས་པར་
བྱོས་ཤིག །
གསུམ་པ་བསླབ་ཚུལ་ལ་མཁས་པར་བྱ་དགོས་པར་གང་ལས་བསྟན་པ་ལ་ལྔ་།
ཚིགས་བཅད་ཇི་ལྟར་འགྲོལ་བའི་རིམ་པ་མདོར་བསྟན་པ། བརྡ་སྤྲོད་འདིར་རྗེས་འཇུག་
ཤིན་ཏུ་གལ་ཆེ་བར་བསྟན་པ། དེ་ལ་ལེགས་པར་བསླབས་པའི་ཕན་ཡོན་བསྟན་པ། ཇི་
ལྟར་བསླབ་པའི་ཚུལ་རྒྱས་པར་བཤད་པ། སྣོད་ཀྱི་ཁྱད་པར་བསྟན་པའོ། །དང་པོ་ནི། ཕྱི་
ནང་གི་རིག་པའི་གནས་རྣམས་སྟོན་པའི་གཞུང་རྣམས་ལ་རྐང་པར་བཅད་པའི་ཚིགས་སུ་
བཅད་པ་མཐའ་ཡས་པ་ཡོད་པས་དེ་དག་རྣམས་ནི་རྐང་པའི་ཚིགས་ལེགས་པར་བསྡེབས་
པའི་དབང་གིས་བར་མཚམས་རྣམས་སུ་རྣམ་དབྱེ་སུ་ལ་སོག་ས་པ་བཅོ་ལྔ་དང༌། ནི་སྒྲ་
སོགས་ཕྲད་ཇི་སྙེད་པ་སྦྱོར་དགོས་པ་རྣམས་དོན་ལ་ཐོབ་པར་བྱས་ཏེ། རྣམ་དབྱེ་དང་ཚིག་
ཕྲད་ཅུང་ཟད་དེ་གཅིག་གམ་གཉིས་གསུམ་རེ་བསྡུས་པར་གྱུར་པ་ཡོད་ན་ཡང་ཞེས་པ་སྟེ།
དེ་ཡང་དཔེར་བརྗོད་ན། བརྗོད་དོན་རྗེས་འབྲེལ་ཚིག་དཔྱད་པས། ཞེས་པ་ལྟ་བུ་རྐང་པར་
བཅད་དེ་བར་གྱི་རྣམ་དབྱེ་དང་ཚིག་ཕྲད་བསྡུས་པ་རྣམས་ལ། གང་གི་ཚིག་སྣ་བསྡུས་པ་དེ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དང་དེ་ནི་རྒྱས་བཤད་ཀྱི་སྐབས་སུ་ཇི་ལྟར་བཤད་ཅིང་སྦྱོར་བ་དེ་བཞིན་ཏེ། བརྗོད་བྱའི་
དོན་དང་རྗེས་སུ་འབྲེལ་བའི་རྗོད་བྱེད་ཀྱི་ཚིག་ལ་ཡང་ཡང་དཔྱད་པས། ཞེས་པ་ལྟ་བུ་རྐང་
པ་བསྡུས་པ་བཀྲོལ་ནས་རྣམ་དབྱེ་དང་ཚིག་ཕྲད་སྦྱར་དུ་ཡོད་པ་རྣམས་བསྣན་པའི་སྒོ་ནས་
མིང་དང་ཚིག་ལེགས་པར་སྦྱར་ཏེ། རང་གིས་བསམ་པ་དང༌། སྣོད་ལྡན་གཞན་ལ་བཤད་
པའི་དོན་དུ་མ་ནོར་བར་དགྲོལ་བར་བྱ་བ་ཡིན་ནོ། །
གཉིས་པ་བརྡ་སྤྲོད་འདིར་རྗེས་འཇུག་ཤིན་ཏུ་གལ་ཆེ་བར་བསྟན་པ་ནི། མིང་དང་
ཚིག་རྣམས་སྦྱོར་བའི་ཚེ། མིང་གཞིའི་སྔོན་དུ་སྔོན་འཇུག་གི་ཡི་གེ་ལྔ་ལས་གང་ཡང་རུང་བ་
ཞིག་ཡོད་དམ་མེད་ཀྱང་རུང་བ་སྟེ་ཆོག་ལ། མིང་གཞིའི་ཡི་གེ་སྟེ་གསལ་བྱེད་ཀྱི་ཡི་གེ་གང་
ཡང་རུང་བ་གཅིག་དང་ལྡན་པ་རྐྱང་པ་དང་། རྐྱང་པ་དེ་ལའང་། ར་ལ་ས་གསུམ་གང་རུང་
གི་མགོ་ཅན་ནམ། ཡ་ར་ལ་ཝ་གང་རུང་འདོགས་སུ་ཡོད་པས། ཉིས་འབྲེལ་དུ་ཡོད་དམ།
མགོ་འདོགས་གཉིས་ཀ་ཡོད་པས་སུམ་འབྲེལ་དུ་ཡོད་པ་དང༌། དེ་རྣམས་ལ་ཨཱ་ལི་སྟེ་
དབྱངས་ཨ་དང་དབྱངས་ཀྱི་བརྡ་ཆད་གུག་གུ་སོགས་བཞི་ལས་གང་དང་འབྲེལ་བ་སྟེ་སྦྱར་
བ་ཡོད་ན་ཡང་། རྗེས་འཇུག་གི་ཡི་གེ་བཅུ་བོ་ལས་གང་ཡང་རུང་བ་ཞིག་མཐའ་རྟེན་དུ་མ་
ཞུགས་ན། མིང་གཞིའི་ཡི་གེ་ཙམ་དུ་གནས་པ་ལས་དོན་གྱི་ངོ་བོ་གཞན་སྟོན་པར་ནུས་པའི་
མིང་དུ་སྦྱོར་བ་ཡི་ཚུལ་ནམ་ཡང་ཡོད་མི་སྲིད་ན་ཚིག་ཏུ་སྦྱར་རྒྱུ་མེད་པ་ལྟ་ཅི་སྨོས་སོ། །
དེ་ཡང་དཔེར་བརྗོད་ན། མ། ཀ །ལྟ་བུ་མིང་གཞི་ལ་སྔོན་འཇུག་མེད་པ་དང་། བཀ །
མཉ། ལྟ་བུ་འཕུལ་ཡོད་པ་དང་བཅས་མིང་གཞི་རྐྱང་པ་ཡིན་ཞིང་། སྣ། བགྲ། ལྟ་བུ་མིང་
གཞི་ཉིས་འབྲེལ་དང་། རྐྱ། བསྒྲ། ལྟ་བུ་མིང་གཞིའི་ཡི་གེ་སུམ་འབྲེལ་ཡིན་ལ། པོ། མཉེ།
ལོ། བསྐྲུ། རྐྱེ། ཀི། བགྲེ། ལྡ། ལྟ་བུ་མིང་གཞི་དབྱངས་ལྡན་རྣམས་ཏེ། དེ་རྣམས་རང་ཅག་
གི་ངག་ཏུ་བརྗོད་རྒྱུ་ཡོད་པ་ནི། ཨའི་དབྱངས་སམ་གུག་གུ་སོགས་ཀྱི་ཡན་ལག་དང་ལྡན་
པའི་དབང་གིས་གསལ་བྱེད་ཀྱི་ཆ་དང་འདྲ་བའི་ཡི་གེའི་རྗོད་པ་ཙམ་ཡིན་གྱི། རྗེས་འཇུག་
~78



-
]
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
མ་སྦྱར་བར་དུ་ཡི་གེར་གནས་པ་ལས་མིང་གི་དོན་སྟོན་པ་གཏན་ནས་མེད་དོ། །དེ་དག་
མིང་དུ་བསྒྲུབ་ཆེད་རྗེས་འཇུག་བཅུ་ལས་གང་ཡང་རུང་བ་སྦྱར་བ་ན། མའ། ཀའ། བཀའ།
མཉན། སྣང་། བགྲང་། རྒྱའ། པོག །མཉའ། ལྐོག །བསྒྲུབ། རྐྱེན། ཀིང་། བགྲེས། ལྡན། །
ཞེས་མིང་སྟོན་པར་ནུས་པ་དང་། འགའ་ཞིག་ལ་མིང་མཐའ་དྲངས་པས། ཀིང་ཀཾ །ཀའ་བ།
པིའ་ཝང་། སྐའ་བ། བསྒྲུབ་པ་ཞེས་མིང་དོན་སྟོན་པ་ཡིན་ནོ། །དེས་ན་བོད་བྱིངས་འདིར་
དབྱངས་སྲོག་ཞུགས་ཀྱི་ཐ་སྙད་མ་མཛད་པར། བོད་ཡིག་ལས་མིང་འབྱུང་མི་འབྱུང་རྗེས་
འཇུག་ལ་རག་ལས་པར་གསུངས་པའི་རྒྱུ་མཚན་ཤེས་དགོས་པར་ཡོད་དོ། ། །
གསུམ་པ་དེ་ལ་ལེགས་པར་བསླབས་པའི་ཕན་ཡོན་བསྟན་པ་ལ་གཉིས། དངོས་ཀྱི་
དོན་དང་། དགོས་པ་དེ་ལྡན་གྱི་དོན་ལ་ཇི་ལྟར་སྦྱོར་བའི་ཚུལ་ལོ། །དང་པོ་ནི། རྗེས་འཇུག་
གི་ཡི་གེ་བཅུ་བོ་གང་ལ་གང་གིས་ཇི་ལྟར་ཅི་ཕྱིར་འཇུག་པར་བྱེད་པ་དང་འབྲེལ་བའི་རྣམ་
དབྱེ་དང་ཕྲད་ལ་སོགས་པ་ཡི་སྒྲ་དང་དོན་གྱི་འཇུག་པ་དང་སྦྱོར་ཚུལ་ལེགས་པར་ཤེས་ན།
རྒྱལ་བའི་བཀའ་དང་དགོངས་འགྲེལ་གྱི་བསྟན་བཅོས་རྣམས་ཡི་གེར་འབྲི་བར་བྱེད་པ་
དང༌། ཚིག་གི་རྗོད་པ་ཤིན་ཏུ་དག་པར་ཀློག་པར་བྱེད་པ་དང༌། ཚིག་དང་དོན་རྒྱ་ཆེར་
བཀྲོལ་ནས་གཞན་ལ་བཤད་པ་དང༌། ཕས་རྒོལ་ཚར་གཅོད་པའི་རྩོད་པ་དང་། རང་གིས་
གཞུང་རྩོམ་པ་ལ་སོགས་པ་རྣམས་ཀྱི་ཚེ་ན། བརྗོད་བྱ་རྗོད་བྱེད་ཀྱི་མཚམས་སྔ་ཕྱི་ལེགས་
པར་སྦྱོར་བར་བྱེད་པའི་སྒྲ་དང་དོན་རྣམས་ལ་བློ་གྲོས་ཀྱི་རྩལ་ཐོགས་པ་མེད་པར་འཇུག་
ཅིང་། ཟློས་འགལ་སོགས་ཀྱི་སྐྱོན་མེད་པར་ཚིག་དོན་སྔ་ཕྱི་འབྲེལ་ཆགས་པ་དང་འཐད་
པར་ལྡན་པ་དང་ཚིག་སྦྱོར་རྨད་དུ་བྱུང་བར་སྨྲ་བ་ལ་འགྲན་ཟླ་དང་བྲལ་བའི་མཁས་པའི་
མཆོག་ཏུ་འགྱུར་བ་ཡིན་ནོ། །
དེ་ལས་གཞན་པའི་ཕན་ཡོན་ཡང་། སུ་ཞིག་གིས་རྗེས་འཇུག་རྣམ་པ་བཅུའི་དོན་གྱི་
འཇུག་པ་ལེགས་པར་ཤེས་པ་ཡིས། གསུང་རབ་ཀྱི་བརྗོད་དོན་རྟོགས་དཀའ་བ་རྣམས་
འ9



ཐུན་མོང་རིག་མཛོད་ལས། བོད་ཀྱི་བརྡ་སྤྱོད་ཕྱོགས་བསྒྲིགས་པོད་བཅུ་པ།
སྔོན་བྱོན་མཁས་པས་དཀའ་འགྲེལ་གྱི་ཚུལ་དུ་སྦྱོར་བ་སྟེ་མཛད་པ་དངོས་སུ་མ་མཐོང་ན་
ཡང་། འདིའི་དོན་ནི་འདིའོ། །དེ་ལ་དེ་ཡོད་ཅེས་དགོངས་པའི་དོན་དང་མཐུན་པའི་འགྲེལ་
ལུགས་སམ་སྦྱོར་བ་ཡི་ཚུལ། རང་གི་རྣམ་དཔྱོད་ཀྱི་རྩལ་གྱིས་ལེགས་པར་འབྱེད་ཤེས་
པའང་ཡིན་ནོ། ། །
གཉིས་པ་དགོས་པ་དེ་ལྡན་གྱི་དོན་ལ་ཇི་ལྟར་སྦྱོར་བའི་ཚུལ་ནི། དེ་ལྟར་རྗེས་འཇུག་
གི་སྒྲ་དང་དོན་གྱི་སྦྱོར་བ་ལ་མཁས་པར་གྱུར་པ་དེའི་ཚེ་ན། མདོ་དང་རྒྱུད་སྡེ་སོགས་ནང་
རིག་ཐུན་མོང་མིན་པ་དང་། དེ་དང་འབྲེལ་བའི་སྒྲ་སྙན་སོགས་རིག་གནས་ཐུན་མོང་གི་
གཞུང་རྣམས་ལ་རྒྱབ་བརྟེན་ལུང་གི་དོན་དང་། སྒྲུབ་བྱེད་རིགས་པ་བཞིའི་སྦྱོར་བ་དང་།
བསྟེན་བྱ་མཚན་ཉིད་དང་ལྡན་པའི་བླ་མ་བསམ་སྦྱོར་གཉིས་ཀྱིས་མཉེས་པར་བྱས་པ་ལས་
འོངས་པའི་ཞལ་གྱི་གདམས་པའི་མན་ངག་དང་བཅས་པ་གསུམ་འདྲིལ་དུ་སྦྱར་བའི་སྒོ་
ནས། བསླབ་སྦྱང་དཔྱད་སྟོབས་ཀྱིས་དྲང་ངེས་ཀྱི་དགོངས་དོན་མ་འདྲེས་པར་སོ་སོར་ཕྱེད་
པའི་ཚུལ་གྱིས་ཐོས་དོན་གདམས་ངག་ཏུ་འཆར་བའི་ངེས་ཤེས་ཀྱི་ཐོག་ཏུ་དབབ་པར་བྱ་བ་
ནི་གནད་ཀྱི་དོན་པོ་ཡིན་ནོ། །
བཞི་པ་ཇི་ལྟར་བསླབ་པའི་ཚུལ་རྒྱས་པར་བཤད་པ་ནི། རིག་གནས་གང་བསླབ་
པར་བྱ་བའི་གནས་ལ་རབ་ཏུ་བརྩོན་འགྲུས་བྱེད་པའི་གང་ཟག་ལས་དང་པོ་བ་དག་གིས།
དང་པོར་སྟེ་ཐོག་མར་ཡི་གེ་རྣམས་གང་ལས་འབྱུང་བའི་གནས་དང་། བྱུང་བའི་ཡི་གེ་དང༌།
དེ་བརྗོད་ཚུལ་དང་། སྐད་ཀྱི་གདངས་དྲག་ཞན་བར་མ་དང༌། མགོ་འདོགས་འཕུལ་བརྟེན་
དབྱངས་ལྡན་རྣམས་ཀྱི་སྒྲའི་ང་རོ་སྟེ་ཀློག་པའི་སྒྲ་གདངས་འདོན་ཚུལ་རྣམས་ལ་རྗོད་པ་
དཔྱིས་ཕྱིན་པར་སྦྱང་ཞིང་སློབ་པར་བྱེད་དགོས་སོ། །དེ་ནས་སྔོན་འཇུག་ལྔ་དང་། རྗེས་
འཇུག་བཅུ་ཡང་འཇུག་དང་བཅས་པ་དང་། མིང་གཞི་ཡི་གེ་ཉི་ཤུའམ་སུམ་ཅུ་དང་ཡང་
བཅས་པ་གསུམ་པོ་རྣམས་ཚེག་བར་གཅིག་ཏུ་ཅི་ལྟར་རིགས་པར་སྦྱོར་བའི་སྒྲ་གདངས་ལ་
3}



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
བསླབ་པ་ནི། རྗོད་པའམ་ཀློག་དག་པར་བྱེད་པ་དག་གི་ཆེད་དུ་བསླབ་པར་བྱ་བ་ཡིན་ནོ། །
དེ་ལྟར་ཀློག་ལ་ལེགས་པར་བྱང་བ་ན། སྔོན་འཇུག་དང་ཁྱད་པར་དུ་རྗེས་འཇུག་གི་
འཇུག་པ་རྟགས་འཇུག་སྐབས་སུ་བཤད་པ་ལྟར། གང་ལ་འཇུག་པ། གང་གིས་འཇུག་པ།
ཇི་ལྟར་འཇུག་པ། ཅི་ཕྱིར་འཇུག་པའི་ཚུལ་དང་རྣམ་པ་བཞི་ཚན་གཉིས་པོ་ཡི་ཁྱད་པར་མ་
ནོར་བར་སྒྲ་དོན་ལེགས་པར་སྦྱོར་བ་ནི། ཐོས་བྱུང་གི་ཤེས་རབ་བསྐྱེད་པའི་ཆེད་དུ་རང་
གིས་མཉན་པ་དང༌། དེ་ལ་ཡང་ཡང་དཔྱད་སྟོབས་ཀྱིས་དྲངས་པའི་བསམ་བྱུང་གི་ཤེས་རབ་
བསྐྱེད་པ་དང་། ཐོས་བསམ་གྱིས་སྒྲོ་འདོགས་ལེགས་པར་བཅད་པའི་དོན་རྣམས་ཉམས་
ལེན་གྱི་ལམ་གྱི་ལུས་དང་ཡན་ལག་གི་ཚུལ་དུ་ཤེས་པར་བྱས་ཏེ་སྒྲུབ་པ་ལ་བརྩོན་པ་དང་།
གདུལ་བྱ་གཞན་དག་ལ་ཡང་རྒྱ་ཆེར་ཡང་དག་པར་བསྟན་པའི་ཆེད་དུ་སྦྱར་བ་ཡིན་ནོ། །
མཉན་བསམ་བསྟན་པའི་ཆེད་དུ་སྦྱར། ཞེས་པ་ལ་དཔར་མ་དང་བྲིས་མ་ཕལ་ཆེར་དུ་ཉན་
ཞེས་སྔོན་འཇུག་མེད་པ་ཤ་སྟག་སྣང་མོད། སི་ཏུའི་འགྲེལ་བར། བྱ་བའི་ཚིག་མཉན་བསམ་
བསྟན་པའི་ཞེས་མ་འཕུལ་ཅན་བཀོད་གནང་མཛད་པ་ནི། མཁས་པའི་ཁྱད་ཆོས་བླ་ན་མེད་
ཅིང་། གོང་འོག་ཏུ་རྩ་ཚིག་གི་འབྲུ་དོན་ཁྱད་ཐོན་དུ་བཤད་པ་མཛད་པས། མཁས་པ་རྣམས་
འགྲམ་ཆུ་ལྡང་ན་དེ་ལ་ངེས་པར་ལྡང་དགོས་པ་ལགས་སོ། །
ལུང་དུ་སྟོན་པ་སུམ་རྟགས་ཀྱི་མན་ངག་ཁྱད་པར་ཅན་དེ་དག་རྣམས་ཀྱི་མཐུ་ཡིས་ནི།
མཐར་ཐུག་གི་འབྲས་བུ་རྫོགས་པའི་སངས་རྒྱས་ཀྱི་གོ་འཕང་ཐོབ་པའི་ཆེད་དུ། ཕྱི་ནང་
ཐུན་མོང་དང་ནང་པ་ཐུན་མོང་མ་ཡིན་པའི་རིག་གནས་གང་ལ་བསླབ་པ་དེའི་དོན་མཐའ་
དག །ཐབས་ཤེས་ཡོངས་སུ་རྫོགས་པའི་ས་ལམ་ལ་གཙོ་ཕལ་ལམ་དངོས་དང་བརྒྱུད་པས་
འཇུག་པ་ལེགས་པར་ཕྱེད་པའི་ཚུལ་གྱིས་གཏན་ལ་དབབ་པར་བྱ་བ་ནི་ཤིན་ཏུ་གལ་ཆེའོ། །
བསླབ་པའི་རིམ་པ་ཇི་ལྟར་བཤད་པ་འདི་ཡིས་ནི། སྐྱེས་བུ་གང་སུ་ཞིག་ཡིན་ཡང་། སུམ་
རྟགས་ལ་བརྟེན་པའི་རིག་གནས་ཆེ་ཆུང་གང་དང་གང་ལ་འབད་པ་ཆུང་ངུ་སྟེ་ཅུང་ཟད་ཙམ་
S]



ཐུན་མོང་རིག་མཛོད་ལས། བད་ཀྱི བརྡ་སྤྱོད་ཕྱོགས་བསྒྲིགས་པོད་བཅུ་པ།
ཞིག་བྱས་པས་ཀྱང་། ཐོས་བསམ་ལས་བྱུང་བའི་ཤེས་རབ་མྱུར་དུ་སྟེ་རིང་པོར་མི་ཐོགས་
པར་སྐྱེས་པ་ལ་བརྟེན་ནས། མ་རྟོགས་ལོག་རྟོག་ཐེ་ཚོམ་སོགས་ཀྱི་མཐའ་ལས་གྲོལ་བར་
འགྱུར་ན། བརྡར་ཤ་ཆོད་ངེས་ཀྱི་བསླབས་སྦྱངས་བགྱིས་པ་རྣམས་སྨོས་མི་དགོས་པའི་ཕྱིར་རོ། །
རྒྱུ་མཚན་དེ་ཉིད་ཀྱི་ཕྱིར་ན་དང་པོར་སུམ་ཅུ་པ་དང་རྟགས་ཀྱི་འཇུག་པ་ཡན་ལག་
དང་བཅས་པ་འདི་ཉིད་ཀྱི་གཞུང་ལ་བསླབ་སྦྱང་བྱ་བའི་ཐབས་ལ་བརྩོན་པར་བྱའོ། །སུམ་
རྟགས་ཀྱི་དོན་མ་ནོར་བར་ཁོང་དུ་ཆུད་དེ་གཞན་དྲིང་མི་འཇོག་པའི་སྤོབས་པ་ཐོབ་པ་ན།
དེ་ཙམ་གྱིས་ཆོག་ཤེས་མི་བྱ་བར་སླད་ནས་ཀ་ལཱ་པ་དང་ཙཎྜ་པ་དང་། སྙན་ངག་སྐར་རྩིས་
སྡེབ་སྦྱོར་སོགས་རིག་གནས་ཀྱི་གཞུང་རྒྱས་པ་གཞན་རྣམས་ལའང་འབད་རྩོལ་དང་ལེན་
གྱིས་མཉན་བསམ་སྦྱང་བའི་སྒོ་ནས་མཁས་པར་བྱས་ཏེ་ལེགས་པར་རྟོགས་ནས། ཚད་མ་
རིག་པ་དང་ནང་རིག་པའི་སྡེ་སྣོད་སོགས་བསླབ་པར་བྱ་བའི་གནས་གང་ལ་མངོན་འདོད་
ཀྱི་དད་པ་ཡོད་པ་ཡི། གཞུང་གང་དང་གང་ཡིན་པ་དེ་དང་དེ་ཉིད་མིང་དོན་མཐུན་པའི་བླ་
མ་དགེ་བའི་བཤེས་གཉེན་མཁས་པ་དག་ལས་ཚུལ་བཞིན་དུ་མཉན་བསམ་སོགས་ལ་
བརྟེན་ནས། གནས་སྐབས་ཀྱི་དོན་རྟོགས་པ་དང་མཐར་ཐུག་གི་འབྲས་བུ་ཐོབ་པའི་ཐབས་
ལ་ངེས་པར་འཇུག་པར་གྱིས་ཤིག །
ལྔ་པ་སྣོད་ཀྱི་ཁྱད་པར་བསྟན་པ་ལ་གཉིས། གཟུང་བྱའི་མཚན་ཉིད་རྒྱས་པར་
བཤད་པ། སྤང་བྱ་མདོ་ཙམ་བསྟན་པའོ། །དང་པོ་ནི། རྗེས་སུ་གཟུང་བྱའི་སློབ་མ་གང་ཞེ་ན།
རང་ལ་བརྡ་སྤྲོད་སོགས་མ་ནོར་བར་སྟོན་པའི་སློབ་དཔོན་ལ་ནི་དེ་ཉིད་དེ་སློབ་དཔོན་དུ་
འཛིན་པར་བྱེད་ཅིང་། ཕྱི་བཤོལ་གྱི་ལེ་ལོ་དང་། དོན་མེད་པའི་བྱ་གཞག་གཞན་ལ་གཡེང་
བ་སྟེ་འཇུག་ཅིང་འཕྲོ་བ་རྣམ་པར་སྤངས་པ་དང་། རྒྱུད་འཇམ་ཞིང་དུལ་བ་དང་རྣམ་དཔྱོད་
ཀྱི་དཀྱེལ་ཆེ་ཞིང་ངང་རིང་བས་ན་ཟོ་སྟེ་རང་བཞིན་བཟང་བ་དང༌། མི་ཕྱེད་པའི་དད་པ་
གསུམ་ལ་རབ་ཏུ་བརྟེན་པ་སོགས། བཤད་པ་དང་མ་བཤད་པའི་སློབ་པའི་མཚན་ཉིད་
32



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གཞན་རྣམས་དང་ཡང་ལྡན་པའི་སྐྱེས་བུ་དེ་ཡིས་ན། ལུང་དུ་སྟོན་པ་སོགས་ཀྱི་ཚིག་དོན་
དཀའ་གནད་དང་བཅས་པ་དཀའ་ཚེགས་མེད་པར་མྱུར་དུ་རྟོགས་པར་འགྱུར་བ་ཡིན་ཏེ།
དེ་འདྲ་བའི་སློབ་མ་ལ་ནི། སྐབས་སུ་གང་བབ་པའི་བསླབ་བྱའི་གནས་རྣམས་དུས་དུས་སུ་
བརྩེ་བས་འདོམས་པར་བྱ་བ་ཡིན་ནོ། །
གཉིས་པ་སྤང་བྱ་མདོ་ཙམ་བསྟན་པ་ནི། སྤང་བྱའི་སློབ་མ་གང་ཞེ་ན། གང་ཟག་ཅིག་
ཤོས་ཏེ་སློབ་མའི་མཚན་ཉིད་བཤད་པ་དེ་དག་དང་མི་ལྡན་པས་བསླབ་པའི་གནས་རྣམས་
ལས་རིང་དུ་འགྱུར་བ་དང་། སྐལ་བ་དམན་པ་དང་། གལ་ཏེ་བསླབ་བྱའི་གནས་ལ་ཞུགས་
ཀྱང་སྒྱིད་ལུག་པ་དང་། འབད་རྩོལ་མེད་པས་སླར་ལྡོག་པར་འགྱུར་བ་སོགས་ཀྱི་སྐྱོན་དང་
བཅས་པ་སྟེ། དེ་འདྲ་བའི་སློབ་མ་ངན་པ་རྩག་ཧྲུལ་ལྟ་བུ་རྣམས། མཁས་པའི་སྐྱེས་བུ་
རྣམས་ཀྱིས་རེ་ཞིག་རྗེས་སུ་མི་འཛིན་པའོ། །
གོང་གི་ས་བཅད་གསུམ་པ་བརྩམས་པའི་དགེ་བ་བསྔོ་བ་ནི། དེ་ལྟར་གངས་ཅན་
སྐད་དུ་ཉེ་བར་མཁོ་བའི་བརྡ་སྤྲོད་ཀྱི་རྩ་གཞུང་བཤད་པའམ་བརྩམས་ཟིན་པ་ཉིད་དེ།
འདིར་འབད་པའི་དགེ་ཚོགས་ཇི་སྙེད་བསགས་པ་འདིས། དུས་དེང་ནས་བཟུང་སྟེ་རྒྱལ་
བའི་མདོ་སྔགས་ཀྱི་བསྟན་པ་རིན་པོ་ཆེ། བྷོ་ཊའི་ལྗོངས་འདིར་ཇི་སྲིད་གནས་པ་དེ་སྲིད་དུ་
མཁས་ཤིང་གྲུབ་པའི་སྐྱེས་བུ་དམ་པ་བར་མ་ཆད་པར་བྱོན་པ་རྣམས་ཀྱིས། བརྡ་སྤྲོད་པ་
སོགས་རིག་གནས་ཀྱི་ཚིག་དོན་མན་ངག་མཐའ་དག་པ། སྐལ་ལྡན་གྱི་གདུལ་བྱ་ལུས་ཅན་
ཀུན་ལ་བཤད་པ་དང་སྒྲུབ་པའི་ཚུལ་གྱིས་ལེགས་པར་བརྒྱུད་དེ་མདོ་རྒྱུད་ཀྱི་གཞུང་ལུགས་
རྒྱ་མཚོ་ལྟར་ཟབ་ཅིང་བརླིང་བའི་དགོངས་དོན་ཕྱིན་ཅི་མ་ལོག་པར་རྟོགས་པའི་སྒོ་ནས་
རྒྱལ་བའི་བསྟན་པ་རིན་པོ་ཆེ་ཡུན་རིང་དུ་གསལ་ཞིང་རྒྱས་པར་བྱེད་ནུས་པར་གྱུར་ཅིག །
རྩ་བའི་ས་བཅད་གསུམ་པ་མཇུག་གི་དོན་ནི། བྱཱ་ཀ་ར་ཎའི་རྩ་བ་ཡི་གེ་ཨཱ་ལི་ཀཱ་ལི་
གཉིས་ཞེས་པ་ནས། ཅིག་ཤོས་དེ་ལས་ལྡོག་པའོ། །ཞེས་པའི་བར་གྱི་གཞུང་དངོས་ལ་ཤོ་
བS3



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ལོ་ཀ་བུག་བགྲོད་དང་རྐང་པ་གསུམ། ཁོ་བོས་ཉམས་འཆར་གྱིས་བསྐངས་པའི་རྐང་པ་
དང་བཅས་ན་མཁའ་མེ་ཁྲིགས་སེ་ཡོད་པས་སུམ་ཅུ་པ་ཞེས་བྱ་བ་འདི་ནི་བསིལ་ལྡན་
ལྗོངས་ཀྱི་དང་པོའི་སློབ་དཔོན་རིག་པ་སྨྲ་བ་ཨ་ནུས་མཛད་པ་རྫོགས་སོ།། །།
སྨྲས་པ། རྒྱལ་གསུང་མདོ་རྒྱུད་དགོངས་དོན་རྣམས། །བྷོ་ཊའི་སྐད་བྱིངས་ལ་བརྟེན་
ནས། །ལེགས་པར་རྟོགས་བྱེད་བརྡ་སྤྲོད་ནི། །སུམ་རྟགས་ལས་གཞན་གང་ཞིག་ཡོད། །
ཅེས་པ་ནི་བར་སྐབས་སུ་ངལ་གསོ་པའི་ཚིགས་སུ་བཅད་པའོ།། །། །
གཉིས་པ་རྟགས་ཀྱི་འཇུག་པའི་ཚིག་དོན་བཤད་པ་ལ་གསུམ། ཀླད་ཀྱི་དོན། གཞུང་
གི་དོན། མཇུག་གི་དོན་ནོ། །དང་པོ་ནི། རྒྱ་གར་འཕགས་པའི་ཡུལ་གྱི་ལེགས་སྦྱར་སྐད་དུ།
བྱཱ་ཀ་ར་ཎ་ནི་ལུང་དུ་སྟོན་པ། ལིངྒ་ནི་རྟགས། ཨ་བ་ཏཱ་ར་ནི་འཇུག་པ། དེ་གཉིས་མཚམས་
སྦྱར་བས་ལིངྒ་བ་ཏཱ་ར་རྟགས་ཀྱི་འཇུག་པ། ནཱ་མ་ནི་མིང་འདི་ཞེས་བྱ་བའོ། །དེ་བསིལ་
ལྡན་བོད་གདོང་དམར་ཅན་གྱི་སྐད་དུ་བསྒྱུར་ན། ལུང་དུ་སྟོན་པ་ཞེས་པའི་ལུང་གི་དོན་ནི་
བཤད་ཟིན་ལ། དེ་སྟོན་པ་ལ་ཕོ་མོ་མ་ནིང་གི་རྟགས་ཀྱི་ཁྱད་པར་ལས་རྗོད་བྱེད་སྒྲ་དང་
བརྗོད་བྱའི་དོན་ལ་འཇུག་པའི་རིམ་པ་མི་འདྲ་བའི་ཚུལ་གསལ་བར་བྱེད་པའི་གཞུང་ཞེས་
བྱ་བ་ཉིད་དོ། །
གཉིས་པ་གཞུང་གི་དོན་ལ་གསུམ། བསྟན་བཅོས་བརྩམས་པ་ལ་འཇུག་པའི་ཡན་
ལག །བསྟན་བཅོས་ཀྱི་ལུས་དངོས་བསྟན་པ། དོན་མཐར་ཕྱིན་པའི་དགེ་བ་བསྔོ་བའོ། །
དང་པོ་ནི། བྱཱ་ཀ་ར་ཎའི་དབང་ཕྱུག་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
འདི་དང་སུམ་ཅུ་པའི་སྨྲ་བའི་དབང་ཕྱུག་འཇམ་པའི་དབྱངས་ལ་ཕྱག་འཚལ་ལོ་ཞེས་པ་
གཉིས་འགྱུར་ཕྱག་ཏུ་མི་འདོད་པ་ནི། དང་པོའི་སློབ་དཔོན་ཐུ་མིས་བོད་སྐད་དུ་བརྩམས་
ཤིང་། ལོ་ཙཱ་བ་དག་གིས་བོད་སྐད་ལས་བོད་སྐད་དུ་བསྒྱུར་བ་མི་སྲིད་པའི་ཕྱིར་དང་། ཐུ་
མིའི་སྔོན་དུ་ལོ་ཙཱ་བའི་མིང་ཡང་མེད་པའི་ཕྱིར། འགྱུར་ཕྱག་ཅེས་པའི་ས་བཅད་མི་བཀྲམ་



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
པ་དེ། མཁས་པའི་དབང་པོ་ཨ་ལག་ཤའི་ལྷ་རམས་པ་ངག་དབང་བསྟན་དར་དང་། བླུན་
པོའི་དབང་པོ་བདག་གཉིས་ཀྱི་ལུགས་སོ། །ལུང་ཆོས་ཀྱི་ཚུལ་སྨྲ་བའི་སྐྱེས་བུ་མཆོག་ཏུ་
གྱུར་ཅིང་། རྟོགས་པའི་ཆོས་ཀྱི་ཟབ་དོན་སྨྲ་བའི་དབང་ཕྱུག་ཀུན་གྱི་ནང་ནས་ཆོས་ཀྱི་རྒྱལ་
པོ་ཆེན་པོ། ཤེས་བྱ་ཇི་ལྟ་བ་དང་ཇི་སྙེད་པའི་ཆོས་ཐམས་ཅད་མཁྱེན་ཅིང་གཟིགས་པའི་
སངས་རྒྱས་བཅོམ་ལྡན་འདས་ལ་ཕྱག་འཚལ་ལོ། །འདིར་རྩོམ་པར་དམ་བཅའ་མ་
གསུངས་པ་ནི། རྩ་བ་སུམ་ཅུ་པར་དམ་བཅས་པས་ཡན་ལག་གི་བསྟན་བཅོས་ཕྱི་མ་བདུན་
འཕྲོས་དོན་ཡིན་པའི་གནད་ཀྱིས་ཡིན་ནོ། །
གཉིས་པ་བསྟན་བཅོས་ཀྱི་ལུས་དངོས་བཤད་པ་ལ་གཉིས། སྡེ་ཚན་ལྔ་རུ་དྲིལ་ཚུལ་
དང༌། ཇི་ལྟར་འཇུག་པའི་ཚུལ་བཤད་པའོ། །དང་པོ་ནི། སྤྱིར་བཏང་མིང་གཞི་གསལ་བར་
བྱེད་པའི་ཕོ་ཡི་ཡི་གེ་ཀ་ནས་ཧའི་བར་རྗོད་པའི་རླུང་ཤུགས་གསལ་ཞིང་གྲིམ་པས། མོ་དང་
མ་ནིང་གི་རྟགས་དང་བྲལ་བ་འབའ་ཞིག་ལ་ནི། རྩ་བ་སུམ་ཅུ་པར་བཤད་པ་བཞིན་སྡེ་བ་
ཕྱེད་དང་བརྒྱད་དུ་གནས་པའང་། གསལ་བྱེད་ནང་གསེས་ཀྱིས། ཕོ་དང་། མ་ནིང་དང་།
མོ་དང་། ཤིན་ཏུ་མོ་དང་། མོ་གཤམ་སྟེ་སྡེ་ཚན་རྣམ་པ་ལྔ་རུ་དྲིལ་བར་བྱས་ལ། ཨ་དང་
བཅས་པར་དྲིལ་བའི་ཡི་གེ་སུམ་ཅུ་ཐམ་པ་ལ་ནི། སླར་ཡང་ཕོ་དང༌། མོ་དང༌། མ་ནིང་གི་
རྟགས་ཅན་གསུམ་དུ་དབྱེ་བར་བྱ་དགོས་སོ། །འོ་ན་སྡེ་ཚན་ལྔ་རུ་དྲིལ་ཚུལ་གང་ཞེ་ན། སླར་
ཡང་བཤད་པར་བྱ་སྟེ། ཕོ་ཡི་སྡེ་ཚན་དང་། མ་ནིང་གི་སྡེ་ཚན་དང་། མོ་ཡི་སྡེ་ཚན་དང་ནི།
ཤིན་ཏུ་མོ་ཡི་སྡེ་ཚན་དང་བཞི་བོ་རེ་རེ་ལ་ཡི་གེ་བཞི་རུ་སྦྱར་བའི་ཚུལ་ནི། སྡེ་བ་བཞི་པ་པ་
སྡེ་ཡན་ཆད་ཀྱིས་དབྱེ་བར་བྱ་སྟེ། དེ་ཡང་པ་སྡེ་ཡན་གྱི་སྡེ་བ་བཞིའི་དང་པོའི་ཡི་གེ །ཀ་ཅ་
ཏ་པ་བཞི་ནི་སྡེ་ཚན་དང་པོ་ཕོ་ཡིག་དང་། སྡེ་བ་བཞིའི་གཉིས་པ་ཁ་ཆ་ཐ་ཕ་བཞི་ནི་སྡེ་ཚན་
གཉིས་པ་མ་ནིང་གི་ཡི་གེ་དང་། སྡེ་བ་བཞིའི་གསུམ་པ་ག་ཇ་ད་བ་བཞི་ནི་སྡེ་ཚན་གསུམ་པ་
མོ་ཡིག་དང་། སྡེ་བ་བཞིའི་བཞི་པ་ང་ཉ་ན་མ་བཞི་ནི་སྡེ་ཚན་བཞི་པ་ཤིན་ཏུ་མོ་ཡིག་ཡིན་ནོ། །



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དེ་ལྟར་ཡི་གེ་བཅུ་དྲུག་དྲིལ་བའི་ལྷག་མ་ཨ་དང་བཅས་པའི་ཡི་གེ་བཅུ་བཞི་གནས་
པ་ལ། ཙ་དང་སོགས་ཁོངས་ན་ཚ་དང་ཛ་སྟེ་གསུམ་པོ་ནི་ཅ་དང་སོགས་སྒྲས་ཆ་དང་ཇ་
གསུམ་དང་སྦྱར་བས་ཙ་ནི་ཕོ། ཚ་ནི་མ་ནིང༌། ཛ་ནི་མོ་ཡི་སྡེ་ཚན་དང་། ཝ་ཡིག་ནི་བ་དང་
སྦྱར་བས་མོ་ཡི་སྡེ་ཚན་དུ་གོ་བར་བྱ་ཞིང་། དེའི་ལྷག་མ་ཞ་ཟ་འ་ཡ་ཤ་ས་སྟེ་དྲུག་ནི་སྡེ་ཚན་
གསུམ་པ་མོ་རུ་སྦྱར་བར་བྱའོ། །
ར་ལ་ཧ་གསུམ་ནི་མོ་གཤམ་གྱི་སྡེ་ཚན་དུ་འགྲོ་སྟེ། མིང་གཞན་མ་ནིང་མཚན་མེད་
ཅེས་ཀྱང་བྱ་སྟེ་སྡེ་ཚན་ལྔ་པ་ཡིན་ནོ། །དེས་ན་གསལ་བྱེད་ཀྱི་ཡི་གེ་ཀ་ཅ་ཏ་པ་ཙ་རྣམས་
མིང་གཞིར་སོང་བའི་ཚེ་རྗོད་པའི་རླུང་ཤུགས་ཤིན་ཏུ་གྲིམ་ཞིང་དྲག་པས་ཕོ་དང་། ཁ་ཆ་ཐ་
ཕ་ཚ་རྣམས་མིང་གཞིར་སོང་བའི་ཚེ་རྗོད་པའི་རླུང་ཤུགས་གྲིམ་ལྷོད་རན་པས་མ་ནིང་དང་།
ག་ཇ་ད་བ་ཛ་ཝ་ཞ་ཟ་འ་ཡ་ཤ་ས་སྟེ་བཅུ་གཉིས་རྣམས་མིང་གཞིར་སོང་བའི་ཚེ་རྗོད་པའི་
རླུང་ཤུགས་ཅུང་ཟད་ལྷོད་པས་མོ་དང་། ང་ཉ་ན་མ་བཞི་ནི་མིང་གཞིར་སོང་བའི་ཚེ་རྗོད་
པའི་རླུང་ཤུགས་ཆེས་ལྷོད་པས་ཤིན་ཏུ་མོ་དང་། ར་ལ་ཧ་རྣམས་མིང་གཞིར་སོང་བའི་ཚེ་
རྗོད་པའི་རླུང་ཤུགས་ཆེས་ཤིན་ཏུ་ལྷོད་པས་མོ་གཤམ་གྱི་སྡེ་ཚན་དུ་བཞག་ཅིང་། དེ་གསུམ་
སྐད་ཀྱི་གདངས་དང་བྱེད་རྩོལ་ཀྱང་ཞན་པ་ཁོ་ནར་གནས་པས་ན་མ་ནིང་མཚན་མེད་ཅེས་
བརྗོད་དོ། །
དེ་ལྟར་སྡེ་ཚན་ལྔ་རུ་ཡི་གེ་ཉེར་དགུ་དྲིལ་བའི་དགོས་པ་ནི། དེ་རྣམས་མིང་གཞིར་
འགྲོ་བའི་ཚེ་རང་རང་གི་སྐྱེ་གནས་ལས་འབྱུང་བ་ན་བྱེད་རྩོལ་དང་རླུང་ཤུགས་མི་འདྲ་བའི་
ཁྱད་པར་འབྱེད་ཕྱིར་དང་། དེ་ལ་སྔོན་རྗེས་རྣམས་འཇུག་པའི་ཚེ་དེ་གཉིས་ཀྱི་སྒྲ་གདངས་
ཇི་ལྟར་འཇུག་པའི་གཞི་ངོས་གཟུང་བའི་ཕྱིར་ཡིན་ལ། ཨ་ཡིག་ནི་རང་དབང་བའི་རྗོད་པ་
ཅན་སེང་གེ་ལྟ་བུ་ཡིན་པ་དང༌། དེ་ལ་སྔོན་འཇུག་རྣམས་གཏན་ནས་མི་འཇུག་པ་དང་།
རྗེས་འཇུག་རྣམས་ལས་ག་ང་ན་ར་ལ་ཙམ་ལས་གཞན་རྣམས་ཆོས་མིང་ཁྱད་པར་བ་འགྲུབ་
-- $)ག



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
བྱེད་དུ་འཇུག་མི་དགོས་པ་དང་། མིང་གཞིའི་ཡི་གེ་དྲིལ་བ་རྣམས་ཀྱང་ཨ་ཡི་དབྱངས་ཀྱིས་
བརྗོད་པའི་ཕྱིར། སྡེ་ཚན་ལྔར་དྲིལ་སྐབས་ཕོ་སོགས་གང་དུའང་མི་གཏོགས་པས་ན་རྟགས་
མེད་པ་ཞེས་པའི་བརྡ་སྦྱར་བའོ། །
སི་ཏུ་པཎ་ཆེན་གྱི་འགྲེལ་བར། ཨ་ནི་མཚན་མེད་ཅེས་ཀྱང་བྱ། །ཞེས་པ་སྡེབ་དག་
པར་གསུངས་ནས། ཨ་ཡིག་རྟགས་མེད་དུ་འདོད་པ་དང༌། མོ་གཤམ་མམ་མ་ནིང་མཚན་
མེད་དུ་འདོད་པ་དང་། ཕོའི་རྟགས་ཅན་དུ་འདོད་པའི་ལུགས་གསུམ་བཀག་པ་ལྟར་དོན་ལ་
གནས་མོད། མ་ནིང་མཚན་མེད་དུ་མི་འདོད་པས་མཚན་མེད་ནི་རྟགས་མེད་དུ་འདོད་པ་
ལས་འོས་མེད་དེ། སྤྱིར་མཚན་ནམ་མཚན་མ་ཞེས་པ་དོན་མང་པོ་ལ་འཇུག་ནའང་སྐབས་
འདིར་རྟགས་གསུམ་གྱི་དོན་བཤད་པས། ཨ་ཡིག་མཚན་མེད་དུ་འདོད་ཕྱིན་རྟགས་མེད་དུ་
དོན་གྱིས་ཁས་ལེན་དགོས་པས་སྡེ་ཚན་ལྔར་མི་གཏོགས་པའི་ཨ་ཡིག་སློབ་དཔོན་ཐུ་མིའི་
བཞེད་པ་ལས་མི་འདའ་སྙམ་མོ། །
དེས་ན་ལོ་ཆེན་ནམ་བཟང་པས། ཨ་ཡིག་ནི་རྟགས་མེད་པའོ། །ཞེས་དང་། ས་པཎ་
ཀུན་དགའ་རྒྱལ་མཚན་གྱིས་མཛད་པའི་བསྟན་བཅོས་མཁས་པའི་ཁ་རྒྱན་ལས། ཀ་ལ་
སོགས་པ་རྣམས་ནི་གསལ་བྱེད་རྣམས་སོ། །བཞི་བཞི་པའི་སྡེ་བ་ནི་བདུན་ནོ། །ཧ་ནི་
མཐར་གནས་པའོ། །ཞེས་དང་། དག་ཡིག་ཟ་མ་ཏོག་ལས། ཕྱོགས་སུ་ལྷུང་བ་ཉི་ཤུ་དགུ །
སུམ་ཅུ་པ་ནི་ཕྱོགས་ལྷུང་མེད། །ཅེས་གསུངས་སོ། །མཁས་དབང་བསྟན་དར་ལྷ་རམས་
པའི་སུམ་རྟགས་འགྲེལ་བར། ར་ལ་ཧ་ནི་མོ་གཤམ་སྟེ། །ཨ་ནི་ཀུན་གྱི་སྲོག་ཏུ་ཞུགས། །
ཞེས་པའི་དོན་ཡང༌། དབྱངས་སྲོག་ཞུགས་ཀྱི་ཐ་སྙད་བོད་བྱིངས་ལ་མེད་པས། ཀ་སོགས་
ཉེར་དགུ་བོ་སྲོག་མེད་དང་འདྲ་བར་བརྗོད་དུ་མེད་པ་ལ་ཨའི་དབྱངས་ཞུགས་པས་ཀ་
སོགས་ངག་གི་ལམ་ནས་བརྗོད་དུ་ཡོད་པའི་དོན་ཡིན་པར་གོ་དགོས་ཏེ། དེ་ཉིད་ལས།
ལྷག་མ་ཉི་ཤུ་རྩ་དགུ་ནི། །ཨ་ཡི་དབྱངས་ཀྱིས་བརྗོད་པའི་ཕྱིར། །ཨ་ཡང་དབྱངས་སུ་འདུ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བར་འདོད། །ཅེས་ཞིབ་ཆ་ཐོན་པར་སྣང་བའི་ཕྱིར་རོ། །
གཉིས་པ་ཇི་ལྟར་འཇུག་པའི་ཚུལ་བཤད་པ་ལ་གསུམ། མདོར་བསྟན་པ། རྒྱས་པར་
བཤད་པ། ཡི་གེའི་འཇུག་པ་སྤྱིའི་དགོས་པ་བསྟན་པའི་སྒོ་ནས་དོན་བསྡུ་བའོ། །དང་པོ་ནི།
མིང་གཞིར་འཇུག་པའི་སྡེ་ཚན་ལྔའི་ཡི་གེ་ལས་རྗེས་འཇུག་གི་ཡི་གེ་རྣམས་དབྱུང་བའི་ཆེད་དུ།
ཤིན་ཏུ་མོ་དང༌། མོ་གཤམ་གྱི་སྡེ་ཚན་གཉིས་མོ་ཡི་སྡེ་ཚན་གྱི་ནང་དུ་བསྡུས་པས། མིང་
གཞིའི་ཡི་གེ་ཕོ་དང་མ་ནིང་དང་མོ་ཡི་སྡེ་ཚན་གསུམ་དུ་གནས་པ་ལ། མོ་ཡི་སྡེ་ཚན་གྱི་ཡི་གེ་
ག་ང་ཇ་ཉ་ད་ན་བ་མ་ཛ་ཝ་ཞ་ཟ་འ་ཡ་ར་ལ་ཤ་ས་ཧ་སྟེ་བཅུ་དགུའི་ནང་ནས་ནི། མིང་གཞིའི་
རྗེས་སུ་འཇུག་པའི་ཡི་གེ་ག་ང་ད་ན་བ་མ་འ་ར་ལ་ས་སྟེ་བཅུ་ནི་དབྱུང་བར་བྱ་ཞིང་། དེ་ལས་
ད་ས་གཉིས་ཡང་འཇུག་ཏུའང་གོ་དགོས་སོ། །རྗེས་སུ་འཇུག་པའི་ཡི་གེ་བཅུ་ཡི་ནང་ནས་ནི།
མིང་གཞིའི་སྔོན་དུ་འཇུག་པའི་ཡི་གེ་ག་ད་བ་མ་འ་སྟེ་ལྔ་བོ་དབྱུང་བར་བྱ་བ་ཡིན་ནོ། །
གཉིས་པ་རྒྱས་པར་བཤད་པ་ལ་གཉིས། སྔོན་འཇུག་གི་འཇུག་པ་རྒྱས་པར་བཤད་
པ་དང་། རྗེས་འཇུག་གི་འཇུག་པ་རྒྱས་པར་བཤད་པའོ། །དང་པོ་ལ་གཉིས། རྟགས་ཀྱི་
དབྱེ་བ་མདོར་བསྟན་པ། ཕྱེ་བའི་དོན་སྤྲོས་ཏེ་བཤད་པའོ། །དང་པོ་ནི། སྔོན་འཇུག་གི་ཡི་
གེ་རྣམས་རང་རང་འཇུག་ཡུལ་གྱི་མིང་གཞིའི་ཡི་གེ་རྣམས་ཀྱི་སྔོན་དུ་སོང་བ་ན། དེ་དང་
སྦྱར་བའི་དབང་གིས་ཀློག་པའི་སྒྲའི་གདངས་མི་འདྲ་བའི་ཁྱད་པར་ཡོད་པས་སྔོན་འཇུག་
ལྔ་བོ་ལ་ནང་གསེས་ཀྱི་སྒོ་ནས། བ་ཡིག་མིང་གཞིའི་སྔོན་དུ་སོང་བའི་ཚེ་སྐད་ཀྱི་གདངས་
དྲག་པས་ཕོ་དང་། ག་ད་གཉིས་མིང་གཞིའི་སྔོན་དུ་སོང་བའི་ཚེ་སྐད་གདངས་རན་པས་མ་
ནིང་དང་། འ་ཡིག་མིང་གཞིའི་སྔོན་དུ་སོང་བའི་ཚེ་སྐད་གདངས་ཞན་པས་མོ་དང་ནི། མ་
ཡིག་མིང་གཞིའི་སྔོན་དུ་སོང་བའི་ཚེ་སྐད་གདངས་ཤིན་ཏུ་ཞན་པར་འཇུག་པས་ཤིན་ཏུ་མོ་
དང་བཅས་རྣམ་པ་བཞི་རུ་དབྱེ་བར་བྱའོ། །དེས་ན་སྔོན་འཇུག་ལྔ་བོ་མིང་གཞིར་འགྲོ་
སྐབས་རང་རང་གི་གནས་ལས་བྱེད་རྩོལ་དང་རླུང་ཤུགས་ཅུང་ཟད་ལྷོད་པ་དང་ཆེས་ལྷོད་
ག88༤



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
པར་འཇུག་པའི་མོ་ཡིག་ཡིན་ཡང་། རང་ཉིད་མིང་གཞིར་མ་སོང་བར་མིང་གཞིའི་ཡི་གེ་
གཞན་གྱི་སྔོན་དུ་འཇུག་པའི་ཚེ། བདེ། གསོ། དགུ །འཛི། མཐོ། ཞེས་པ་ན་རྗོད་པའི་སྐད་
གདངས་མི་འདྲ་བར་འགྱུར་བ་ནི། མིང་གཞི་དང་སྔོན་འཇུག་འཛོམས་སྟོབས་ཀྱིས་ཡིན་
པས་སྔོན་འཇུག་ལ་ཡང་ཕོ་སོགས་བཞིར་ཕྱེ་དགོས་བྱུང་བ་ཡིན་ནོ། །དབྱེ་བ་རྣམ་པ་བཞི་
པོ་དེ་དག་རེ་རེ་ལའང་འཇུག་པའི་བྱེད་པ་མི་འདྲ་བ་བཞི་རེ་བྱེད་རྒྱུ་ཡོད་དེ་ད་ལྟ་ཉིད་དུ་
འཆད་པར་འགྱུར་རོ། །
གཉིས་པ་ཕྱེ་བའི་དོན་སྤྲོས་ཏེ་བཤད་པ་ལ་བཞི། མིང་གཞིའི་ཡི་གེ་གང་ལ་འཇུག་
པར་བྱེད་པ། འཇུག་པ་པོ་གང་གིས་འཇུག་པར་བྱེད་པ། སྒྲའི་ཚུལ་ཇི་ལྟར་འཇུག་པར་བྱེད་པ།
དགོས་པ་ཅི་ཡི་ཕྱིར་དུ་འཇུག་པར་བྱེད་པའོ། །དང་པོ་ནི། མིང་གི་གཞིའི་ཡི་གེ་གང་ལ་ནི་
སྔོན་འཇུག་རྣམས་འཇུག་པར་བྱེད་ཅེ་ན། ཝ་འ་ར་ལ་ཧ་སྟེ་མོ་ཡིག་རྐྱང་པ་ལྔ་ཨ་དང་
བཅས་པ་མ་གཏོགས། ཕོ་དང་མ་ནིང་དང་མོ་དང་ཤིན་ཏུ་མོ་སྟེ་ཡི་གེ་ཉེར་བཞི་ལ་རང་རང་
གི་ཁྱད་པར་གྱིས་འཇུག་པ་ཡིན་ནོ། །
གཉིས་པ་འཇུག་པ་པོ་གང་གིས་འཇུག་པར་བྱེད་པ་ལ་གཉིས། དངོས་ཀྱི་དོན་དང་།
ཞར་ལ་མི་འཇུག་པ་བཤད་པའོ། །དང་པོ་ནི། གང་གིས་འཇུག་པར་བྱེད་ཅེ་ན། སྔོན་འཇུག་
གི་ཡི་གེ་རྣམས་ཏེ། དེ་ཡང་སྔོན་འཇུག་གི་ཕོ་བ་ཡིག་ནི། མིང་གཞིའི་ཡི་གེ་ཕོ་ཀ་ཅ་ཏ་ཙ་
བཞི་དང་། མོ་ཡིག་ག་ད་ཞ་ཟ་ཤ་ས་དྲུག་སྟེ་ཡི་གེ་བཅུ་ལ་འཇུག་པ་ཡིན་ཏེ། དཔེར་བརྗོད་ན།
བཀུ །བཅོ། བཏུ། བཙོ། བགོ །བདེ། བཞོ། བཟོ། བཤུ། བསུ་ཞེས་པ་ལྟ་བུའོ། །
སྔོན་འཇུག་གི་མོ་འ་ཡིག་ནི། མིང་གཞིའི་མོ་ག་ཇ་ད་བ་ཛ་ལྔ་དང༌། མ་ནིང་ཁ་ཆ་ཐ་
ཕ་ཚ་ལྔ་སྟེ་ཡི་གེ་བཅུ་ལ་འཇུག་སྟེ། དཔེར་བརྗོད་ན། འགོ །འཇི། འདུ། འབུ། འཛི། འཁུ། །
འཆེ། འཐུ། འཕོ། འཚེ་ཞེས་པ་ལྟ་བུའོ། །སྔོན་འཇུག་གི་མ་ནིང་ག་ད་གཉིས་པོ་ཡང་ནི། །
མིང་གཞིའི་ཕོ་དང་མོ་ཡིག་གཉིས་ལ་ཁྱད་པར་གྱིས་འཇུག་སྟེ། དེ་ཡང་སྔོན་འཇུག་གི་ག་
འe



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཡིག་ནི། མིང་གཞིའི་ཕོ་ཀ་ཅ་ཏ་ཙ་གསུམ་དང་། མོ་ད་ཞ་ཟ་ཡ་ཤ་ས་དྲུག་དང་། ཤིན་ཏུ་མོ་
ཉ་ན་གཉིས་ཏེ་ཡི་གེ་བཅུ་གཅིག་དང༌། ད་ཡིག་ནི། མིང་གཞིའི་ཕོ་ཀ་པ་གཉིས་དང༌། མོ་ག་
བ་གཉིས་དང་། ཤིན་ཏུ་མོ་ང་མ་གཉིས་ཏེ་ཡི་གེ་དྲུག་ལ་འཇུག་གོ། །དཔེར་བརྗོད་ན། གཅུ།
གཏོ། གཙོ། གདུ། གཞི། གཟུ། གཡི། གཤེ། གསེ། གཉི། གནོ་ཞེས་པ་དང་། དཀུ། དཔེ།
དགེ། དབུ། དངོ༌། དམུ་ཞེས་པ་ལྟ་བུའོ། །སྔོན་འཇུག་གི་ཤིན་ཏུ་མོ་མ་ཡིག་ནི། མིང་གཞིའི་
མ་ནིང་ཁ་ཆ་ཐ་ཚ་བཞི་དང་། མོ་ག་ཇ་ད་ཛ་བཞི་དང་། ཤིན་ཏུ་མོ་ང་ཉ་ན་གསུམ་སྟེ་ཡི་གེ་
བཅུ་གཅིག་ཉིད་ལ་འཇུག་སྟེ། དཔེར་བརྗོད་ན། མཁོ། མཆུ། མཐེ། མཚེ། མགུ །མཇེ།
མདོ། མཛོ། མངའ། མཉེ། མནོ་ཞེས་པ་ལྟ་བུའོ། ། །
དེ་རྣམས་ནི་མིང་གཞི་རྐྱང་པ་འཕུལ་ཚུལ་ཡིན་ལ། བརྩེགས་པ་འཕུལ་བའི་ཚེ་སྔོན་
འཇུག་གི་བ་ཡིག་ཁོ་ནས་འཕུལ་བ་ཡིན་ནོ། །དེ་ཡང་མིང་གཞིའི་ཡི་གེ་ར་མགོ་ཅན་ཡིན་ན་
རྐ་རྒ་རྔ་རྗ་རྙ་རྟ་རྡ་རྣ་རྩ་རྫ་སྟེ་ཡི་གེ་བཅུ་འཕུལ་ཏེ། དཔེར་བརྗོད་ན། བརྐུ། བརྒ། བརྔ།
བརྗེ། བརྙ། བརྟ། བརྡ། བརྐུ། བརྩེ། བརྫུ་ཞེས་པ་ལྟ་བུའོ། །ལ་མགོ་ཅན་ཡིན་ན་ལྟ་ལྡ་
གཉིས་འཕུལ་ཏེ། དཔེར་བརྗོད་ན། བལྟ། བལྡ། ཞེས་པ་ལྟ་བུའོ། །ས་མགོ་ཅན་ཡིན་ན་སྐ་
སྒ་སྔ་སྙ་སྟ་སྡ་སྣ་སྩ་སྟེ་ཡི་གེ་བརྒྱད་འཕུལ་ཏེ། དཔེར་བརྗོད་ན། བསྐོ། བསྒོ། བསྔོ། བསྙེ།
བསྟི། བསྡུ། བསྣོ། བསྩ། ཞེས་པ་ལྟ་བུའོ། །
སུམ་བརྩེགས་ཅན་གྱི་ཡི་གེ་ཡིན་ན་རྐྱ་རྒྱ་སྐྱ་སྐྱ་སྐྱ་སྒྲ་སྟེ་དྲུག་འཕུལ་ཏེ། དཔེར་
བརྗོད་ན། བརྐྱ། བརྒྱུ། བསྐྱ། བསྐྱེ། བསྐྲུ། བསྒྲེ་ཞེས་པ་ལྟ་བུའོ། །ཡ་ར་ལ་ཝའི་འདོགས་
ཅན་ལ་བརྩེགས་པའི་ཐ་སྙད་མི་བྱེད་པ་ནི་བརྡ་སྤྲོད་འདིར་རྐྱང་འདོགས་ལ་དགོངས་ཤིང་།
བརྩེགས་པ་ལ་འདོགས་ན་སུམ་བརྩེགས་ཅན་ཞེས་བརྡ་སྦྱར་བའང་ཡོད་དོ། །འདོགས་
ཅན་ལ་འཕུལ་ཇི་ལྟར་འཇུག་སྙམ་ན། སྔོན་འཇུག་གི་ཕོ་བ་ཡིག་གིས། མིང་གཞིའི་ཡི་གེ་ཡ་
བཏགས་ཅན་ཀྱ་གྱ་གཉིས་དང་། ར་བཏགས་ཅན་ཀྲ་གྲ་སྲ་གསུམ་དང་། ལ་བཏགས་ཅན་
，
s
)( )



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ཀླུ་ཟླ་རླ་སླ་བཞི་སྟེ། ཡི་གེ་དགུ་འཕུལ་ཏེ། དཔེར་བརྗོད་ན། བཀྱེ། བགྱི། བཀྲ། བགྲོ།
བསྲེ། བཀྑ། བཟློ། བརླུ། བསླུ་ཞེས་པ་ལྟ་བུའོ། ། །
སྔོན་འཇུག་གི་མོ་འ་ཡིག་གིས། ཡ་བཏགས་ཅན་ཁྱ་གྱ་ཕྱ་བྱ་བཞི་དང་། ར་བཏགས་
ཅན་ཁྲ་གྲ་དྲ་ཕྲ་བྲ་ལྔ་སྟེ་ཡི་གེ་དགུ་འཕུལ་ཏེ། དཔེར་བརྗོད་ན། འཁྱུ། འགྱེ། འཕྱི། འབྱོ།།
འཁྲི། འགྲོ །འདྲུ། འཕྲོ། འབྲི་ཞེས་པ་ལྟ་བུའོ། །སྔོན་འཇུག་གི་མ་ནིང་ག་ཡིག་གིས་
འདོགས་ཅན་གང་ཡང་མི་འཕུལ་ཞིང་། མ་ནིང་ད་ཡིག་གིས། ཡ་བཏགས་ཅན་ཀྱ་གྱ་པྱ་བྱ་
མྱ་ལྔ་དང་། ར་བཏགས་ཅན་ཀྲ་གྲ་ཕྲ་བྲ་བཞི་སྟེ་ཡི་གེ་དགུ་འཕུལ་ཏེ། དཔེར་བརྗོད་ན།
དཀྱུ། དགྱེ། དཔྱི། དབྱེ། དམྱ། དཀྲི། དགྲ། དཔྱོ། དབྲེ་ཞེས་པ་ལྟ་བུའོ། །སྔོན་འཇུག་གི་
ཤིན་ཏུ་མོ་མ་ཡིག་གིས། ཡ་བཏགས་ཅན་ཁྱ་གྱ་གཉིས་དང་། ར་བཏགས་ཅན་ཁྲ་གྲ་གཉིས་
ཏེ་ཡི་གེ་བཞི་འཕུལ་ཏེ། དཔེར་བརྗོད་ན། མཁྱ། མགྱོ། མཁྲེ། མགྲི་ཞེས་པ་ལྟ་བུའོ། །ཝ་
བཏགས་ཅན་གྱི་ཡི་གེ་ལ་སྔོན་འཇུག་ཐོབ་པ་ནམ་ཡང་མི་སྲིད་དོ། །ཨ་ཀྱཱ་ཡོངས་འཛིན་
རིན་པོ་ཆེས་མཛད་པའི་རྟགས་འཇུག་དགོངས་འགྲེལ་རབ་གསལ་སྣང་བར། བརྩེགས་
འཕུལ་བ་ཡིག་ཁོ་ནར་ངེས། །དེ་ཡང་མིང་གཞི་ང་ཉ་ན། །ཇ་དང་ཛ་བཅས་ལྔ་བོ་ལ། ར་
མགོ་བྱུང་ཚེ་ལྔ་ཀ་དང་། །ས་མགོ་བྱུང་ན་ང་ཉ་ན། །གསུམ་པོ་ཁོ་ནའི་སྔོན་དུ་འབྱུང་། །ལ་
མགོ་ལྡན་ལ་འཕུལ་ཡིག་སྤང་། །ཞེས་གསུངས་པ་མིང་གཞི་རྐྱང་པ་ཡིན་ཚེ་བ་འཕུལ་མི་
ཐོབ་ཀྱང་མགོ་ཅན་དུ་བྱུང་ན་འཕུལ་ཐོབ་པའི་དོན་ཡིན་པས། ལ་མགོ་ཅན་ལ་འཕུལ་མི་
ཐོབ་གསུངས་པ་ཡང་ལ་མགོ་ཅན་གྱི་ང་དང་ཇ་ལ་དགོངས་པ་ཡིན་པའི་ཚུལ་ཤེས་པར་བྱོས་
ཤིག །
འོ་ན་མིང་གཞིའི་ཡི་གེ་ཉིས་འབྲེལ་དང་སུམ་འབྲེལ་ཅན་རྣམས་སྔོན་འཇུག་གི་
འཇུག་ཡུལ་ཡིན་ནམ་མིན་ཞེ་ན། རྩ་བར་རྐྱང་འཕུལ་ཙམ་ལས་མགོ་འདོགས་ཅན་གྱི་
འཕུལ་ཐོབ་ཚུལ་མ་གསུངས་པས་བརྗོད་པར་དཀའ་བའི་གནས་ཡིན་ཡང་། མིང་གཞིའི་ཡི་
མ9མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གེ་གཉིས་སམ་གཉི་ག་འཛོམས་པ་སྔོན་འཇུག་གི་འཇུག་ཡུལ་དུ་འདོད་དགོས་ཏེ། དཔེར་ན།
མིང་གཞི་ང་དང་ར་ལ་བ་འཕུལ་མི་ཐོབ་ཀྱང་། དེ་གཉིས་འབྲེལ་བའི་མིང་གཞི་རྔ་ལ་བ་
འཕུལ་ཐོབ་པ་དང་། ར་དང་ཡ་ལ་བ་འཕུལ་མི་ཐོབ་ཀྱང་། ག་ཡིག་གི་མགོ་དང་འདོགས་
སུ་སོང་བའི་ཚེ་མིང་གཞིའི་ར་ག་ཡ་གསུམ་འབྲེལ་བ་རྒྱ་ལ་བ་འཕུལ་ཐོབ་པ་ནི། ཡི་གེ་རེ་
རེ་བ་དེ་སྔོན་འཇུག་གི་འཇུག་ཡུལ་དུ་མ་སོང་ཡང་། གཉིས་སམ་གསུམ་མིང་གཞིའི་ཡི་གེ་
གཅིག་ཏུ་འབྲེལ་བ་ནི་སྔོན་འཇུག་གི་འཇུག་ཡུལ་དུ་འོས་པར་གྱུར་པ་ལྟ་བུ་ཡིན་ནོ། །དེའི་
ཕྱིར་མི་འཇུག་པ་བཤད་སྐབས་རང་སྡེའི་འ་ཡིག་ཡ་ལ་མི་འཇུག་པ་དང་། འཇུག་པ་བཤད་
སྐབས་བ་ཡིག་ང་ལ་མི་འཇུག་པའི་དོན་རྐྱང་འཕུལ་ལ་དགོངས་པ་ཤེས་དགོས་སོ། །
གཉིས་པ་ཞར་ལ་མི་འཇུག་པ་བཤད་པ་ལ་གསུམ། གོ་སླ་བ་ཕོ་དང་མ་ནིང་གི་སྡེ་
ཚན་ལ་མི་འཇུག་པའི་ཚུལ་དང་། གོ་དཀའ་བ་མོའི་སྡེ་ཚན་ལ་མི་འཇུག་པའི་ཚུལ་དང་།
འཇུག་པའི་མཐའ་གཅོད་པར་གསུངས་པའི་དོན་བཤད་པའོ། །དང་པོ་ནི། མིང་གཞིའི་ཡི་
གེ་གང་ལ་སྔོན་འཇུག་གང་མི་འཇུག་པའི་ཚུལ་ནི་འདི་ལྟ་སྟེ། སྔོན་འཇུག་གི་ཕོ་བ་ཡིག་ནི།
མིང་གཞིའི་མ་ནིང་གི་ཡི་གེ་ཁ་ཆ་ཐ་ཕ་ཚ་ལྔ་ལ་མི་འཇུག་ཅིང་། སྔོན་འཇུག་གི་མོ་འ་ཡིག་
དང༌། ཤིན་ཏུ་མོ་མ་ཡིག་གཉིས་པོ་ཡང་། མིང་གཞིའི་ཕོ་ཡིག་ཀ་ཅ་ཏ་པ་ཙ་ལྔ་ལ་འཇུག་
པར་མི་འགྱུར་ལ། མིང་གཞིའི་མ་ནིང་གི་ཡི་གེ་ཁ་ཆ་ཐ་ཕ་ཚ་ལྔ་བོ་རང་ལ། སྔོན་འཇུག་གི་
མ་ནིང་ག་ད་གཉིས་པོ་རང་མི་འཇུག་པ་ཡིན་ནོ། ། །
གཉིས་པ་གོ་དཀའ་བ་མོའི་སྡེ་ཚན་ལ་མི་འཇུག་པའི་ཚུལ་ནི། སྔོན་འཇུག་རྣམས་
རང་གི་སྡེ་བ་དང་སྡེ་ཚན་གྱི་མིང་གཞིའི་ཡི་གེ་དང་ཡང་ཕྲད་པ་ན། སྔོན་འཇུག་གི་ཕོ་བ་
ཡིག་ཡང་། མིང་གཞིའི་རང་སྡེའི་མོ་ཡིག་བ་མ་གཉིས་དང་། ཕོ་ཡིག་པ་སྟེ་གསུམ་ལ་
འཇུག་པར་མི་འགྱུར་རོ། །སྔོན་འཇུག་གི་མ་ནིང་ག་ད་གཉིས་ལས། ག་ཡིག་ནི། མིང་གཞི་
རང་སྡེའི་ཕོ་ཡིག་ཀ་དང་། མོ་ཡིག་ག་ང་སྟེ་གསུམ་ལ་མི་འཇུག་ཅིང་། ད་ཡིག་ནི། མིང་
~92



A
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གཞི་རང་སྡེའི་ཕོ་ཡིག་ཏ་དང༌། མོ་ཡིག་ད་ན་སྟེ་གསུམ་ལ་མི་འཇུག་གོ །སྔོན་འཇུག་གི་མོ་
འ་ཡིག་ནི། མིང་གཞི་རང་སྡེའི་མོ་ཡིག་ཞ་ཟ་ཡ་འ་བཞི་ལ་མི་འཇུག་གོ། །སྔོན་འཇུག་གི་
ཤིན་ཏུ་མོ་མ་ཡིག་ཡང་ནི་དེ་བཞིན་ཏེ་མིང་གཞི་རང་སྡེའི་ཕོ་ཡིག་པ་དང་། མོ་ཡིག་བ་མ་སྟེ་
གསུམ་ལ་ནམ་ཡང་འཇུག་པ་མ་ཡིན་ནོ། །རྐང་པ་འདི་གསུམ་པོ་རགས་བཤད་འདྲ་བར་
སྣང་ཡང་ཚིག་གི་ནུས་པ་ལ་དཔགས་ན། གོང་དུ་འཇུག་པའི་ཚུལ་སོ་སོར་གསལ་བར་
གསུངས་ནས། མི་འཇུག་པའི་ཚུལ། མི་འཇུག་པ་ནི་འདི་ལྟ་སྟེ། །ཞེས་སོགས་ཚིགས་
བཅད་གཅིག་གིས་སྤྱིར་བསྟན་དུ་གསུངས་ཤིང་། རང་གི་སྡེ་དང་ཕྲད་པ་ན། །ཞེས་སོགས་
རྐང་པ་གསུམ་གྱིས་དཀའ་གནད་ཀྱི་མཐའ་གཅོད་བྱེ་བྲག་ཏུ་བསྟན་པའི་རྣམ་གཞག་ཡོད་
འདྲ་ཡང་། ཡན་ལག་གི་བསྟན་བཅོས་ཕྱི་མ་དྲུག་གདོང་དམར་བོད་ཀྱི་སེམས་ཅན་ཡོད་དོ་
ཅོག་གི་བསོད་ནམས་དམན་པས་འདི་དང་འདི་ཞེས་མིང་ཙམ་དུའང་མ་གནས་པས་ན་ཁ་
ཚོན་གཅོད་པར་མི་བྱེད་དོ། །
གསུམ་པ་འཇུག་པའི་མཐའ་གཅོད་པར་གསུངས་པའི་དོན་བཤད་པ་ནི། སྔ་ཕྱིས་
འགྲེལ་བཤད་མཁན་པོ་རྣམས་ས་བཅད་འདི་ལ་ལྗགས་བསྐྱོད་པར་མ་མཛད་ཀྱང་། སྡེ་
དགེའི་སི་ཏུ་པཎ་ཆེན་ཀརྨ་བསྟན་པའི་ཉིན་བྱེད་གཙུག་ལག་ཆོས་ཀྱི་སྣང་བ་དང་། ཨ་མདོ་
ཕྱག་རྡོར་ཐང་པ་ཨ་ཀྱཱ་ཡོངས་འཛིན་རིན་པོ་ཆེ་དབྱངས་ཅན་དགའ་བའི་བློ་གྲོས། ཨ་མདོ་
རྗེ་སྐུ་འབུམ་མཆོད་གཞིས་ཞིང་སྐྱོང་པ་བདག་གི་ཡོངས་འཛིན་སྐུ་དྲིན་ཅན་ངག་དབང་ཆོས་
གྲགས་སོགས་མཁས་གྲུབ་ཁ་ཤས་ཀྱི་གསུང་རྒྱུན་ལ་ས་བོན་ཙམ་བཞུགས་པ་དེ། རང་རེ་
ལས་དང་པོ་བ་རྣམས་ལ་ཤིན་ཏུ་མཁོ་ཞིང་ཤེས་པར་ཡང་བྱ་དགོས་པའི་ཕྱིར་མདོ་ཙམ་
བཤད་ན། རྩ་བར་ཚིགས་བཅད་གཅིག་གིས་སྔོན་འཇུག་རྣམས་མིང་གཞིའི་ཕོ་དང་མ་ནིང་
ལ་མི་འཇུག་པ་དང་། དེ་ནས་རྐང་པ་གསུམ་གྱིས་རང་སྡེ་དང་ཕྲད་པས་མི་འཇུག་པར་
གསུངས་པ་གཉིས་ལས་ཕྱི་མ་འདི། སྔོན་འཇུག་རྣམས་རང་སྡེའི་མོ་ལ་མི་འཇུག་པར་
93ག་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གསུངས་པ་དེས་སྡེ་ཚན་གསུམ་གྱི་ནང་ནས་མོ་ཡི་ཡི་གེ་བཅུ་དགུ་ཡོད་པ་དེ་ལས་གང་ལ་
འཇུག་པ་དང་གང་ལ་མི་འཇུག་པའི་ཁྱད་པར་མི་གསལ་བ་དེ་ངེས་དགོས་སོ། །དེ་ལྟར་
ཡང་ཡང་དཔྱད་པར་སྡེ་ཚན་གསུམ་དུ་དྲིལ་བའི་མོ་ཡིག་བཅུ་དགུ་ལ་སྔོན་འཇུག་གང་
འཇུག་ལེགས་པར་མ་རྟོགས་བར་དུ་འཇུག་པ་དང་མི་འཇུག་པ་ཞེས་པའང་ཚིག་ཙམ་དུ་
སྣང་བས་ན། འཇུག་པ་དེའི་མཐའ་གཅོད་པའི་ཕྱིར་ཞེས་པའི་ཚིག་འདི་བྱུང་བ་ཡིན་ནོ། ། །
དེ་ཡང་རྩ་བ་ལས་གསུངས་པ་བཞིན་སླར་ཡང་གསལ་བར་བཤད་ན། སྔོན་འཇུག་
གང་གིས་མིང་གཞི་གང་ལ་འཇུག་པ་ནི། སྔོན་འཇུག་གི་བ་དང་ག་ཡིག་གཉིས་ཀྱིས་མིང་
གཞི་གང་ལ་འཇུག་པ་ནི། སྔོན་འཇུག་གི་བ་དང་ག་ཡིག་གཉིས་ཀྱིས་མིང་གཞིའི་ཅ་ང་ཙ་ཞ་
ཟ་ཤ་ས་བདུན་དང་། བ་དང་ད་ཡིག་གཉིས་ཀྱིས་ཀ་གཅིག་པུ་དང་། ད་ཡིག་གིས་བ་མ་
གཉིས་དང་། འ་དང་མ་ཡིག་གཉིས་ཀྱིས་ཁ་ཆ་ཐ་ཇ་ཛ་དྲུག་དང་། འ་ཡིག་གིས་ཕ་གཅིག་
པུ་དང༌། བ་དང་འ་དང་ད་དང་མ་ཡིག་རྣམ་ཀྱིས་ག་གཅིག་པུ་དང་། བ་དང་འ་དང་ག་དང་
མ་ཡིག་རྣམས་ཀྱིས་ད་གཅིག་པུ་དང་། འ་དང་ད་ཡིག་གཉིས་ཀྱིས་བ་གཅིག་པུ་དང༌། ག་
ཡིག་གིས་ཡ་གཅིག་པུ་དང་། ད་དང་མ་ཡིག་གཉིས་ཀྱིས་ང་གཅིག་པུ་དང་། ག་དང་མ་
ཡིག་དག་གིས་ཉ་ན་གཉིས་རྣམས་འཕུལ་བ་ནི། ཕོ་ནི་ཕོ་དང་མོ་ལ་འཇུག །ཅེས་སོགས་
རྐང་པ་ལྔའི་དོན་ཡིན་ལ། དེའི་ཞར་ལ་ཝ་སོགས་དྲུག་ལ་སྔོན་འཇུག་མི་ཐོབ་པའི་ཚུལ་དོན་
ལ་ཡོད་དོ། །
དེ་ལྟར་འཇུག་པ་བཤད་པས་ཀྱང་གང་ལ་མི་འཇུག་པ་གོ་ནུས་མོད་ཀྱི། སྔོན་འཇུག་
གི་འཇུག་པ་དེའི་མཐའ་གཅོད་པའི་ཕྱིར། སྔོན་འཇུག་གི་ཕོ་ཡིག་ནི། མིང་གཞིའི་མ་ནིང་གི་
སྡེ་ཚན་ལ་མི་འཇུག་པ་དང༌། སྔོན་འཇུག་གི་མོ་དང་། ཡང་སྒྲའི་ནུས་པས་ཤིན་ཏུ་མོ་ཡིག་
གཉིས་ནི། མིང་གཞིའི་ཕོ་ཡི་སྡེ་ཚན་དང་། སྔོན་འཇུག་གི་མ་ནིང་གི་ཡི་གེ་ནི། མིང་གཞིའི་
མ་ནིང་གི་སྡེ་ཚན་ལ་མི་འཇུག་གོ། །ཞེས་སྔར་མིང་གཞིའི་ཡི་གེ་སྡེ་ཚན་ལྔ་རུ་དྲིལ་བ་དེ་
ཀ 94



༦r༧
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
སླར་ཡང་ཕོ་མོ་མ་ནིང་གི་སྡེ་ཚན་གསུམ་དུ་དྲིལ་བའི་ནང་ནས། ཕོ་དང་མ་ནིང་གི་སྡེ་ཚན་
གཉིས་ལ་མི་འཇུག་པ་གོ་སླ་བའི་ཕྱིར་སྤྱིར་གསུངས་པ་ནི། མི་འཇུག་པ་ནི་འདི་ལྟ་སྟེ། །
ཞེས་སོགས་ཤོ་ལོ་ཀ་གཅིག་ཡིན་ནོ། །མོའི་སྡེ་ཚན་ལ་མི་འཇུག་པའི་ཚུལ་ནི་གོ་དཀའ་སྟེ།
སྔོན་འཇུག་རྣམས་མིང་གཞིའི་མོའི་སྡེ་ཚན་ལ་འཇུག་པ་དང་མི་འཇུག་པ་གཉིས་ཡོད་པ་
དེའི་ཁྱད་པར་ལེགས་པར་ཕྱེད་དགོས་པས་སོ། །དེའི་ཕྱིར་རང་གི་སྡེ་བ་ལ་སྔོན་འཇུག་
རྣམས་མི་འཇུག་པ་དངོས་སུ་བསྟན་པས། རང་གི་སྡེ་ཚན་ལ་འཇུག་མི་འཇུག་ཤུགས་ཀྱིས་
གོ་དགོས་པས་ན། དེ་ཡང་སྔོན་འཇུག་གི་ཕོ་བ་ཡིག་ནི། མིང་གཞིའི་ཕོ་མོ་མ་ནིང་གི་སྡེ་ཚན་
གསུམ་གྱི་ནང་ནས། གཞན་སྡེ་མ་ནིང་ལྔ་དང་། རང་སྡེའི་པ་ཕ་བ་མ་བཞི་ལ་མི་འཇུག་པར་
མ་ཟད། རང་གི་སྡེ་ཚན་གྱི་མོ་ཡིག་ཇ་ཛ་ཝ་འ་ཡ་ང་ཉ་ན་ར་མ་ལ་ཧ་ཨ་དང་བཅས་པ་སྟེ་ཡི་
གེ་བཅུ་གཉིས་ལ་མི་འཇུག་པ་དང་། སྔོན་འཇུག་མོ་འ་ཡིག་ནི། མིང་གཞིའི་སྡེ་ཚན་གསུམ་
གྱི་གཞན་སྡེ་ཕོ་ཡིག་ལྔ་དང་། རང་སྡེའི་ཞ་ཟ་འ་ཡ་བཞི་ལ་མི་འཇུག་པར་མ་ཟད། རང་གི་
སྡེ་ཚན་གྱི་མོ་ཡིག་ཝ་ཤ་ས་ང་ཉ་ན་མ་ར་ལ་ཧ་ཨ་དང་བཅས་ཡི་གེ་བཅུ་གཅིག་ལ་མི་འཇུག་
པ་དང་། སྔོན་འཇུག་མ་ནིང་གཉིས་ཀྱི་ག་ཡིག་ནི། མིང་གཞིའི་སྡེ་ཚན་གསུམ་གྱི་གཞན་སྡེ་
མ་ནིང་ལྔ་དང་། རང་སྡེའི་ཀ་ཁ་ག་ང་བཞི་ལ་མི་འཇུག་པར་མ་ཟད། རང་གི་སྡེ་ཚན་གྱི་མོ་
ཡིག་ཇ་བ་ཛ་ཝ་འ་མ་ལ་ཧ་ཨ་དང་བཅས་ཡི་གེ་བཅུ་ལ་མི་འཇུག་ཅིང་། ད་ཡིག་ནི། མིང་
གཞིའི་སྡེ་ཚན་གསུམ་གྱི་གཞན་སྡེ་མ་ནིང་ལྔ་དང་། རང་སྡེ་ཏ་ཐ་ད་ན་བཞིར་མ་ཟད། རང་
གི་སྡེ་ཚན་གྱི་མོ་ཡིག་ཇ་ཛ་ཝ་ཞ་ཟ་འ་ཡ་ཤ་ས་ཉ་ར་ལ་ཧ་ཨ་དང་བཅས་ཡི་གེ་བཅུ་བཞི་ལ་
མི་འཇུག་པ་དང༌། སྔོན་འཇུག་ཤིན་ཏུ་མོ་མ་ཡིག་ནི། མིང་གཞིའི་སྡེ་ཚན་གསུམ་གྱི་གཞན་
སྡེ་ཕོ་ཡིག་ལྔ་དང་། རང་སྡེའི་པ་ཕ་བ་མ་བཞི་ལ་མི་འཇུག་པར་མ་ཟད། རང་གི་སྡེ་ཚན་གྱི་
མོ་ཡིག་ཝ་ཞ་ཟ་འ་ཡ་ཤ་ས་ར་ལ་ཧ་ཨ་དང་བཅས་པ་ཡི་གེ་བཅུ་གཅིག་ལ་མི་འཇུག་པ་ནི།
རང་གི་སྡེ་དང་ཕྲད་པ་ན། །ཞེས་སོགས་རྐང་པ་གསུམ་གྱི་དོན་ཡིན་ནོ། །ཡིན་པའི་རྒྱུ་
མ་95ན



ཐུན་མོང་རིག་མཛོད་ལས། བོད་ཀྱི་བརྡ་སྤྲོད ཕྱོགས་བསྒྲིགས་པོད་བཅུ་པ།
མཚན་ཡང་། རང་གི་སྡེ་དང་ཕྲད་པ་ན། །ཞེས་པའི་རང་ནི་སྔོན་འཇུག་རྣམས་དང༌། སྡེ་ནི་
པ་སྡེ་ཞ་སྡེ་ཀ་སྡེ་ཏ་སྡེ་རྣམས་ཡིན་ཞིང་། དང་ནི་སོ་སོར་འབྱེད་པའི་དང་སྒྲ་སྟེ། སྔར་སྡེ་ཚན་
གསུམ་དུ་དྲིལ་བའི་ནང་ནས་མོའི་སྡེ་ཚན་ཞེས་པ་ཡིན་ལ། ཕྲད་པ་ན་ཞེས་པའི་ན་ཡིག་ནི་
གཞུང་འཛུགས་ཀྱི་དམིགས་ཀྱིས་དགར་བའི་དོན་ཅན་ཡིན་པས། རང་གི་སྡེ་བ་དང་སྡེ་ཚན་
གཉིས་ཀ་དང་ཕྲད་པ་ན་ཞེས་པའི་དོན་དུ་གོ་དགོས་ཏེ་སུམ་རྟགས་ཀྱི་མན་ངག་ཡིན་ཞེས་
ཀྱང་རུང་ངམ་སྙམ་མོ། ། །
བཤད་དོན་རྣམས་ཧྲིལ་གྱིས་བསྡུས་ཏེ་མཚོན་ན། ཕོ་ནི་ཕོ་དང་མོ་ལ་འཇུག །ཅེས་
མིང་གཞི་ཕོ་ཀ་ཅ་ཏ་ཙ་བཞི་དང་
། མོ་ག་ད་ཞ་ཟ་ཤ་ས་དྲུག་སྟེ་བཅུ་བོ་ནི། བ་ཡིག་གི་འཇུག་
ཡུལ་དུ་འོས་ཤིང་སོང་བ་ཡིན་པས་ན་སྔོན་འཇུག་བ་ཡིག་འཕུལ་དུ་བཞག་པས་མིང་ཚིག་
གི་ངོ་བོ་དང་ཁྱད་པར་རྣམས་གསལ་བར་བྱེད་ནུས་པའི་རྒྱུ་མཚན་གྱིས་མིང་གཞི་ཀ་སོགས་
བཅུ་ལ་བ་འཕུལ་འཇུག་པ་དང་། ཕོ་ནི་མ་ནིང་ལ་མི་འཇུག །ཅེས་དང་། རང་གི་སྡེ་དང་
ཕྲད་པ་ན། །ཕོ་ཡང་མོ་ལ་འཇུག་མི་འགྱུར། །ཞེས་སྡེ་ཚན་གསུམ་དུ་དྲིལ་བའི་མིང་གཞིའི་
ནང་ནས་གཞན་སྡེ་མ་ནིང་ཁ་ཆ་ཐ་ཚ་བཞི་དང་། རང་སྡེའི་མོ་ཡིག་མ་དང་མ་ནིང་ཕ་དང་ཕོ་
ཡིག་པ་གསུམ་དང༌། རང་གི་སྡེ་ཚན་གྱི་མོ་ཡིག་ཇ་ཛ་ཝ་འ་ཡ་ང་ཉ་ན་ར་ལ་ཧ་ཨ་དང་
བཅས་པ་དང་། སྔོན་འཇུག་རྣམས་རང་ལ་རང་ཉིད་མི་འཕུལ་བས་བ་ཡིག་སྟེ། མིང་གཞིའི་
ཡི་གེ་ཉི་ཤུ་པོ་དེ་བ་ཡིག་གི་འཇུག་ཡུལ་དུ་མི་འོས་ཤིང་མ་སོང་བས་ན་སྔོན་འཇུག་གི་བ་
ཡིག་མི་འཇུག་ཅིང་། དབང་ཤེད་བཙན་པོས་བཅུག་ཀྱང་། བཕ། བཔ། བཇ་ལྟ་བུ་མིང་
ཚིག་གི་ངོ་བོ་དང་ཁྱད་པར་གང་ཡང་སྟོན་མི་ནུས་པའི་ཕྱིར་མིང་གཞི་ཕོ་སོགས་ཉི་ཤུ་ལ་བ་
འཕུལ་མི་འཇུག་པ་བཞིན་གཞན་འ་ག་ད་མ་རྣམས་ལ་རིགས་པས་བསྒྲེ་བར་བྱའོ། །དེས་ན་
སྔོན་འཇུག་བ་ཡིག་གིས་མིང་གཞིའི་ཡི་གེ་བཅུ་བོ་འཕུལ་བས། འཇུག་པ་དེའི་མཐའ་ཡི་གེ་
ཉི་ཤུ་ལ་མི་འཇུག་པར་བློ་ཐག་ཆོད་པས་ཝ་འ་ར་ལ་ཧ་ཨ་སྟེ་ཡི་གེ་དྲུག་པོ་སྔོན་འཇུག་གང་
~ 96ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གིའང་འཇུག་ཡུལ་དུ་མ་སོང་བས་ན་འཕུལ་མི་ཐོབ་པའི་ཡི་གེ་ཞེས་པའི་མཐའ་ཡང་གཅོད་
པར་འགྱུར་རོ། །
གསུམ་པ་སྒྲའི་ཚུལ་ཇི་ལྟར་འཇུག་པར་བྱེད་པ་ནི། སྔོན་འཇུག་རྣམས་རང་རང་གི་
འཇུག་ཡུལ་ལ་ཚུལ་ཇི་ལྟར་འཇུག་པར་བྱེད་པ་དེ་སྨོས་ཤིག་ཅེ་ན། འདིར་བརྗོད་པར་བྱ་སྟེ།
སྔོན་འཇུག་གི་ཕོ་བ་ཡིག་ནི། མིང་གཞིའི་ཡི་གེ་རྣམས་ལ་སྐད་ཀྱི་གདངས་དྲག་པོ་སྟེ་རྗོད་པ་
ཤེད་ཆེ་བའི་ཚུལ་གྱིས་འཇུག་པར་བྱེད་པ་ཡིན་ཏེ། དཔེར་བརྗོད་ན། བཀྱེ། བགོ །བཅུ།
བཏུ། བདོ། བཙོ། བཞི། བཟི། བཤོ། བསེ་ཞེས་པ་ལྟ་བུའོ། །སྔོན་འཇུག་གི་མ་ནིང་ག་ད་
གཉིས་ནི། སྐད་ཀྱི་གདངས་རན་པ་སྟེ་རྗོད་པའི་ཤེད་དྲག་པ་དང་ཞན་པ་མ་ཡིན་པར་བར་
མའི་ཚུལ་གྱིས་འཇུག་པ་ཡིན་ཏེ། དཔེར་བརྗོད་ན། གཅི། གམེ། གཏེ། གདུ། གནོ། གཙེ།
གཞི། གཟི། གཡུ། གསེ། གསོ་ཞེས་པ་ལྟ་བུའོ། །
སྔོན་འཇུག་གི་མོ་འ་ཡིག་ནི་སྐད་གདངས་ཞན་པ་སྟེ་རྗོད་པའི་ཤེད་ལྷོད་པའི་ཚུལ་
གྱིས་འཇུག་པ་ཡིན་ཏེ། དཔེར་བརྗོད་ན། འཁུ། འགོ། འཆི། འཇུ། འཐུ། འདི། འཕེ།
འབོ། འཚོ། འཛི་ཞེས་པ་ལྟ་བུའོ། །སྔོན་འཇུག་གི་ཤིན་ཏུ་མོ་མ་ཡིག་ནི་མིང་གཞི་ལ་སྐད་ཀྱི་
གདངས་དྲག་ཞན་བར་མའི་བྱེ་བྲག་མེད་པས་མཉམ་པ་སྟེ་ཤིན་ཏུ་ཞན་ཅིང་ལྷོད་པའི་ཚུལ་
གྱིས་འཇུག་པ་ཡིན་ཏེ། དཔེར་བརྗོད་ན། མཁོ། མགུ །མངོ། མཆི། མཇེ། མཉེ། མཐུ།
མདུ། མནོ། མཚོ། མཛེ་ཞེས་པ་ལྟ་བུ་ལ་ལེགས་པར་བརྟག་བཞིན་ཀློག་རྗོད་སློབ་དགོས་
ཤིང་། དཔེར་བརྗོད་ཀྱི་ནང་ན་གོ་རྫོད་ལ་ཕན་པའི་ཆེད་དུ་རྗེས་འཇུག་ཕལ་ཆེར་མ་སྦྱར་བ་
ཡོད་པའང་ཤེས་དགོས་སོ། །
བཞི་པ་དགོས་པ་ཅི་ཡི་ཕྱིར་དུ་འཇུག་པར་བྱེད་པ་ལ་གཉིས། བྱ་བྱེད་ལས་གསུམ་
སོགས་ཀྱི་དོན་མདོ་ཙམ་བཤད་པ། ཅི་ཕྱིར་འཇུག་ཚུལ་དངོས་བཤད་པའོ། །དང་པོ། བྱ་
བྱེད་ལས་གསུམ་དང་བདག་གཞན་དང་འདས་མ་འོངས་ད་ལྟ་བ་ཞེས་པའི་དོན་རྣམས་ལ་
ག) མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བློ་ཁ་ལེགས་པར་མ་ཕྱོགས་ཕྱིན་རྟགས་ཀྱི་འཇུག་པའི་དོན་དཔྱིས་ཕྱིན་པར་མི་གོ་བའི་ཕྱིར་
ཅུང་ཟད་བཤད་ན། བྱ་བྱེད་ལས་གསུམ་དུ་ཕྱེ་བའི་དོན་ལ། བྱེད་པ་པོ་གཞན་དང་འབྲེལ་
མ་འབྲེལ་གྱི་དབང་གིས་ཁྱད་པར་མི་འདྲ་བ་ཅུང་ཟད་རེ་ཡོད་མོད། གཙོ་ཆེར་བྱེད་པ་པོས་
ལས་སུ་བྱ་བ་གང་བྱ་རྒྱུ་དེ་བགྱི་བ་ལ་བྱ་བ་དང༌། བྱ་བ་དེ་བྱེད་པ་པོ་གཙོ་བོ་དང་བྱེད་པ་
ཕལ་པ་གཉིས་ལ་བྱེད་པ་དང་། ལས་གང་བྱ་བྱའི་ཡུལ་ལ་ལས་ཞེས་བྱའོ། །དེ་ཡང་དཔེར་
བརྗོད་ཀྱི་སྟེང་ནས་བཤད་ན། ཕྱུག་པོར་འགྲོ་བའི་ཆེད་དུ་དབུལ་པོས་འབད་པས་ནོར་
བཙལ། ཞེས་བརྗོད་པའི་ཚེ། ཕྱུག་པོར་འགྲོ་བ་དེ་བྱ་བའི་ཡུལ་ཡིན་ཞིང་། དབུལ་པོ་ནི་
བྱེད་པ་པོ་གཙོ་བོ་དང་། འབད་པ་ནི་བྱེད་པ་ཕལ་བ་དང་། ནོར་ནི་ལས་དངོས་དང་།
བཙལ་བ་ནི་བྱ་བ་དངོས་ཡིན་ནོ། །དབང་བསྐུར་བའི་ཆེད་དུ་ལག་པས་བུམ་པ་འཛིན།
ཅེས་པའི། དབང་བསྐུར་བ་བྱ་བའི་ཡུལ། ལག་པ་བྱེད་པ། བུམ་པ་ལས། འཛིན་པ་བྱ་བ་
ཡིན་ཞིང་། ཁྲུས་ཀྱི་ཕྱིར་བུམ་པ་གཟུང་བར་བྱ། ཞེས་པའི་ཚེ། ཁྲུས་བྱ་བའི་ཡུལ། བུམ་པ་
ལས། གཟུང་བ་བྱ་བ། བྱེད་པ་ཤུགས་ལས་རྟོགས་དགོས་པ་དང༌། བུམ་པ་འཛིན་པར་བྱེད། །
ཅེས་པའི་ཚེ། བུམ་པ་ལས། འཛིན་པ་བྱ་བ། བྱེད་ཅེས་པས་བྱེད་པ་སྟོན་པ་ལྟ་བུའོ། །
བདག་གཞན་གཉིས་སུ་ཕྱེ་བའི་དོན་ལ། འདིའི་སྐབས་ཀྱི་བདག་དང་གཞན་ཞེས་པ་ནི།
སྤྱིར་བདག་གཞན་གཉིས་སུ་ཕྱེ་བའི་བདག་དང་གཞན་ཙམ་ལ་གོ་བར་མི་བྱ་བར། ལས་
གང་གི་བྱེད་པ་པོ་དང་བྱེད་པ་དང་བྱེད་པའི་ལས་བདག་ཅེས་པ་དང་། གང་བྱ་བའི་ཡུལ་
དང་བྱ་བ་དང་བྱ་བའི་ལས་ལ་གཞན་ཞེས་བྱ་བའོ། །དེ་ཡང་དབུལ་པོས་འབད་པས་ནོར་
བཙལ་བ་ན། ནོར་འཚོལ་བཞིན་པའི་ལས་ནི། སྐབས་འདིའི་ལས་ལ་བྱ་རྒྱུའི་ལས་དང་
བྱེད་བཞིན་པའི་ལས་གཉིས་ཡོད་པ་ལས། བྱེད་བཞིན་པའི་ལས་ཡིན་པས། དེ་ལ་བདག་
གཞན་གཉིས་ཀྱི་ནང་ནས་དངོས་པོ་བདག་ཅེས་པ་དང་། བྱེད་པ་པོ་ལ་ཡོད་པའི་ལས་དང་།
ད་ལྟ་བའི་ལས་དང་། འཚོལ་བར་བྱེད་པའི་ལས་ཞེས་བྱ་བ་ཡིན་ལ། ནོར་འཚོལ་བ་ན་རྙེད་
98



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
པ་དེ་བྱ་རྒྱུའི་ལས་ཡིན་པས། དེ་ལ་བདག་གཞན་གཉིས་ཀྱི་ནང་ནས་དངོས་པོ་གཞན་ཞེས་
པ་དང་། བྱ་བ་ཡུལ་ལ་ཡོད་པའི་ལས་དང་། བྱ་འགྱུར་མ་འོངས་པའི་ལས་དང་། བཙལ་
བྱའི་ལས་ཞེས་བྱ་བ་ཡིན་ནོ། །
དེས་ན་བྱེད་པ་པོ་ལ་ཡོད་པའི་ལས་དང༌། བྱ་བ་ཡུལ་ལ་ཡོད་པའི་ལས་གཉིས་ལ་
བདག་དང་གཞན་ཞེས་པའི་དོན་ཐོབ་པ་ཡིན་པར་ཤེས་དགོས་སོ། །དེ་དག་གི་དོན་བསྡུ་ན།
དངོས་པོ་དང་། ལས་གཉིས་སུ་འདུས་པ་ཡིན་ཏེ། དངོས་པོ་ལ་ནི། དངོས་པོ་བདག་དང༌།
དངོས་པོ་གཞན་དང་། ལས་ཀྱི་དངོས་པོ་གསུམ་ཡོད་དེ། དབུལ་པོ་དང༌། དེས་འབད་པ་
གཉིས་ནི། བདག་གཞན་གཉིས་ལས་དངོས་པོ་བདག་དང་། བྱ་བྱེད་ལས་གསུམ་ལས་
བྱེད་པ་ཞེས་བྱ་ཞིང་། བཙལ་བྱའི་ནོར་ནི། བྱ་བ་བསྒྲུབ་པའི་ཡུལ་ཡིན་པས་བདག་གཞན་
གཉིས་ལས་དངོས་པོ་གཞན་དང་། བྱ་བྱེད་ལས་གསུམ་ལས་ལས་ཀྱི་དངོས་པོ་ཞེས་བྱ་ལ།
ནོར་བཙལ་བའི་བྱ་བ་ནི། གང་བྱ་བའི་དངོས་པོ་ཡིན་པས་བདག་གཞན་གཉིས་ལས་
དངོས་པོ་གཞན་ཞེས་བྱའོ། །ལས་ལ་ནི། བྱེད་པའི་ལས་དང་། བྱ་བའི་ལས་གཉིས་ཡོད་དེ།
དབུལ་པོས་འབད་པས་ནོར་འཚོལ་བ་ནི། བྱེད་པ་པོ་དབུལ་པོ་དང་འབྲེལ་བའི་ལས་ཡིན་
པས་བྱེད་པའི་ལས་ཞེས་བྱ་ལ། འབད་པས་ནོར་འཚོལ་བའི་བྱ་བ་ནི། འབད་པ་དང་
འབྲེལ་ནས་ངོ་བོ་གཅིག་ཏུ་ཡོད་པས་བྱེད་པ་པོ་དང་འབྲེལ་བའི་ལས་དང་། བདག་དང་
འབྲེལ་བའི་ལས་ཞེས་བྱ་ཞིང་། ནོར་བཙལ་ནས་རྙེད་པའི་ཆ་ནི། བྱ་བའི་ཡུལ་ནོར་དང་
འབྲེལ་བའི་ལས་ཡིན་པས་བྱ་བའི་ལས་དང༌། གཞན་དང་འབྲེལ་བའི་ལས་ཞེས་བྱའོ། །བྱ་
བ་ལ་ཡང་གཉིས་ཡོད་དེ། ནོར་འབད་པས་བཙལ་བའི་རྩོལ་བ་ནི། བྱེད་པ་པོ་དབུལ་པོ་ལ་
ཡོད་པས་བྱེད་པ་པོ་ལ་ཡོད་པའི་བྱ་བ་ཞེས་བྱ་ལ། བཙལད་ཟིན་རྙེད་པ་ནི། བྱ་ཡུལ་ནོར་
གྱི་སྟེང་དུ་ཡོད་པས་བྱ་བ་ཡུལ་ལ་ཡོད་པའི་བྱ་བ་ཞེས་བྱ་བ་ཡིན་ནོ། །
དུས་གསུམ་དུ་ཕྱེ་བའི་དོན་ལ། ནོར་བཙལ་བྱའི་ལས་ནི། བྱ་འགྱུར་དང་། འཚོལ་
བྱ
~ ་]
ར



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བའི་ལས་ནི། བྱེད་འགྱུར་ཡིན་པས་མ་འོངས་པ་དང༌། ནོར་འཚོལ་བཞིན་པའི་ལས་ནི།
བྱེད་བཞིན་ཡིན་པས་ད་ལྟ་བ་དང་། བཙལད་ཟིན་ཕྱུག་པོར་སོང་བ་ནི། བྱ་བ་བྱས་ཟིན་
ཡིན་པས་འདས་པ་ཞེས་བྱ་ཞིང་། ནོར་ཚོལད་ཅིག །ཅེས་པ་ནི། བྱེད་ལས་སུ་གཏོགས་
པའི་བསྐུལ་ཚིག་ཡིན་པས་མ་འོངས་པ་ཞེས་བྱའོ། །འོན་ཀྱང་བྱ་བྱེད་ལས་ཀྱི་དུས་གསུམ་
དང༌། སྤྱིར་དུས་གསུམ་གྱི་འཇོག་ཚུལ་ལ་ཁྱད་པར་ཅུང་ཟད་རེ་ཡོད་དེ། དཔེར་ན། གདུལ་
བྱའི་སེམས་ཅན། ཞེས་པ་ལྟ་བུ་ལ་མཚོན་ན། ལས་ཀྱི་སྒྲ་དེ་ཡི་འཇུག་ཡུལ་རྣམ་པ་གསུམ་
དུ་ཡོད་དེ། གདུལ་བྱ་ཞེས་པ་ལས་སྒྲ་དངོས་མ་འོངས་པ་དང༌། སེམས་ཅན་ནི་ལས།
འདུལ་བ་ནི་བྱེད་པ་ད་ལྟ་བ། བཏུལད་པ་ནི་བྱས་ཟིན་འདས་པ། གདུལ་བར་བྱ་ཞེས་པ་ནི་
བྱ་བའི་ལས་མ་འོངས་པ་ཞེས་བྱ་ཞིང༌། སེམས་ཅན་དེ་གདུལ་བའི་བྱ་བས་སླར་འདུལ་
དགོས་པ་ནི། དུས་ཀྱི་དུས་མ་འོངས་པ་དང་། འདུལ་བཞིན་པ་ནི། དུས་ཀྱི་དུས་ད་ལྟ་བ་
དང་། བཏུལད་ཟིན་པ་ནི། དུས་ཀྱི་དུས་འདས་པའི་དོན་ཡིན་པར་གོ་དགོས་སོ། །
འདིར་བྱེད་པ་པོ་གཞན་དང་འབྲེལ་མ་འབྲེལ་ཞེས་པའི་དོན་ནི། ལས་དང་བྱ་བ་གང་
ཞིག་བྱེད་པ་པོ་གཞན་གྱིས་དངོས་སུ་སྒྲུབ་པར་བྱེད་པ་ཞིག་ཡིན་ན། དེ་ལ་བྱེད་པ་པོ་གཞན་
དང་འབྲེལ་བའི་ལས་ཞེས་བྱ་སྟེ། དཔེར་བརྗོད་ན། གསེར་འགྱུར་རྩི་ཡིས་ལྕགས་གསེར་
དུ་བསྒྱུར་བ། ལྟ་བུ་ལ། གསེར་དུ་བསྒྱུར་བྱའི་ལྕགས། སྒྱུར་པ་པོ། གསེར་དུ་སྒྱུར་བར་
བྱེད། གསེར་དུ་བསྒྱུརད་ཟིན། གསེར་དུ་སྒྱུརད་ཅིག །ཅེས་པ་དང་། གནས་ནས་དབྱུང་
བྱའི་གཏེ་པོ། འབྱིན་པ་པོ། གནས་ནས་འབྱིན་པར་བྱེད། གནས་ནས་ཕྱུང་ཟིན། གནས་
ནས་ཕྱུངས་ཤིག །ཅེས་པ་ལྟ་བུ་བྱ་བྱེད་ཀྱི་དབང་གིས་ཡིག་གཟུགས་མི་འདྲ་བ་ཐོབ་ཚུལ་
དང༌། ལས་དང་བྱ་བ་གང་ཞིག་བྱེད་པ་པོ་གཞན་དངོས་སུ་མེད་པར་རང་གི་ངང་གིས་
འགྲུབ་པར་སྣང་བ་ལྟ་བུ་ཡིན་ན། དེ་ལ་བྱེད་པ་པོ་གཞན་དང་མ་འབྲེལ་བའི་ལས་ཞེས་བྱ་སྟེ།
དཔེར་བརྗོད་ན། སྐྱེས་བུ་ཞིག་གི་མདུན་དུ་ལྕགས་གོང་རིལ་རིལ་བ་ཞིག་གློ་བུར་དུ་རང་གི་
~ ] （J[ }



སུམ་ཅུ་པ་དང་རྟོགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ངང་གིས་གསེར་དུ་འགྱུར་བ། ལྟ་བུ་ལ། གསེར་དུ་འགྱུར་བྱའི་ལྕགས། གསེར་དུ་འགྱུར་
བཞིན་པ། གསེར་དུ་གྱུརད་ཟིན། གསེར་དུ་འགྱུར་ཞིག །ཅེས་པ་དང་། གནས་ནས་འབྱུང་
བྱའི་དགེ་སློང་། གནས་ནས་འབྱུང་བཞིན་པ། གནས་ནས་བྱུང་ཟིན། གནས་ནས་འབྱུང་
ཞིག །ཅེས་པ་ལྟ་བུ་བྱ་བྱེད་ལས་ཀྱི་རྣམ་གཞག་ཐོབ་ཀྱང་དེའི་དབང་གིས་ཡིག་གཟུགས་མི་
འགྱུར་བར་དོན་ཐོབ་ཀྱི་ཡིག་གཟུགས་མི་འདྲ་བ་ཐོབ་ཚུལ་ཏེ་གཉིས་ཡོད་དོ། །དེ་ལ་
ལྕགས་རང་ཉིད་གསེར་དུ་འགྱུར་བའི་ཚེ། ལྕགས་རང་གི་འབྱུང་བ་རྣམས་ཀྱིས་བྱེད་པས་
ཡིན་ཡང་རང་གི་འབྱུང་བ་ལས་བྱེད་པ་པོ་གཞན་གྱིས་མིན་པ་དང༌། སྐྱེས་བུ་དེའི་བསོད་
ནམས་ཀྱི་བྱེད་པས་ཀྱང་ཡིན་མོད་བྱེད་པ་པོ་ལྟ་བུའི་བསོད་ནམས་ཉིད་གཞན་ཡིན་ཡང་
དངོས་སུ་མི་སྣང་བའི་ཕྱིར་དང་། གནས་ནས་འབྱིན་པ་པོ་མེད་པར་དགེ་སློང་ཞིག་རང་ཉིད་
གནས་ནས་འབྱུང་བའི་ཚེ། རང་ཉིད་བྱེད་པ་པོ་ཙམ་ལས་བྱེད་པ་པོ་གཞན་དངོས་སུ་མེད་
པ་ལྟ་བུ་ལ་ལེགས་པར་དཔྱད་ན། བྱ་བྱེད་ལས་གསུམ་དང་བྱེད་པ་པོ་གཞན་དང་འབྲེལ་མ་
འབྲེལ་དང་བདག་གཞན་གྱི་དོན་ལ་ངེས་པ་འཁྲུལ་མེད་སྐྱེ་བར་འགྱུར་རོ། །གཞན་ཡང་
སྐྱེས་བུའི་རྩོལ་བ་ལ་དངོས་སུ་ལྟོས་ཀྱང་མཐའ་ནས་ནང་དུ་བསྡུ་བ་ལྟ་བུ་ལ། བསྡུ་བྱ། སྡུད་
པ་པོ། སྡུད་བྱེད། སྡུད་བཞིན། བསྡུས་ཟིན། སྡུད་པར་འགྱུར། སྡུས་ཤིག་ཅེས་པ་དང་།
ཐོར་བུ་ཕྱོགས་གཅིག་ཏུ་སྡུད་པ་ལྟ་བུ་ལ། བཏུ་བྱ། སྡུད་པ་པོ། སྡུད་པར་བྱེད། སྡུད་བཞིན།
བཏུས་ཟིན། སྡུད་པར་འགྱུར། སྡུད་ཅིག་ཅེས་པ་ལྟ་བུས་མཚོན་པའི་ཡིག་གཟུགས་མི་འདྲ་
བ་ཐོབ་ཚུལ་མང་དུ་ཡོད་པས་ཞིབ་ཅིང་མཐའ་ཆོད་པར་བསླབ་སྦྱོང་བྱེད་པ་གལ་ཆེའོ། །
གཞུང་འདིར་བྱེད་པ་པོ་དང་བྱ་བའི་ཡུལ་གྱི་སྒྲ་རྣམས་བསྡུ་བའི་ཆེད་དུ་བདག་
གཞན་གྱི་དབྱེ་བ་མཛད་ཅིང་། དེ་ལ་བྱེད་བཞིན་ད་ལྟ་བ་དང༌། བྱ་འགྱུར་དང་བྱེད་འགྱུར་
མ་འོངས་པ་དང་། བྱ་བ་བྱས་ཟིན་འདས་པ་ཡོད་པ་དང་། བདག་གཞན་གྱི་དབྱེ་བས་མ་
ཁྱབ་པ་རྣམས་ཀྱང་བསྡུ་བའི་ཆེད་དུ་དུས་གསུམ་གྱི་དབྱེ་བ་མཛད་པ་ཡིན་ནོ། །དེས་ན་དུས་
ན་ 1) 1 ག



ཐུན་མོང་རིག་མཛོད་ལས། བོད་ཀྱི་བརྡ་སྤྱོད་ཕྱོགས་བསྒྲིགས་པོད་བཅུ་པ།
གསུམ་གྱི་དབྱེ་བས་ནི་བྱེད་ལས་དང་འབྲེལ་བའི་ངག་གི་སྦྱོར་བ་ཐམས་ཅད་ལ་ཁྱབ་ཅིང་།
བདག་གཞན་གྱི་དབྱེ་བས་ནི་དེ་ཙམ་དུ་ཁྱབ་པ་མིན་པའི་ཚུལ་དང་། བྱེད་ལས་དང་འབྲེལ་
བའི་བྱ་བྱེད་ཀྱི་ཚིག་ཕན་ཚུན་ཤེད་མཚུངས་རྣམས་ཀྱང་བདག་གཞན་གྱི་དབྱེ་བར་བསྡུ་བའི་
ཚུལ་སོགས་ཀྱི་ཁྱད་པར་ཕྱེད་ཤེས་དགོས་པ་ནི་སྐབས་འདིར་མེད་མི་རུང་བ་ཡིན་ནོ། །
གཉིས་པ་ཅི་ཕྱིར་འཇུག་པ་དངོས་བཤད་པ་ནི། སྔོན་འཇུག་རྣམས་མིང་གཞིའི་ཡི་གེ་
རྣམས་ལ་དགོས་པ་ཅི་ཞིག་གི་དོན་བསྟན་པའི་ཕྱིར་དུ་འཇུག་པར་བྱེད་ཅེ་ན་བརྗོད་པར་བྱ་སྟེ།
སྔོན་འཇུག་གི་ཡི་གེ་ལྔ་ལས་ཕོ་བ་ཡིག་ནི། དུས་གསུམ་གྱི་ནང་ནས་བྱེད་པ་པོ་གཞན་དང་
འབྲེལ་བའི་བྱ་བའི་ལས་བྱས་ཟིན་འདས་པ་སྟོན་པའི་ཕྱིར་དུ་འཇུག་པ་ཡིན་ཏེ། དཔེར་
བརྗོད་ན། སྣོད་བཀང་། ཆུ་རྒྱུན་བཀག །ཅེས་དང་། བཀང་། བཀག །ཅེས་པ་ལྟ་བུའོ། །
དང་སྒྲའི་ནུས་པ་བྱེད་པ་པོ་གཞན་དང་འབྲེལ་བའི་བྱ་འགྱུར་རམ་བྱ་ལས་མ་འོངས་པ་ལ་
འཇུག་པ་ཡིན་ཏེ། དཔེར་བརྗོད་ན། བཀླག་པར་བྱ། བཀླག་བྱ། བཀླག །བསྐོར་བར་བྱ།
བསྐོར་བྱ། བསྐོར། ཞེས་པ་ལྟ་བུ་དང་། བདག་གཞན་གཉིས་ཀྱི་ནང་ནས་དངོས་པོ་གཞན་
ཏེ་བྱེད་པ་པོ་གཞན་དང་འབྲེལ་བའི་གང་བྱ་བའི་ཡུལ་ལ་འཇུག་པ་ཡིན་ཏེ་དཔེར་བརྗོད་ན།
བཞོག་བྱའི་ཤིང་། བསྐུལ་བྱའི་ཆོས། ཞེས་པ་ལྟ་བུ་དང་། བྱ་བྱེད་ལས་གསུམ་གྱི་ནང་ནས་
བྱེད་པ་པོ་གཞན་དང་འབྲེལ་བའི་བྱ་བའི་ལས་བསྒྲུབ་པར་བྱ་བའི་ཕྱིར་དུ་འཇུག་པ་ཡིན་ཏེ།
དཔེར་བརྗོད་ན། ནོར་བརྐུ་བར་བྱ། གཟུགས་བལྟ་བར་བྱ། བརྐུ་བྱ། བལྟ་བྱ། བརྐུ།
བལྟ། ཞེས་པ་ལྟ་བུའོ། །
གཞན་ཡང་། བརྗོད་བྱ། བརྗོད་ཟིན། བཤད་བྱ། བཤད་ཟིན། ལྟ་བུ་བྱ་བ་ཡུལ་གྱི་
སྒྲ་དང་བྱས་ཟིན་འདས་པ་གཉིས་ཡིག་གཟུགས་གཅིག་གིས་སྟོན་པ་དང་། བཅིབ་པ།
བཟའ་བ་ལྟ་བུ་བྱ་ཚིག་གིས་གསལ་མི་དགོས་པར་དངོས་པོ་གཞན་ལ་འཇུག་པ་དང་།
འཆད་འགྱུར་མ་ནིང་གི་སྐབས་སུ། གཟུང་བ། གཞལ་བ་ལྟ་བུ་བྱ་ཚིག་མེད་ཀྱང་ཡུལ་གྱི་སྒྲ་
ང
1 ) --



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
སྟོན་པ་དང་། བརྒྱན་པར་བྱ། བསྐོར་བར་བྱ་ལྟ་བུ་དངོས་པོ་གཞན་ལ་ད་དྲག་མི་ཐོབ་པས་
སླར་བསྡུའམ་བྱ་ཚིག་གི་ཚིག་སྣ་བསྡུ་ཚེ། བརྒྱན་ནོ། །བསྐོར་རོ་ཞེས་ཐོབ་པ་ལས། བརྒྱན་
ཏོ་སོགས་མི་ཐོབ་པ་དང་། བཙལད་བྱ་ལྟ་བུ་ད་དྲག་གཏན་དུ་འཇུག་པ་ཡིན་ཡང་ད་དྲག་ནི་
བྱ་ཡུལ་དང་འདས་པ་ཐུན་མོང་དུ་སྟོན་པ་མི་སྲིད་པས་དངོས་པོ་གཞན་ལ་དོན་གྱིས་ཐོབ་
ཀྱང་བཙལ་བྱ་ཞེས་ཡིག་གཟུགས་ལ་ད་དྲག་འདོར་དགོས་པས། གཞན་ནམ་བྱ་བའི་ཡུལ་
ལ་ད་དྲག་མི་ཐོབ་པ་དང༌། འཆད་འགྱུར་མ་ནིང་དང་མོའི་སྐབས་སུ། འཛིནད། གསོལད་
ལྟ་བུ་དངོས་པོ་བདག་ལ་ད་དྲག་འཇུག་ཀྱང་། སླར་བསྡུའམ་ཚིག་སྣ་བསྡུ་ཚེ། འཛིན་ནོ། །
གསོལ་ལོ་ལྟ་བུ་ད་དྲག་དོར་བ་ནི་བྱེད་པ་ད་ལྟ་བ་གསལ་བྱེད་དང་། འཛིནད་ཏོ། །གསོལད་
ཏོ་ལྟ་བུ་ད་དྲག་ཐོབ་པ་ཡང་བྱེད་པ་ཟིན་པའི་ཉམས་དོད་པ་རྣམས་སོ་སོར་འབྱེད་ཤེས་
དགོས་ཤིང་། བཤད་པ་དང་འཆད་འགྱུར་སྐབས་སུ། བསྟེན་པར་བྱ། བསྟེན་བྱ། བསྟེན།
གཏང་བར་བྱ། གཏང་བྱ། གཏང་། དཔྱད་པར་བྱ། དཔྱད་བྱ། དཔྱད། མཆོད་པར་བྱ།
མཆོད་བྱ། མཆོད་ལྟ་བུ་ལས་སམ་བྱ་ལས་མ་འོངས་པའམ་དངོས་པོ་གཞན་ལ་འཇུག་པ་
དང༌། སྟེན་པ་པོ། སྟེན་པར་བྱེད། སྟེན་བྱེད། སྟེན། གཏོང་བ་པོ། གཏོང་བར་བྱེད། གཏོང་
བྱེད། གཏོང་། དཔྱོད་པ་པོ། དཔྱོད་པར་བྱེད། དཔྱོད་བྱེད། དཔྱོད། མཆོད་པ་པོ། མཆོད་
པར་བྱེད། མཆོད་བྱེད། མཆོད་ལྟ་བུ་དངོས་པོ་བདག་གམ་བྱེད་པ་ལ་འཇུག་པ་དང་།
བསྟེནད་པར་བྱས། བསྟེནད་ཟིན། བསྟེནད། བཏང་བར་བྱས། བཏང་ཟིན། བཏང་།
དཔྱད་པར་བྱས། དཔྱད་ཟིན། དཔྱད། མཆོད་པར་བྱས། མཆོད་ཟིན། མཆོད་ལྟ་བུ་བྱ་བ་
བྱས་ཟིན་དང་དུས་ཀྱི་དུས་འདས་པ་དང་། སྟེན། གཏོང་། དཔྱོད། མཆོད་ལྟ་བུ་བྱེད་བཞིན་
དང་དུས་ཀྱི་དུས་ད་ལྟ་བ་དང་། བསྟེན། གཏང་། དཔྱད། མཆོད་ལྟ་བུ་བྱ་འགྱུར་དང་དུས་
ཀྱི་དུས་མ་འོངས་པ་རྣམས་ཐུན་མོང་དུ་སྟོན་པ་ཡིན་ཞིང་། འདིར་བསྟན་བདག་གཞན་གྱི་
དབྱེ་བས་མ་ཁྱབ་པའི་དུས་གསུམ་ལས། གྲུབ། འདུས། བྱུང་ལྟ་བུ་འདས་པ་དང་། འགྲུབ་
༤ 1 ( 3



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བཞིན། འགྲུབ། འདུ་བཞིན། འདུ། འབྱུང་བཞིན། འབྱུང་ལྟ་བུ་ད་ལྟ་བ་དང་། འགྲུབ་པར་
འགྱུར། འགྲུབ་འགྱུར། འགྲུབ། འདུ་བར་འགྱུར། འདུ་འགྱུར། འདུ། འབྱུང་བར་འགྱུར།
འབྱུང་འགྱུར། འབྱུང་ལྟ་བུ་མ་འོངས་པ་ལ་འཇུག་པ་རྣམས་ཏེ། དེ་དག་ལ་ཚིག་སྣ་བསྡུས་
མ་བསྡུས་གང་བྱས་ཀྱང་ཡིག་གཟུགས་གཅིག་པ་ཐོབ་པ་རྣམས་ནི་སོ་སོའི་བབ་དང་སྔ་ཕྱིའི་
ཚིག་གི་ནུས་པ་ལ་དཔགས་ཏེ་ཤེས་དགོས་པ་སོགས་མང་དུ་ཡོད་ཀྱང་། མཐའ་དག་པར་བྲི་
བར་མ་ལངས་ཤིང་ཤོག་སྣག་གྲོན་པ་ལས་དགོས་པ་ལྷག་པོ་མེད་པའི་ཕྱིར། རྣག་སྨིན་པ་
རྟོལ་རན་པ། ཤིང་ཏོག་སྨིན་པ་ཟ་རན་པ་ལྟ་བུ་ཕྱིས་འབྱུང་གི་གདུལ་བྱ་སྐལ་ལྡན་རྣམས་
ཡོད་ན་རྣམ་པར་དཔྱོད་པའི་སྒོ་དོད་པ་ཙམ་ལགས་སོ། ། །
བསྟན་དར་པའི་འགྲེལ་བར། རས་དེ་སང་ཉིན་བཀྲུ་བར་བྱ། ཡི་གེ་དེ་ད་དུང་བཀླག་
པར་བྱའོ་ཞེས་པ་ལྟ་བུ་མ་འོངས་པ་ལ་འཇུག་པ་ཡོད་པར་གསུངས་པ་ནི་བམ་བཤད་ཡིན་
ནམ་སྙམ་སྟེ། དཔེར་བརྗོད་དངོས་བསྟན་ལྟར་ན་སང་ཉིན་དང་ད་དུང་ཞེས་པའི་ཚིག་གིས་
དུས་ཀྱི་དུས་མ་འོངས་པ་བསྟན་གྱི། བཀྲུ་བར་བྱ་དང་བཀླག་པར་བྱ་ཞེས་པ་བྱ་ལས་མ་
འོངས་པ་ཉིད་ལས་མ་འདས་པའོ། །སྤྱིར་ཡང་བྱ་བ་གཞི་ལ་ཡོད་པའི་ལས་ལ། བཀླག་བྱ་
ལྟ་བུ་བྱ་ལས་མ་འོངས་པ་དང་དུས་ཀྱི་མ་འོངས་པ་དང་ལས་ཀྱི་སྒྲ་དངོས་ལའང་འཇུག་
ཅིང༌། བཀླགས་ཟིན་ལྟ་བུ་དུས་ཀྱི་དུས་འདས་པ་དང་བྱ་བ་བྱས་ཟིན་འདས་པ་གཉིས་ནི་བྱ་
བའི་གཞི་དང་འབྲེལ་བ་དང༌། ཀློག་པར་བྱེད་ལྟ་བུ་བྱེད་པའི་ལས་དང་བྱེད་བཞིན་ད་ལྟ་བ་
དང་དུས་ད་ལྟ་བ་ནི་བྱེད་པ་པོ་དང་འབྲེལ་བ་ཡིན་ནོ། །སྔོན་འཇུག་གི་མ་ནིང་ག་ད་ནི། མིང་
གཞི་ལ་བྱེད་པ་པོ་གཞན་དང་འབྲེལ་བའི་ལས་གང་བྱེད་པ་པོ་དངོས་པོ་བདག་དང་དེ་
འབྲེལ་གྱི་བྱེད་པའི་ལས་དང་། གང་བྱ་བའི་དངོས་པོ་གཞན་དང་དེ་འབྲེལ་གྱི་བྱ་བ་གཉིས་
ཀ་ལ་འཇུག་པ་ཡིན་ཏེ། ག་ཡིག་དངོས་པོ་བདག་ལ་འཇུག་པ་དཔེར་བརྗོད་ན། ཁྲིམས་
གཅོད་པ་པོ། སྦྱིན་པ་གཏོང་བ་པོ། ཞེས་པ་དང༌། བདག་འབྲེལ་གྱི་བྱེད་པ་ལ་འཇུག་པ།
ནs,
~ ] () 4



ངས་ བཀའ
A
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གཅོད་པར་བྱེད། གཅོད་བྱེད། གཅོད། གཏོང་བར་བྱེད། གཏོང་བྱེད། གཏོང་། ཞེས་པ་
དང་། དངོས་པོ་གཞན་ལ་འཇུག་པ། གཅད་བྱའི་ཤིང་། གཏང་བྱའི་ནོར། ཞེས་པ་དང་། བྱ་
བ་ལ་འཇུག་པ། གཅད་པར་བྱ། གཅད་བྱ། གཅད། གཏང་བར་བྱ། གཏང་བྱ། གཏང་།
ཞེས་པ་ལྟ་བུ་དང་། ད་ཡིག་དངོས་པོ་བདག་ལ་འཇུག་པ་དཔེར་བརྗོད་ན། གཏིང་དཔོག་པ་པོ།
བཀའ་གནས་དཔྱོད་པ་པོ། ཞེས་པ་དང་། དེ་འབྲེལ་གྱི་བྱེད་པ་ལ་འཇུག་པ། དཔོག་པར་
བྱེད། དཔོག་བྱེད། དཔོག །དཔྱོད་པར་བྱེད། དཔྱོད་བྱེད། དཔྱིད། ཅེས་པ་དང་། དངོས་
པོ་གཞན་ལ་འཇུག་པ། དཔག་བྱའི་སྒོ་ལྐོག་གྱུར། དཔྱད་བྱའི་དོན། ཞེས་པ་དང་། དེ་
འབྲེལ་གྱི་བྱ་བ་ལ་འཇུག་པ། དཔག་པར་བྱ། དཔག །དཔྱད་པར་བྱ། དཔྱད་བྱ། དཔྱད།
ཅེས་པ་ལྟ་བུའོ། །
བྱེད་པ་པོ་གཞན་དང་འབྲེལ་བའི་དུས་གསུམ་ལས་ད་ལྟ་བ་གཙོ་བོར་སྟོན་པའི་ཆེད་
དུ་འཇུག་སྟེ། ག་ཡིག་ད་ལྟ་བ་ལ་འཇུག་པ་དཔེར་བརྗོད་ན། ཤིང་གཅོད། སྦྱིན་པ་གཏོང་།
འོག་ཏུ་གནོན། སྨན་གདུ། ཞེས་པ་ལྟ་བུ་དང་། ད་ཡིག་ད་ལྟ་བ་ལ་འཇུག་པ་དཔེར་བརྗོད་ན།
རིག་པས་དཔྱོད་ཀྱིན། ཞོ་དཀྲོག་གིན། ལོགས་སུ་དགར་གྱིན། སྐུད་པས་དཀྲི་ཡིན་འདུག །
ཅེས་པ་ལྟ་བུའོ། །མ་ནིང་དང་འཆད་འགྱུར་མོ་དང་ཤིན་ཏུ་མོ་རྣམས་ཀྱི་སྐབས་སུ་ཤེས་པར་
བྱ་རྒྱུ་ཞིག་ཡོད་དེ། གཅད་བྱ། གཅོད་བྱེད། དཔག་བྱ། དཔོག་བྱེད་ཅེས་པ་ལྟ་བུ་ག་ད་
གཉིས་ཡིག་གཟུགས་མི་འདྲ་བས་བདག་གཞན་གཉིས་ཅར་ལ་འཇུག་པ་ན། བྱ་བྱེད་ཀྱི་
ཚིག་དང་ཚིག་གྲོགས་མ་སྦྱར་ཡང་། དེས་བྱ་ལས་མ་འོངས་པ་དང་བྱེད་པ་ད་ལྟ་བ་ཡིན་
པར་གོ་ནུས་མོད་ཀྱང་། གཙུབ་བྱ། གཙུབ་བྱེད། དཀྲི་བྱ། དཀྲི་བྱེད་ཅེས་པ་ལྟ་བུ་ག་ད་
གཉིས་ཡིག་གཟུགས་གཅིག་གིས་བདག་གཞན་གཉིས་ཀ་ལ་འཇུག་པའི་ཚེ། བྱེད་ཚིག་
གིས་མ་གསལ་བ་རྣམས་ལ། གཙུབ་ཀྱིན། དཀྲི་ཡིན་ལྟ་བུ་ཚིག་གྲོགས་ཀྱིན་གིན་གྱིན་ཡིན་
བཞི་བོ་ལས་གང་རུང་སྦྱར་བས་བྱེད་པ་ད་ལྟ་བ་སྟོན་ཚུལ་གཅིག་དང་། ག་ད་གཉིས་ཡིག་
15



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གཟུགས་གཅིག་གིས་བདག་གཞན་གཉིས་ཀ་ལ་འཇུག་པ་ན། དམིགས་ཀྱིས་དུས་ལ་
འཇུག་པའི་ཚེ། གཙུབ་ཀྱིན། དཀྲི་ཡིན་ལྟ་བུ་དུས་ད་ལྟ་བ་དང་། གཙུབ་པར་འགྱུར། དཀྲི་
བར་འགྱུར་ལྟ་བུ་ཚིག་གྲོགས་སྦྱར་བས་དུས་ཀྱི་དུས་མ་འོངས་པ་གསལ་བར་སྟོན་པའི་
ཚུལ་གཅིག་སྟེ་ཚུལ་གཉིས་ཡོད་པའི་གནད་ཀྱིས། རྩ་གཞུང་འདིར་བདག་གཞན་དང་དུས་
གསུམ་སོ་སོར་གསུངས་དགོས་བྱུང་བ་ཡིན་ནོ། །
སི་ཏུའི་འགྲེལ་བར་ཡང་། བཤད་མ་ཐག་པའི་བདག་གཞན་གཉིས་པོ་དེར་མི་
གཏོགས་པའི་དུས་ད་ལྟ་བ་ལ་འཇུག་པར་གསུངས་པ། གཞུང་དུ་དུས་གསུམ་གྱི་འཇུག་པ་
གསུངས་པའི་དོན་དང་འབྱོར་བས་ལེགས་བཤད་མཆོག་ཏུ་བདག་འཁུམས་སོ། །དེའི་ཚིག་
གྲོགས་ལ་འགྲེལ་བཤད་མང་པོར། གཙུབ་བཞིན། དཀྲི་བཞིན་ཞེས་སྦྱར་བ་ཡོད་ཀྱང་།
སྐབས་འདིའི་ཚིག་གྲོགས་ཞེས་པ་མཛའ་བཤེས་བསྡེབས་པ་ལྟ་བུ་མ་ཡིན་པར། ཚིག་གི་
ཕྲད་ནུས་པ་ཅན་སྦྱོར་བའི་དོན་ཡིན་པས། ཀྱིན་སོགས་བཞི་ད་ལྟ་བ་དང༌། འགྱུར་མ་
འོངས་པའི་གྲོགས་སུ་སྦྱར་གྱི། བཞིན་སྒྲ་ནི་རང་ཉིད་ད་ལྟ་བ་སྟོན་པ་སོགས་དོན་དུ་མར་
འཇུག་པས་ཚིག་གི་གྲོགས་སུ་མི་འགྱུར་རམ་སྙམ་མོ། །བདག་གཞན་དང་འབྲེལ་བའི་བྱ་
བྱེད་ལས་ཀྱི་སྒྲ་རྣམས་ད་ལྟ་བ་ཡིན་པར་མཁས་པ་མང་པོས་བཞེད་པ་ནི། སྟ་རེས་ཤིང་
གཅད་པའི་ཚེ་གཅོད་པའི་བྱ་བ་བྱེད་བཞིན་ཡིན་པས་བྱེད་པའི་ལས་དང་། ཤིང་དུམ་བུར་
འགྲོ་བཞིན་པ་དེ་ལ་བྱ་བའི་ལས་ཞེས་བཏགས་པ་ཡིན་པས་ད་ལྟ་བར་བཞག་པ་ཡིན་ཞིང་།
ཞ་ལུ་ལོ་ཆེན་གྱིས་བྱ་བའི་ལས་མ་འོངས་པར་གསུངས་པ་བྱ་འགྱུར་མ་འོངས་པ་ལ་
དགོངས་པ་ཡིན་ནོ། །
སྔོན་འཇུག་གི་མོ་འ་ཡིག་ནི། མིང་གཞི་ལ་བྱེད་པ་པོ་གཞན་དང་འབྲེལ་བའི་བདག་
གཞན་གཉིས་ལས་དངོས་པོ་བདག་དང་
། བྱེད་པའི་ལས་ལ་འཇུག་སྟེ། དངོས་པོ་བདག་
ལ་འཇུག་པ། དཔེར་བརྗོད་ན། གྲུབ་མཐའ་འགོག་པ་པོ། གནས་སུ་འཇོག་པ་པོ། ཞེས་པ་
པ་ལ་་
བ།
ལ 1 (}དུལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
དང་། བྱེད་ལས་ལ་འཇུག་པ། འགོག་པར་བྱེད། འགོག་བྱེད། འགོག །འཇོག་པར་བྱེད།
འཇོག་བྱེད། འཇོག །ཅེས་པ་ལྟ་བུའོ། །དང་སྒྲའི་ནུས་པས་བྱེད་པ་པོ་གཞན་དང་འབྲེལ་
བའི་དངོས་པོ་གཞན་ལའང་འཇུག་སྟེ། དཔེར་བརྗོད་ན། འཁོད་པར་བྱ། འཁོད་བྱ།
འཁོད། འབུད་པར་བྱ། འབུད་བྱ། འབུད། ཅེས་པ་ལྟ་བུའོ། །བྱེད་པ་པོ་གཞན་དང་འབྲེལ་
བའི་དུས་གསུམ་གྱི་ནང་ནས་དུས་མ་འོངས་པ་དང་། དེ་འབྲེལ་ཡིན་མིན་གྱི་བྱ་འགྱུར་དང་
བྱེད་འགྱུར་མ་འོངས་པ་སྟོན་པའི་ཕྱིར་དུ་འཇུག་སྟེ། དུས་ཀྱི་དུས་མ་འོངས་པ་ལ་འཇུག་པ་
དཔེར་བརྗོད་ན། འཐབ་པར་འགྱུར། འཁོད་པར་འགྱུར། ཞེས་པ་དང་། བྱ་བའི་ལས་ལ་
འཇུག་པ། འཐབ་པར་བྱ། འཐབ་བྱ། འཐབ། འཁོད་པར་བྱ། འཁོད་བྱ། འཁོད། ཅེས་པ་
ལྟ་བུ་སྟེ། སི་ཏུ་པཎ་ཆེན་དང༌། བསྟན་དར་ལྷ་རམས་པའི་འགྲེལ་བར། མོ་ནི་བདག་ད་མ་
འོངས་ཕྱིར། །ཞེས་རྩ་ཚིག་གི་སྡེབ་བཅོས་ནས་གསུངས་པ་བློ་དམན་རྣམས་གོ་སླ་ཕྱིར་
དགོངས་དག་པར་སྣང་ཡང་། གཞུང་ཚིག་གི་དོན་སླར་ཡང་བསྡུས་ཏེ་བཤད་ན། ཕོ་ནི་
འདས་དང་གཞན་བསྒྲུབ་ཕྱིར། །ཞེས་པའི་འདས་ཞེས་པ་ནི། དུས་ཀྱི་འདས་པའང་ཡོད་
མོད་བྱེ་བྲག་ཏུ་བྱེད་པ་པོ་གཞན་དང་འབྲེལ་བའི་བྱ་བ་བྱས་ཟིན་པ་བསྟན་ཅིང་། དང་ནི་
ཚིགས་བཅད་ཁ་སྐོང་ཙམ་མ་ཡིན་པར་སྡུད་པའི་དོན་ཏེ། དུས་འདས་པའམ་བྱས་ཟིན་ཏུ་མ་
ཟད་བྱ་འགྱུར་མ་འོངས་པ་ལའང་འཇུག་ཅེས་པའོ། །གཞན་ཞེས་པ་ནི། བྱེད་པོ་གཞན་
འབྲེལ་གྱི་གང་བྱ་བའི་དངོས་པོ་གཞན་ལ་འཇུག་ཅིང་། བསྒྲུབ་ཅེས་པ་ནི་བྱ་བའི་ལས་
བསྒྲུབ་པ་ལ་འཇུག་པ་ཡིན་ཞེས་པ་སྟེ། ཕོ་བ་ཡིག་ནི། བྱ་བྱེད་ལས་གསུམ་ལས་བྱ་བའི་
ཡུལ་ལམ་ལས། བདག་གཞན་གཉིས་ལས་དངོས་པོ་གཞན། དུས་གསུམ་ལས་བྱས་ཟིན་
འདས་པ་གཙོ་བོར་སྟོན་པ་ལ་འཇུག་གོ། །
མ་ནིང་གཉིས་ཀ་ད་ལྟ་ཆེད། ཅེས་པའི་མ་ནིང་ནི་ག་ད་གཉིས་དང་། གཉིས་ཀ་ཞེས་
པ་ནི། བྱེད་པོ་གཞན་འབྲེལ་གྱི་དངོས་པོ་བདག་དང་གཞན་གཉིས་ལ་འཇུག་པ་ཚིག་གིས་
~ 1(07 མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཟིན་པས། བྱ་བྱེད་ལས་གསུམ་ནང་ནས་བདག་འབྲེལ་གྱི་བྱེད་པའི་ལས་དང་། གཞན་
འབྲེལ་གྱི་བྱ་བའམ་ལས་ལ་འཇུག་པ་དོན་གྱིས་ཐོབ་ཅིང་། ད་ལྟ་ཞེས་པ་ནི། བྱེད་པོ་གཞན་
འབྲེལ་གྱི་དུས་གསུམ་ལས་བྱེད་པ་ད་ལྟ་བ་དང་དུས་ཀྱི་ད་ལྟ་བ་གཉིས་ཤེད་མཚུངས་སུ་
བསྟན་པས། བྱེད་པོ་གཞན་འབྲེལ་ཡིན་མིན་གྱི་བྱ་འགྱུར་དང་བྱེད་འགྱུར་མ་འོངས་པ་
དང༌། དུས་ཀྱི་མ་འོངས་པ་ལ་འཇུག་པ་དོན་གྱིས་ཐོབ་པ་ཡིན་ནོ། །
མོ་ནི་བདག་དང་མ་འོངས་ཕྱིར། ཞེས་པའི་མ་ནི་འ་ཡིག་དང་། བདག་ཅེས་པ་ནི།
བྱེད་པོ་གཞན་འབྲེལ་གྱི་དངོས་པོ་བདག་དང་། དང་ནི་སྡུད་པ་སྟེ་བྱེད་པོ་གཞན་འབྲེལ་
ཡིན་མིན་གྱི་དངོས་པོ་གཞན་དང༌། བྱེད་པོ་གཞན་འབྲེལ་གྱི་བྱེད་པའི་ལས་དང་བྱ་བའི་
ལས་ལ་འཇུག་ཅིང་། མ་འོངས་ཞེས་པ་ནི། བྱེད་པོ་གཞན་འབྲེལ་ཡིན་མིན་གྱི་བྱ་འགྱུར་
དང་བྱེད་འགྱུར་མ་འོངས་པ་དང་དུས་ཀྱི་མ་འོངས་པ་གཉིས་ཤེད་མཚུངས་སུ་ཚིག་གིས་
ཟིན་པས། བྱེད་པོ་གཞན་དང་འབྲེལ་མ་འབྲེལ་གྱི་བྱེད་པ་ད་ལྟ་བ་དང་དུས་ཀྱི་ད་ལྟ་བ་ལ་
འཇུག་པ་དོན་གྱིས་བསྟན་པ་ཡིན་ནོ། ། །
རྩ་བའི་ཚིག་ཟིན་ལ་བྱེད་པོ་གཞན་འབྲེལ་གྱི་བྱ་བའི་ཡུལ་ལམ་ལས་ལ་དངོས་པོ་
གཞན་དང༌། བྱེད་པའི་ལས་ལ་དངོས་པོ་བདག་དང་། བྱ་བ་བྱས་པ་འདས་པ་དང༌། བྱེད་
བཞིན་ད་ལྟ་བ་དང༌། བྱ་འགྱུར་དང་བྱེད་འགྱུར་མ་འོངས་པ་ཞེས་རགས་བཤད་ཀྱིས་
གསུངས་ཀྱང་། དེའི་ཞིབ་བཤད་སྟོན་པ་ལ་སྔོན་འཇུག་རྣམས་ཇི་ལྟར་འཇུག་ཚུལ་ཁྱད་
པར་དང་བཅས་པ། བསྟན་བཅོས་ཕྱི་མ་དྲུག་ཏུ་ཡོད་ངེས་ཡིན་ཡང་དེང་སང་དཔེ་རྒྱུན་མི་
བཞུགས་པས་སྔོན་གྱི་དཔེ་རྙིང་ཁུངས་དག་ལ་བརྟེན་དགོས་སོ། །བཤད་པ་འདི་ནི་ཁོ་བོའི་
གོ་ཡུལ་གྱི་གཞུང་དོན་འགྲེལ་ཚུལ་ཡིན་པས་བཤད་པ་དོན་མཐུན་དུ་ཡོད་ཕྱིན་རང་དང་
སྐལ་མཉམ་གྱི་ཕྱིས་འབྱུང་བློ་གསར་རྣམས་སེམས་ཀྱི་དཔལ་བེའུར་ལེགས་པར་ཆོངས་ལ་
བརྗེད་ངས་ཀྱི་རྐུན་པོའི་ལག་ཏུ་མཤོར་བ་གྱིས་ཤིག །
108༤



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
འགྲེལ་བ་གཉིས་ཀྱི་དགོངས་བཞེད་ལྟར་སྡེབ་བཅོས་ན། ཕོ་ནི་འདས་གཞན་བསྒྲུབ་
མ་འོངས། མ་ནིང་གཉིས་ཀ་ད་མ་འོངས། མོ་ནི་བདག་གཞན་ད་མ་འོངས། ཞེས་སྦྱར་ན་
བྱེད་པ་པོ་གཞན་དང་འབྲེལ་མ་འབྲེལ་སྤྱི་ཁྱབ་ལ་ཤིན་ཏུ་རུང་བར་སྣང་ངོ༌། །དཔེར་བརྗོད་
དེ་དག་གི་དོན་མིང་རྐྱང་མ་ཐེ་བའི་དབང་དུ་བྱས་ཏེ་བཤད་ན། སྔོན་འཇུག་བ་ཡིག་ནི།
འདས་པ་སྟོན་པ་ལ་འཇུག་ཀྱང་། འདས་ཚིག་ཡིན་ཚད་འཕུལ་མི་དགོས་ཏེ། དཔེར་ན།
དྲངས་ཟིན། མནནད་ཚར་ལྟ་བུ་མང་པོ་ཡོད་དོ། །དེ་བཞིན་དུ་བྱ་འགྱུར་མ་འོངས་པ་དང་
དངོས་པོ་གཞན་ལ་འཇུག་ཀྱང་། དྲང་བྱ། གསད་བྱ་ལྟ་བུ་ཡོད་ལ། དུས་ཀྱི་ད་ལྟ་བ་དང་
བདག་དང་བྱེད་པ་ལ་འཇུག་པ་མ་ཡིན་ནོ། ། །
སྔོན་འཇུག་ག་དང་ད་ཡིག་ནི། དངོས་པོ་བདག་གཞན་གཉིས་ཀ་ལ་འཇུག་ཀྱང་།
འདིང་བྱེད། སེལ་བྱེད་ཅེས་པ་དང༌། བསམ་བྱ། བྲི་བྱ་ལྟ་བུ་དང༌། ད་ལྟ་བ་དང་མ་འོངས་
པ་ལ་འཇུག་ཀྱང་ཡིན་ཚད་ལ་མི་དགོས་པ་སྔར་གྱི་རིགས་འགྲེས་ཤེས་སླ་ཞིང་། འདས་ཚིག་
འཕུལ་བ་མི་སྲིད་དོ། །སྔོན་འཇུག་འ་ཡིག་ནི། དངོས་པོ་བདག་ལ་འཇུག་ཀྱང་། དཔྱོད་
བྱེད། སྩོལ་བྱེད་ལྟ་བུ་དང་། ད་ལྟ་བ་དང་མ་འོངས་པ་ལ་འཇུག་ཀྱང༌། གདིང་བྱ། མྱང་བྱ་
ལྟ་བུ་ཡོད་ལ། འདས་པ་དང་དངོས་པོ་གཞན་ལ་འཇུག་པ་མེད་དོ། །དེ་རྣམས་ནི་གཞུང་གི་
དངོས་བསྟན་གྱི་བྱ་བྱེད་ལས་གསུམ་དང་བདག་གཞན་སོགས་ཀྱི་དོན་ལ་སྔོན་འཇུག་
རྣམས་འཇུག་ཚུལ་ཡིན་ཞིང་། དགོས་པ་ཅི་ཕྱིར་འཇུག་པ་གསུངས་པའི་དོན་གྱི་གཙོ་བོ་
ཡང་ཡིན་པས། བྱ་བྱེད་སོགས་ཀྱི་དབང་གིས་མིང་གཞི་གང་ལ་འཕུལ་ཡིག་གང་འཇུག་མི་
འཇུག་དང་། འཇུག་པའི་དོན་དང་ཁྱད་པར་རྣམས་ལ་འཛུབ་ཁྲིད་དང་བརྒལ་ལན་སོགས་
ཀྱིས་ངེས་ཤེས་དྲོངས་ཐག་ཆོད་དགོས་སོ། །
བསྟན་དར་པའི་འགྲེལ་བར་ཡང༌། མིང་རྐྱང་རྣམས་སྐབས་འདིའི་དཔེར་བརྗོད་དུ་
མི་རུང་གསུངས་པ་ཡང་། མིང་ལ་བྱ་བྱེད་སོགས་ཀྱི་དོན་དུ་འཕུལ་འཇུག་པས་ཡིག་སྡེབ་མི་
~ 109ལ



ད་
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འདྲ་བར་འགྱུར་བའི་ཚུལ་ངེས་ཤེས་རྣལ་མ་འདྲོངས་པ་གལ་ཆེ་བར་དགོངས་ནས་དམིགས་
ཕུག་པའི་བཤད་པ་མཛད་པ་ཡིན་པས་དེ་ཁོ་ན་དང་པོ་བསླབ་དགོས་སོ། །དེ་ལྟར་མིང་ལ་
འཕུལ་འཇུག་ཚུལ་ལེགས་པར་ཤེས་པ་ན། བྱེད་པ་པོ་གཞན་དང་འབྲེལ་མ་འབྲེལ་གང་
ཡིན་རུང་མི་རྐྱང་ལ་ཡང་སྔོན་འཇུག་རྣམས་བྱ་བྱེད་ཀྱི་དོན་སོགས་སྟོན་པའི་ཕྱིར་ཇི་ལྟར་
འཇུག་པ་ཤེས་དགོས་པས་ན་མདོ་ཙམ་བརྗོད་དེ། དེ་ཡང་མིང་རྐྱང་གི་དངོས་པོ། ཡན་ལག །
ཡུལ། ཡོད། མེད། ཚད་མ། འདྲ། རྒྱུན་སོགས་མཐའ་ཡས་པ་རྣམས་ལ་བྱ་བྱེད་ཀྱི་དབང་
གིས་འཕུལ་ནམ་ཡང་མི་འཇུག་གོ། །དེས་ན་འཕུལ་འཇུག་པའི་མིང་རྐྱང་ནི། སྔགས།
སྟོད། དོར། ཐོབ་སོགས་མང་པོ་ཡོད་པ་རྣམས་ཡིན་ཏེ། དཔེར་བརྗོད་ན། བསྔགས་བྱ།
བསྔགས་བྱེད། བསྔགས་ཟིན། བསྔགས་ཤིག །བསྟོད་བྱ། བསྟོད་བྱེད། བསྟོད་དོ། །
བསྟོད་ཅིག་ཅེས་པ་ལྟ་བུ་ཡིག་སྡེབ་གཏན་ནས་མི་འགྱུར་བ་དང་། དོར་བྱ། འདོར་
བྱེད། དོརད་ཟིན། དོརད་ཅིག །ཐོབ་བྱ། འཐོབ་བྱེད། ཐོབ་ཟིན། ཐོབ་ཅིག་ལྟ་བུ་སྡེབ་ཅུང་
ཟད་འགྱུར་བ་ལྟ་བུ་ཡིན་ནོ། །དེར་མ་ཟད་མིང་ལ་འཕུལ་ཡིག་མ་ཞུགས་ཀྱང་བྱེད་པ་པོ་
གཞན་དང་འབྲེལ་མ་འབྲེལ་གྱི་བྱ་བྱེད་ལ་སོགས་པའི་དོན་སྟོན་པའང་མང་པོ་ཡོད་དེ་
དཔེར་བརྗོད་ན། བླང་བྱ། ལེན་བྱེད། བླངས་ཟིན། ལོངས་ཤིག །མྱང་བྱ། མྱོང་བྱེད།
མྱངས་ཟིན། མྱོངས་ཤིག་ཅེས་པ་ལྟ་བུ་ཡིག་སྡེབ་གཏན་འགྱུར་དང་། སྤྱད་བྱ། སྤྱོད་བྱེད།
སྤྱད་ཟིན། སྤྱོད་ཅིག །ཆད་བྱ། རྗོད་བྱེད། རྦད་ཟིན། བོད་ཅིག་ལྟ་བུ་ཅུང་ཟད་འགྱུར་བ་
རྣམས་ཡོད་དོ། །
སྔོན་འཇུག་གི་ཤིན་ཏུ་མོ་མ་ཡིག་ནི། བྱེད་པ་པོ་གཞན་དང་འབྲེལ་བའི་དངོས་པོ་
བདག་གཞན་གཉིས་ཀ་དང༌། བྱེད་པ་དང་བྱ་བའི་ལས་དང་། དུས་གསུམ་ཀར་འཇུག་པ་
ཚིག་ལ་ཟིན་པས། བྱེད་པོ་གཞན་འབྲེལ་མིན་པའི་བདག་གཞན་སོགས་ལ་འཇུག་པ་དོན་
གྱིས་ཐོབ་པ་ཡིན་པས། དེ་ཐམས་ཅད་ལ་མཉམ་པ་སྟེ་ཁྱད་པར་མེད་པར་སྟོན་པའི་ཕྱིར་དུ་
ལ 1 1()ཀ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག་
མིང་གཞི་ལ་འཇུག་པར་འགྱུར་རོ། །དངོས་པོ་བདག་ལ་འཇུག་པ་དཔེར་བརྗོད་ན། མཁས་
པ་པོ། མཐོལ་བ་པོ། ཞེས་པ་དང་། དངོས་པོ་གཞན་ལ་འཇུག་པ། མཁས་བྱའི་གནས།
མཐོལ་བྱའི་ཚིག །ཅེས་པ་དང༌། བྱེད་པ་ལ་འཇུག་པ། མཁས་པར་བྱེད། མཁས་བྱེད།
མཁས། མཐོལ་བར་བྱེད། མཐོལ་བྱེད། མཐོལ། ཞེས་པ་དང་། བྱ་བའི་ཡུལ་ལམ་ལས་ལ་
འཇུག་པ། མཁས་པར་བྱ། མཁས་བྱ། མཁས། མཐོལ་བར་བྱ། མཐོལ་བྱ། མཐོལ། ཞེས་
པ་དང་། བྱས་ཟིན་འདས་པ་ལ་འཇུག་པ། མཁས་པར་བྱས། མཁས་ཟིན། མཁས།
མཐོལད་པར་བྱས། མཐོལད་ཟིན། མཐོལད། ཅེས་པ་དང༌། དམིགས་ཀྱིས་བྱེད་པའམ་
དུས་ཀྱི་དུས་ད་ལྟ་བ་ལ་འཇུག་པ། མཁས་ཀྱིན། མཐོལ་གྱིན། ཞེས་པ་དང་། དམིགས་
ཀྱིས་དུས་ཀྱི་དུས་མ་འོངས་པ་ལ་འཇུག་པ། མཁས་པར་འགྱུར། མཐོལ་བར་འགྱུར། ཞེས་
པ་ལྟ་བུའོ། །བྱེད་ལས་སུ་གཏོགས་པའི་སྐུལ་ཚིག་གི་འཇུག་པ་རྩ་བར་དངོས་སུ་མ་
གསུངས་པ་ནི། སྐུལ་ཚིག་ལ་འཕུལ་ཡིག་མི་འཇུག་པས་ཡིན་ཡང་། དང་པོའི་ཁྲིད་རྒྱུན་
ལས་འོངས་པ་འགྲེལ་བཤད་མཁན་པོ་སྔ་མ་རྣམས་ཀྱིས་གསལ་བར་མཛད་པ་སྟེ། དཔེར་
བརྗོད་ན། སྣོད་ཁོངས་ཤིག །ཆ་ཁོག་ཅིག །མེ་ཏོག་ཐོརད་ཅིག་ཅེས་པ་ལྟ་བུ་ཡིན་ལ། རྟེན་
ལ་མཇོལད་ཅིག །ཚད་འཇོལད་ཅིག །ལྟ་བུ་མིང་འཇུག་པའང་ཡོད་དོ། །སྐུལ་ཚིག་ལ་ཅིག་
ཞིག་ཤིག་གང་ཐོབ་ཀྱང་ཁྱད་པར་མེད་མོད་དཔེ་ཁུངས་དག་པར། ཕྱེ་ཤིག་ཅེས་པ་ལྟ་བུ་
འགའ་རེ་སྣང་བས་བསྐུལ་བ་གསལ་བྱེད་དུ་ཞིག་ལས་ཤིག་སྦྱར་བ་ནུས་པ་ཆེ་བར་སྣང་ངོ༌། །
གཉིས་པ་རྗེས་འཇུག་གི་འཇུག་པ་རྒྱས་པར་བཤད་པ་ལ་གཉིས། རྟགས་ཀྱི་དབྱེ་
བསྟན་པ་དང་། ཕྱེ་བའི་དོན་བཤད་པའོ། །དང་པོ་ལ་གཉིས། སྤྱིའི་དོན་དང་། ཡན་ལག་
གི་དོན་ནོ། །དང་པོ་ནི། རྗེས་འཇུག་གི་ཡི་གེ་རྣམས་རྟགས་གསུམ་དུ་དབྱེ་བའི་སྐབས་
འདིར། ཐུ་མའི་གསུང་གི་ཡན་ལག་གི་བསྟན་བཅོས་དྲུག་མི་བཞུགས་པས། སྔོན་བྱོན་
མཁས་པའི་བཞེད་པ་མི་འདྲ་བ་དུ་མ་ཡོད་དེ། ལོ་ཆེན་ནམ་མཁའ་བཟང་པོ། རྣམ་གླིང་
11 1



ཐུན་མོང་རིག་མཛོད་ལས། ·ད་ བརྡ་སྤྲོད་ཕྱོགས་པསྒྲིགས་པོད་པཅུ་པ།
པཎ་ཆེན། སྨན་ལུང་པ་བློ་གྲོས་མཆོག་གི་སྡེ། ཚོགས་གསོག་པ་བློ་བཟང་ཆོས་གྲགས།
སུམ་པ་མཁན་ཆེན་ཡེ་ཤེས་དཔལ་འབྱོར་རྣམས་ཀྱིས། ས་བ་ག་ད་བཞི་ཕོ་དང་ནང་གསེས་
ཀྱིས་སྐྱེས་བུ་རབ་འབྲིང་ཐ་གསུམ་དུ་བཞེད་པ་མཚུངས་ཀྱང་། ནམ་བཟང་པ། རྣམ་གླིང་པ།
སུམ་པ་མཁན་ཆེན་གསུམ་གྱིས། ར་ལ་ང་ན་མ་རྣམས་མོ་ཙམ་དང་ཤིན་ཏུ་མོ། །འ་ཡིག་
གཅིག་པུ་མ་ནིང་གསུམ་དུ་བཞེད་པ་དང༌། སྨན་ལུང་པས། ར་ལ་ང་གསུམ་མོ་དང་ཤིན་ཏུ་མོ།
ན་མ་འ་གསུམ་མ་ནིང་གསུམ་དུ་འདོད་ཅིང་། ཚོགས་གསོག་པས། ལ་འ་གཉིས་མོ་གཉིས་
དང༌། ང་ན་མ་ར་རྣམས་མ་ནིང་གསུམ་དུ་དབྱེ་བར་མཛད་དོ། །དབུས་པ་བློ་གསལ་འབུམ།
ཤཱཀྱ་མཆོག་ལྡན་པ་གཉིས་ཀྱིས། ས་བ་ད་གསུམ་ཕོ་དང་སྐྱེས་བུ་གསུམ་དུ་བཞེད་པ་འདྲ་
ཡང༌། དབུས་པས། འ་ར་གཉིས་མོ་གཉིས་དང༌། ག་ན་ང་མ་ལ་རྣམས་མ་ནིང་གསུམ་དུ་
འདོད་ཅིང་། ཤཱཀྱ་མཆོག་པས། ལ་འ་གཉིས་མོ་གཉིས་དང་། ག་ང་ན་མ་ར་རྣམས་མ་ནིང་
གསུམ་དུ་དབྱེ་བ་སྣང་ངོ༌་། །འགྲེལ་བ་མཁས་པའི་ཡིད་འཕྲོག་ཏུ། ངོ་བོའི་སྒོ་ནས་ད་ས་
གཉིས་ཕོ་དང༌། འ་ཡིག་མོ་དང༌། ག་ང་ན་བ་མ་ར་ལ་རྣམས་མ་ནིང་གསུམ་དུ་དབྱེ་ཞིང་།
གྲོགས་ཀྱི་སྒོ་ནས་ས་བ་ད་གསུམ་ཕོ་གསུམ་དང་། འ་ནི་མོ་གཉིས་དང་། ག་ང་ན་མ་ར་ལ་
དྲུག་མ་ནིང་གསུམ་དུ་དབྱེ་བ་ཡིན་ནོ། །ལྕང་སྐྱ་རོལ་པའི་རྡོ་རྗེ། ཟུར་མཁར་བློ་གྲོས་རྒྱལ་པོ།
ཞ་ལུ་ལོ་ཙཱ་བ། དཔའ་བོ་གཙུག་ལག་ཕྲེང་བ་རྣམས་ཀྱིས། ད་བ་ས་གསུམ་ཕོ་གསུམ་དུ་
འདོད་པ་མཚུངས་ཀྱང་། ཟུར་མཁར་བས། ག་ང་མ་རྣམས་མོ་གཉིས་དང༌། ན་ར་ལ་འ་
རྣམས་མ་ནིང་གསུམ་དུ་འདོད་ཅིང་། གཞན་གསུམ་གྱིས། འ་ར་གཉིས་མོ་གཉིས་དང་། ག་
ན་ང་མ་ལ་རྣམས་མ་ནིང་གསུམ་དུ་བཞེད་པ་ལགས་སོ། །པྲ་ཏི་རིན་ཆེན་དོན་གྲུབ་ཀྱིས།
ས་ད་བ་གསུམ་ཕོ་གསུམ་དང་། ག་ར་ལ་ང་ན་མ་རྣམས་མོ་གཉིས་དང་། འ་ཡིག་ལ་མ་ནིང་
གསུམ་དུ་དབྱེ་བ་ཡིན་ནོ། །དེ་ལྟར་བཞེད་པའི་རྒྱུ་མཚན་ཞིབ་པར་སོ་སོའི་གཞུང་འགྲེལ་
དང༌། འགྲེལ་བ་སྐལ་ལྡན་ཡིད་ཀྱི་པདྨ་འབྱེད་པའི་སྣང་བའི་མཛོད་དང་། རྒྱས་འགྲེལ་
ལ 112



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག །
མཁས་པའི་མགུལ་རྒྱན་མུ་ཏིག་ཕྲེང་མཛེས་སོགས་ལ་བརྟེན་ནས། ངང་པས་ཆུ་ལས་འོ་མ་
ལེན་པ་བཞིན་འཐད་ཅིང་རིགས་པར་ལྡན་པ་གང་གི་རྗེས་སུ་འབྲངས་ཀྱང་མི་རུང་བ་ག་ལ་
ཡོད་མོད་ཀྱི། བདག་གི་ཁྲིད་རྒྱུན་འདི་ལ་སི་ཏུ་པཎ་ཆེན་གྱི་བཞེད་པ་ཉིད་གཙོ་བོར་མཛད་
པ་བཞིན་དེ་ལྟར་དུ་དགོད་པར་བྱ་བ་ལགས་སོ། ། །
གཉིས་པ་ཡན་ལག་གི་དོན་ནི། རྗེས་འཇུག་གི་ཡི་གེ་ག་ང་ད་ན་བ་མ་འ་ར་ལ་ས་སྟེ་
བཅུ་བོ་ལ་ནི། རང་འཇུག་ཡུལ་གྱི་མིང་གཞིའི་ཡི་གེ་ལ་ཞུགས་པ་ལས་རྗོད་པའི་སྐད་
གདངས་མི་འདྲ་བ་ཡོད་པའི་དབང་གིས། ག་ད་བ་ས་བཞི་བོ་ཕོ་དང༌། །ང་མ་འ་གསུམ་མོ་
དང༌། ན་ར་ལ་གསུམ་མ་ནིང་སྟེ་རྟགས་གསུམ་དུ་དབྱེ་བར་བྱ་དགོས་སོ། །དེ་ལྟར་སྤྱིར་
རྟགས་གསུམ་དབྱེ་བ་བསྟན་ནས་དེའི་ནང་གསེས་ཀྱི་ཁྱད་པར་མི་འདྲ་བ་བརྒྱད་མདོར་
བསྟན་པ་ནི། རྗེས་འཇུག་གི་ཕོ་ཡིག་ལ་ནི་སྐྱེས་བུ་རབ་དང་འབྲིང་དང་ཐ་མ་སྟེ་གསུམ་
དང་། མོ་ཡིག་ལ་ནི་མོ་ཙམ་དང་ཤིན་ཏུ་མོ་སྟེ་གཉིས་དང་། མ་ནིང་གི་ཡི་གེ་ལ་ནི་འགྱུར་བ་
མ་ནིང་དང་། མཚན་གཉིས་མ་ནིང་དང་། མཚན་མེད་མ་ནིང་དག་དང་རྣམ་པ་གསུམ་སྟེ་
ནང་གསེས་ཀྱི་དབྱེ་བ་བརྒྱད་དུ་འདོད་པར་བྱའོ། །རྗེས་འཇུག་དེ་རྣམས་རེ་རེ་ལ་ཡང་བྱེད་
པ་མི་འདྲ་བ་བཞི་བཞིའི་སྒོ་ནས་འཇུག་ཡུལ་གྱི་མིང་གཞིའི་རྗེས་སུ་འཇུག་པར་བྱེད་དེ་རིམ་
བཞིན་འཆད་པར་འགྱུར་རོ། །
གཉིས་པ་ཕྱེ་བའི་དོན་བཤད་པ་ལ་བཞི། འཇུག་ཡུལ་གང་ལ་འཇུག་པར་བྱེད་པ།
འཇུག་པ་པོ་གང་གིས་འཇུག་པར་བྱེད་པ། ཚུལ་ཇི་ལྟར་འཇུག་པར་བྱེད་པ། དགོས་པ་ཅི་
ཡི་ཕྱིར་འཇུག་པར་བྱེད་པའོ། །དང་པོ་ནི། །རྗེས་འཇུག་རྣམས་མིང་གཞིའི་ཡི་གེ་གང་ལ་
འཇུག་པར་བྱེད་པ་ཡིན་ཞེ་ན། སྤྱིར་མིང་གཞི་ཐམས་ཅད་ཀྱི་རྗེས་སུ་འཇུག་པ་ལ་བཀག་པ་
མེད་མོད་ཀྱང་། སྐབས་འདིར་དེ་ལྟར་ཞུགས་པ་ལ་བརྟེན་ནས་བརྗོད་བྱ་དོན་ལྡན་གྱི་མིང་
དང་ཚིག་ཏུ་འགྲུབ་མི་འགྲུབ་ཀྱི་ཁྱད་པར་གཙོ་ཆེ་བའི་ཕྱིར། ཐོབ་ཚུལ་ཡོད་པའི་ཡི་གེ་
ལ ། 2 3



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཐམས་ཅད་ལ་འཇུག་པ་ཡིན་ནོ། །
དེ་ཡང་རྒྱལ་བའི་བཀའ་དང་དགོངས་འགྲེལ་གྱི་བསྟན་བཅོས་རྣམས་ཀྱི་གཞུང་གི་
ཚིག་དོན་བོད་ཀྱི་སྐད་དུ་བསྒྱུར་བ་ལ། བཀའ་བསྟན་བཅོས་ཀྱི་མ་དཔེ་རྣམས་སཾ་སྐྲ་ཏའི་
སྐད་དུ་བཞུགས་པས་དེ་བསྒྱུར་བ་ལ་ལེགས་སྦྱར་དང་ཆ་མཐུན་པའི་བོད་སྐད་ཀྱི་བྱིངས་ཀྱི་
བསྟན་བཅོས་དབྱངས་གསལ་རྣམ་དབྱེ་ཚིག་ཕྲད་དང་རྟགས་གསུམ་གྱི་འཇུག་པ་དང་། དེ་
ཡང་རྐྱེན་དང་རྣམ་འགྱུར་དང་དེ་ཕན་སོགས་ཀྱི་དོན་དུ་བྱེད་པ་བཞི་བཞིའི་སྒོ་ནས་འཇུག་
པའི་བརྡ་སྤྲོད་འདི་མེད་དུ་མི་རུང་བར་ངེས་པར་མཁོ་བའི་ཆེད་དུ་ཡིན་ནོ། །དེའི་ཕྱིར་སྔར་
གྱི་རྒྱལ་བློན་བྱང་ཆུབ་སེམས་དཔའི་སྐུ་དྲིན་གྱིས། བཀས་བཅད་པ་སྔ་ཕྱི་བར་གསུམ་གྱི་སྒོ་
ནས་རྒྱ་གར་གྱི་པཎྜི་ཏ་དང་། བོད་ཀྱི་ལོ་ཙཱ་བ་རྣམས་ཀྱིས་བཀའ་དང་བསྟན་བཅོས་འགྱུར་
རོ་ཅོག་བསྒྱུར་ཅིང་འཆད་ཉན་གྱི་འགོ་བཙུགས་པ་ནས་བཟུང་ད་ལྟའི་བར་དུ། ཡི་གེའི་
སྡེབ་སྦྱོར་ན་སློབ་དཔོན་སཾ་བྷོ་ཊས་མཛད་པའི་སུམ་ཅུ་པ་དང་རྟགས་ཀྱི་འཇུག་པ་ཡན་ལག་
དང་བཅས་པ་ཇི་ལྟར་བར་བྱས་ཏེ། བྱེ་བྲག་ཏུ་རྟོགས་བྱེད་ཆེ་འབྲིང་ཆུང་གསུམ་དང་། སྒྲ་
སྦྱོར་བམ་པོ་གཉིས་པ་རྣམས་མཛད་ནས་བོད་ཀྱི་དྷརྨ་ཇི་ལྟར་བསྒྱུར་ཅིང་མཉན་བཤད་བྱ་
བའི་ཚུལ་གཏན་སྲོལ་དུ་བཙུགས་པ་ནི། མཁན་ལོ་རྒྱལ་གསུམ་གྱི་ཕྱག་རྒྱ་ཡིན་པས་དེ་
ལས་གང་ཟག་སུས་དུས་ནམ་ཡང་འདའ་བར་བྱ་མི་རུང་བ་ཡིན་ནོ། །དེ་བས་ན་གསུང་རབ་
ཀྱི་ཆོས་སྐད་རང་ལ་རྗོད་བྱེད་ཀྱིས་བརྗོད་བྱ་ཅི་ལྟར་སྟོན་པ་ལ། སྔོན་རྗེས་ཡང་འཇུག་དང་
བཅས་པ་རྣམས་བྱེད་པ་བཞིའི་སྒོ་ནས། མིང་གཞིའི་ཡི་གེ་དང་མིང་གང་ལ་འཇུག་པ་དང་
གང་ལ་མི་འཇུག་པའི་ཁྱད་པར་མ་འདྲེས་པར་ཤེས་ཤིང་འབྱེད་པ་ནི། སྐབས་འདིའི་ཤེས་
པར་བྱ་རྒྱུའི་དོན་གྱི་གཙོ་བོའི་ཕུལ་ཡིན་ནོ། །རྩ་བ་ལས་ཀྱང་། ཐམས་ཅད་ཅེས་མང་ཚིག་
སྦྱར་བ་མ་གཏོགས་མ་ལུས་དང་མཐའ་དག་དང་ཅོག་ལྟ་བུ་ལུས་དོགས་ཡོད་པ་རྣམས་ཆེད་
གཉེར་གྱིས་བསྡུ་བའི་ཚིག་མ་སྦྱར་བའི་རྒྱུ་མཚན་ཤེས་དགོས་སོ། །
1 14



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
འོ་ན། གང་ལ་ཡི་གེ་ཐམས་ཅད་ལ། །ཞེས་རྩ་བར་གསུངས་ཡོད་བཞིན་དུ་ཐོབ་ཚུལ་
ཡོད་པའི་ཡི་གེ་ཞེས། མ་རལ་བའི་གོས་ལ་སྣམ་བུའི་ལྷན་པ་བརྒྱབ་པ་ཅི་ཡིན་སྙམ་ན་
བཤད་པར་བྱ་སྟེ། ཆོས་རྒྱལ་སྲོང་བཙན་གྱི་བཀས། སློབ་དཔོན་ཐུ་མིས་བོད་ཀྱི་དབྱངས་
གསལ་སོ་བཞིར་བསྡུ་སྐབས། རྒྱ་གར་དབྱངས་གསལ་ལྔ་བཅུ་ལས་བོད་ཀྱི་སྐད་གདངས་
ཀྱི་ཡི་གེ་དྲུག་མ་རྙེད་པར་ཐུགས་མུག་ནས་བཤུམ་པས། ཉམས་སྣང་ལ་མི་ནག་རྟ་ནག་ཞོན་
པ་ཁྲབ་རྨོག་གྱོན་ཞིང་ལག་ན་མདུང་ཐོགས་པ་ཞིག་གཟིགས་ནས། སློབ་དཔོན་གྱིས་ཁྱེད་
གོ་ནས་བྱོན་དྲིས་པས། ཞང་ཞུང་ནས་འོངས་ཟེར། གར་འགྲོ་དྲིས་པས། ཟ་ཧོར་དུ་འགྲོ་
ཟེར། དོན་གང་དྲིས་པས། ཇ་ཉོ་རུ་འགྲོ་ཟེར། ཕྱིར་ནམ་སླེབས་དྲིས་པས། ཅི་ཆ་ཞེས་
གསུངས་ནས་ཡལ། དེ་ནས་དྲིས་ལན་ལ་བརྟག་ཅིང་དཔྱད་པས། ཞ་འ་ཟ་ཇ་ཅ་ཆ་སྟེ་ཡི་གེ་
དྲུག་རྙེད་ནས་གསལ་བྱེད་སུམ་ཅུར་གཏན་ལ་ཕབ་པ་དང་གཅིག །བོད་འདིར་རྒྱལ་པོ་
གཉའ་ཁྲི་བཙན་པོ་ནས་བཟུང་། གནམ་རི་སྲོང་བཙན་བར་དུ་ཕལ་སྐད་ཀྱི་རྗོད་པ་ཡོད་
ཀྱང་ཟུར་ཆག་ཡིན་པས་ཆོས་སྐད་དུ་མི་རུང་བ་དང་གཉིས། སཾ་སྐྲྀ་ཏའི་ཡི་གེ་རྣམས་
མཚམས་སྦྱོར་རྣམ་དབྱེ་དེ་ཕན་ཡུ་སྨད་ཨ་སྨད་ཀུན་བཤད་རྐྱེན་སོགས་ལ་བརྟེན་ནས་རྗོད་
བྱེད་ཀྱི་བརྗོད་དོན་སྟོན་པ་དང་གསུམ། བོད་ཕལ་སྐད་ཙམ་གྱིས་དེ་རྣམས་སྟོན་མི་ནུས་པ་
དང་བཞི་ཕལ་སྐད་དང་ཆོས་སྐད་སོ་སོར་མེད་ན་སུམ་རྟགས་ཀྱི་བསྟན་བཅོས་བརྒྱད་
བརྩམས་པའི་དགོས་པ་མེད་པ་དང་ལྔ། ལུང་སྡེ་སྣོད་གསུམ་གྱི་རྗོད་བྱེད་ཀྱི་གཞི་རྩ་ཡི་གེ།
དེ་ལས་མིང་། དེ་ལས་ཚིག །དེ་ལས་རྗོད་པ། དེ་དག་ལ་བརྟེན་ནས་ལམ་བསླབ་པ་གསུམ་
གྱི་བརྗོད་བྱའི་དོན་མཐའ་དག་འཆད་པ་དང་མཉན་པ་དང་བསམ་པ་དང་སྒོམ་པའི་རིམ་གྱི་
ཉམས་ལེན་ལ་རྟག་གུས་བརྩོན་པའི་སྒོ་ནས་མཐར་གྱི་འབྲས་བུ་ཐོབ་པ་ཞིག་དགོས་པ་དང་
དྲུག་སྟེ། དེ་ལྟའི་རྒྱུ་མཚན་དྲུག་ལ་བརྟེན་ནས་ཐོབ་ཚུལ་ཡོད་པའི་ཡི་གེ་ཞེས་བཤད་པ་
ལགས་སོ། །
ལ { 15ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འོ་ན་ཐོབ་ཚུལ་ཡོད་པའི་ཡི་གེ་ཞེས་དབང་ཤེད་བཙན་པོས་སྨྲས་པས་མི་ཆོག་གི།
ཐོབ་ཚུལ་ཡོད་པ་གང་ཡིན། མེད་པ་གང་ཡིན་སྨྱོས་ཤིག་ཅེ་ན། བོད་ཀྱི་ཆོས་སྐད་གཞིར་
བཞག་པའི་སྒོ་ནས་བཤད་པར་བྱ་སྟེ། རྩ་བ་ལས། དེ་དག་རེ་རེའང་བཞི་བྱེད་དེ། །གང་ལ་
འཇུག་བྱེད་གང་གིས་འཇུག །ཇི་ལྟར་འཇུག་བྱེད་ཅི་ཕྱིར་འཇུག །ཅེས་གསུངས་པ་ནི།
སྔོན་འཇུག་རྣམས་མིང་དང་མིང་གཞི་རྣམས་ཀྱི་སྔོན་དུ་འཇུག་པ་ལ་བྱེད་པ་བཞིའི་སྒོ་ནས་
འཇུག་ཅིང་། དེ་ཡང་གང་རུང་རུང་མ་ཡིན་པར་མིང་གཞི་གང་ལ་འཕུལ་གང་འཇུག་པའི་
ཁྱད་པར་ཡོད་པ་བཞིན། རྗེས་འཇུག་རྣམས་ཡི་གེ་རྣམས་ཀྱི་རྗེས་སུ་འཇུག་པ་ལ་ཡང་།
གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །ཅེས་པ་ལྟར་ཡི་གེ་
གང་ལ་རྗེས་འཇུག་གང་གིས་འཇུག་པར་བྱེད་པ་དང༌། ཞུགས་པ་ལས་ཆོས་སྐད་ཀྱི་བརྗོད་
བྱ་རྗོད་བྱེད་གསལ་བར་སྟོན་ནུས་དགོས་པ་དང་། རང་འདོད་དབང་ཤེད་ཀྱིས་འཇུག་པར་
བྱེད་ཀྱང་འཆད་འགྱུར་བཞིན་མིང་དོན་གསལ་བར་བྱེད་མི་ནུས་པའང་ཡོད་པས་ན། སློབ་
དཔོན་སཾ་བྷོ་ཊས། སྔོན་འཇུག་སྐབས་འཇུག་པ་དང་། མི་འཇུག་པ་གཉིས་གསུངས་ཤིང་།
ཡིག་རྩ་དག་པ་གལ་ཆེ་བའི་ཕྱིར་འཇུག་པ་དེའི་མཐའ་གཅོད་པ་ཞེས་པའི་ཚིག་གཅིག །
དགོངས་འགྲེལ་མཁན་པོ་གསུམ་གྱི་གསུང་རྒྱུན་ལ་ཞིབ་ཆའི་ཟུར་ཐོན་ཡོད་པས་སྔོན་རྗེས་
གཉིས་ཀར་འཇུག་མི་འཇུག་པའི་མཐའ་གཅོད་གསུམ་ཤེས་དགོས་ཤིང་། ཤེས་པའི་ཆེད་དུ་
སྔོན་འཇུག་ལ་བསྒྲེ་ནས་རྗེས་འཇུག་ལ་འཇུག་པ་དང་། མི་འཇུག་པ་དང་། ཆེས་ལྷག་པར་
འཇུག་མི་འཇུག་གི་མཐའ་གཅོད་པ་ལ་ཤིན་ཏུ་ནས་ཀྱང་ཆེས་ཤིན་ཏུ་སྦྱང་དགོས་ཏེ། བོད་
བྱིངས་འདིར་ཚིག་དོན་སྟོན་པ་མིང་དང་། མིང་དོན་སྟོན་པ་ཡི་གེ། ཡི་གེ་མིང་དུ་འགྲུབ་མི་
འགྲུབ་སྟོན་པ་རྗེས་འཇུག་ཁོ་ན་ལ་རག་ལས་པས་སོ། །
འདིར་ཆོས་སྐད་གཞིར་བཞག་པ་ན། རྗེས་འཇུག་ཐོབ་པས་མིང་དང་ཚིག་དང་བྱ་
བྱེད་ལས་གསུམ་དང་དུས་གསུམ་དང་བཅས་པ་སྟོན་པ་ལ། ཡི་གེ་གང་ལ་འཇུག་པའི་ཚུལ་
1 1ty



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གཅིག་དང་། མི་འཇུག་པའི་ཚུལ་གཉིས་ཡོད་མོད། འཇུག་པ་ཡིག་ཚོགས་མང་བའི་ཕྱིར།
མི་འཇུག་པའི་སྒོ་ནས་མདོ་ཙམ་བཤད་དེ། དེ་ཡང་རྗེས་འཇུག་ག་ཡིས། ཛག །ལྤག །རྐག །
རྒག །རྫག །ཆག །ལྷག །ལྔག །ལྗག །ལྤག ལྤག །སྩག །ཕྱག །ཏྲག །ཀུག །ནས་ཧཱག་
གི་བར་བཅུ་གཉིས་དང་། རྐྱག སྨྱུག རྡུག རྩྭག ཕྱུག གྲྭག སྦྱག སྣག བཟག འཁག །
དངག །མཁོག །མགག །མཛག །བརྐག །བརྒག །བརྔག །བརྫག །བརྫག །བལྟག །
བསྟག །བསྩག །བརྐྱག །བསྐྱག བགྱག །བགྲག །དཀྱག །དགྱག །དཕྱག །དགྲག །
མགྱག །མགྲག་ཅེས་པ་དང༌། རྗེས་འཇུག་ང་ཡིག་ནི། ཛང་། རྒང་། རྔང་། རྦང་། སྐང་།
ལྡང་། ལྤང་། ཝང་། སྔང་། སྨྱུང་། སྦྱང་། བྱང་། ཏྲང་། ཐུང་། པྲང་། ཟླང་། ཀྭང་། ནས་
ཧྭང་བར་བཅུ་གཉིས། རླུང་། རྩྭང་། ཕྱུང་། གྲུང་། སྒྲུང་། སྦྲང་། བཞང་། དཀང་། དམང་།
མཁང་། མགང་། མཛང་། མངང་། མཉང་། མནང་། བརྐང་། བརྒང་། བརྔང་། བརྗོང་།
བརྟང་། བལྟང་། བལྡང་། བསྐྱང་། བཀྱང་། བཀླུང་། བཟུང་། འཁྱང་། འཁྲེང་། འདྲང་།
དཀྱང་། དགྱང་། དམྱང་། དགྲང་། དཔྲང་། དབྲང་། མཁྱང་། མགྱང་། མགྲང་ཞེས་པ་
དང་། དེ་ཡི་རྗེས་འཇུག་ནི། ཀད། ཇད། ཏད། ཛད། ཝད། ཨོད། རྡུད། རྙེད། སྐད། ལྗད།
ལྡད། ལྗིད། ལྦད། སྒད། སྡད། ཅུད། ཀྱད། པྱད། སྤྱོད། ཏྲད། ཕྲད། བྲད། ཟློད། ཀུད་
ནས་ཧུད་བར་བཅུ་གཉིས། རྒྱུད། སྤྱོད། རྒུད། རྩུད། ཕྱུད། གྲུད། སྦྱད། སྨད། སྣུད། སྨད།
གཞད། གཡོད། དཀད། དཔད། དབད། དངོད། མཁོད། མཚད། མགད། མངད།
མནད། བརྐད། བརྒད། བརྙད། བརྡད། བརྙད། བལྟད། བསྐད། བསྒད། བསྔད། །
བསྩད། བརྐྱད། བརྒྱད། བཀྲད། བསྲད། བཀླང། བཟླད། བརླད། འཕྱད། དཀྱད།
དགྱད། དཔྱད། དམྱད། དཀྲད། དགྲད། དཔྱད། དབྲད། མགྱད། མཁྲད། མགྲད་ཅེས་
པ་དང་། ན་ཡི་རྗེས་འཇུག་ནི། ཇན། ཛན། ལྕན། དོན། ཆོན། ཞན། ལྷན། ལྡན། ལྕན།
ལྡན། ལྤན། ཝན། སྒན། སྡན། སྦྱན། པྱན། མྱན། ཀྲན། ཐུན། ཕྲན། ཧྲན། ཟླན། ཀཱན་
-- 1 ] འ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ནས་ཧཱན་བར་བཅུ་གཉིས། སྨྱན། རྒུན། རྫུན། ཕྱུན། གྲྭན། སྦྱིན། སྨན། བགུན། བཟན།
འཚན། གཙན། མཇན། བརྐན། བརྒན། བརྔན། བརྡན། བསྟན། བལྡན། བརྒན།
བསྔན། བསྡན། བསྟུན། བསྐྲུན། བསྐྲུན། བགྱན། བགྲན། བཀླན། བསྐྲུན། འཁྱན།
འགྱན། དཀྱན། དགྱན། དབྱན། དམྱན། དཀྲན། དགྲན། དཔྲན། དབྲན། མགྱོན།
མཁྲན་ཞེས་པ་དང་། རྗེས་འཇུག་བ་ཡིག་ནི། ངབ། ཇབ། པབ། མབ། ཛབ། ཝབ། འབ།
ཨབ། རྒབ། རྫོབ། རྣབོ། རྨབ། ལྷབ། ལྷབ། ལྔབ། ལྗབ། ལྤབ། ལྕབ། སྔབ། སྨབ།
སྩབ། ཀྱབ། གྱབ། པྱབ། ཕྱབ། མྱབ། ཏྲབ། ཐུབ། ཕྲབ། ཧྲབ། བླབ། ཟླབ། ཀཱབ་ནས་
བ་བར་བཅུ་གཉིས། རྐྱབ། རྩུབ། རྒུབ། རྩུབ། ཕྱུབ། གྲུབ། སྒྲུབ། སྤྱབ། སྒྲུབ། སྒྲུབ།
སྣབ། སྨྲབ། བགབ། བདབ། གཅབ། གཉབ། དཀབ། དངབ། དམབ། མཁབ། མཆབ།
མཚབ། མགབ། མཇབ། མདབ། མངབ། མཉབ། བརྐུབ། བརྒབ། བརྡབ། བརྣབ།
བརྫ་བ། བསྔབ། བསྩབ། བརྐྱབ། བསྒྲུབ། བཀྱབ། བགྲུབ། བགྲབ། བཀླུབ། བཟློབ།
འཁྱབ། འགྱབ། འཕྱབ། འབྱབ། འཕྲབ། འདོགས་ཅན་གྱི་ཡི་གེ་ལ་སྔོན་འཇུག་ག་ཡིག་
མི་འཇུག་པས་འདོགས་ཅན་སོ་དྲུག །དཀྱབ། དགྱབ། དཔྱབ། དབྱབ། དམྱབ། དཀྲབ།
དགྲུབ། དཔྲབ། དབྲབ། མཁྱབ། མགྱབ། མཁྲབ། མགྲབ་ཅེས་པ་དང་། རྗེས་འཇུག་མ་
ཡིག་ནི། ཇམ། པམ། ཛམ། ཝམ། རྐམ། རྒམ། རྣམ། རྣམ། རྟམ། རྔམ། རྨམ། རྫམ།
ལྷམ། ལྷམ། ལྔམ། ལྗམ། ལྤམ། ཝམ། སྦམ། སྨམ། སྩམ། ཀྱམ། པྱམ། བྱམ། མྱམ།
ཀྲམ། ཏྲམ། བྲམ། དྲམ། བྲམ། བླམ། སླམ། ཀཱམ་ནས་ཧཱམ་བོར་བཅུ་གཉིས། རྒྱམ། རྒྱམ།
རྒུམ། རྩམ། ཕྱུམ། གྲྭམ། སྦྱམ། སྨྲམ། སྐྲམ། སྣུམ། སྤྲམ། སྨྲམ། བཞམ། གཙམ།
དཔམ། དགམ། དབུམ། དམམ། མཁམ། མཆམ། མཐམ། མཚམ། མགམ། མཛམ།
མདམ། མཛམ། བམ། བརྒམ། བརྡམ། བརྙམ། བརྟམ། བསྡོམ། བརྣམ། བརྫམ།
བལྟམ། བསྩམ། བརྐུམ། བརྒྱམ། བརྒྱམ། བསྐམ། བཀྱམ། བགྱམ། བགྲམ། བསྲམ།
མ1 18ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
བཀླམ། བསླམ། འགྱམ། འཕྱམ། འབྱམ། འཁྲམ། འཕུམ། དཀྱུམ། དགྱམ། དཔྱོམ།
དབྱམ། དམྱམ། དཔྲམ། དབྲམ། མཁྱམ། མགྱམ། མཁྲོམ། མགྲམ་ཞེས་པ་དང་། །
འ་ཡི་རྗེས་འཇུག་ནི། མིང་གཞི་ཐམས་ཅད་ཀྱི་རྗེས་སུ་འཇུག་མོད། བརྡ་གསར་
འདིར་འཁྲུལ་སྤོང་དུ་དངོས་སུ་སྦྱོར་མི་དགོས་པ། ཀ་ནས་ཨའི་བར་སུམ་ཅུ། འཕུལ་དང་
ལྡན་མི་ལྡན་གྱི་མགོ་ཅན་འདོགས་ཅན་སུམ་བརྩེགས་ཅན་རྣམས་ལ་དོན་ཐོབ་ཏུ་ཡོད་ཀྱང་
དངོས་སུ་ཡི་གེར་མི་འབྲིའོ། །
དེར་མ་ཟད། བགལ། བསའ། འཁའ། འཐལ། འཕའ། འཚལ། གཅའ། གཙལ།
དངའ། མཆའ། མགའ། མཇལ། མཉའ་ཞེས་རྐྱང་པ་དང་། ར་ཡི་རྗེས་འཇུག་ནི། ཇར།
ཙར། ཛར། ཝར། རར། ལར། རྐར། རྒར། རྔར། རྗོར། རྙར། རྟར། ཆེར། རྩར། རྫར།
ལྟར། ལྷར། ལྔར། ལྗར། ལྤར། ཝར། སྦྱར། པར། ཀྲར། ཁྲར། གྲར། ཏྲར། ཐུར། དྲར། །
པྲར། ཕྲར། བྲར། སྲར། ཧྲར། ཀླར། གླར། བླར། ཟླར། རླར། ཀཱར་ནས་ཧཱར་བར་བཅུ་
གཉིས། རྐུར། རྒྱུར། སྨྱོར། རྒྱུར། རྩྭར། ཕྱུར། གྲྭར། སྐར། སྒྲར། སྣུར། སྤུར། སྦྱར།
སྨྲར། གཙར། གདར། གནར། མཉེར། བརྐར། བརྐུར། བརྗོར། བརྡར། བརྙར།
བསྐྱུར། བསྒྱུར། བསྐུར། བསྒྱུར། བཀྱར། འགྱོར། བཀྲར། བགྲར། བསྲར། བཀྑརོ།
བཟླར། བརླར། བསླར། འཁྲར། འགྲར། འདྲར། འཕྲར། འབྲར། དཀྱར། དཔྱར།
དམྱར། དཀྲོར། དགྲར། འདྲར། འཕྲར། འབྲར། དཀྱར། དཔྱར། དམྱར། དཀྲར།
དགྲར། དཔྲར། དབྲར། མཁྱར། མགྱུར། མཁྲར། མགྲར་ཞེས་པ་དང༌། ལ་ཡི་རྗེས་
འཇུག་ནི། ཀལ། ཇལ། པལ། ཙལ། ཛལ། ལལ། རྐལ། རྫལ། ཀྲལ། རྫལ། ལྐོལ་ནས་
ལྷལ་བར་བཅུ་ཐམ་པ། སྔལ། སྟལ། ཁྱལ། ཕྱལ། ཀྲལ། ཏྲལ། བྲལ། པྲལ། ཀླལ། བླལ།
ཟླལ། རླལ། སླལ། ཀཱལ་ནས་ཧཱལ་བར་བཅུ་གཉིས། རྒྱལ། རྒྱལ། རྩྭལ། ཕྱུལ། གྲྭལ།
སྦྱལ། སྨྱལ། སྐྲལ། སྨྲལ། བགལ། བཞལ། བཟལ། གཙུལ། གཟལ། གནལ། དཀལ།
~ 1 19མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མདལ། བརྐལ། བརྟུལ། བརྫུལ། བརྙིལ། བརྣལ། བརྫ་ལ། བལྟལ། བལྡལ། བསྟལ།
བསྔལ། བསྐྲལ། བགྱལ། བགྲལ། བཀླལ། བཟླལ། བརླལ། བསླལ། འཕྱིལ། དཀྱལ།
དགྱལ། མཁྱལ། མགྱལ། མཁྲལ། མགྲལ་ཞེས་པ་དང་། རྗེས་འཇུག་ས་ཡིག་ནི། ཏས།
ཙས། ཛས། ཝས། ཨས། རྙས། རྔས། ལྟས། ལྷས། ལྔས། ལྕས། ལྔས། ༸ས། སྦས།
སྩལ། ཀྱིས། ཁྱས། བྱས། ཀྲས། བྲས། པྲས། ཧྲས། རླས། རྒྱས་ནས་ཧཱས་བར་བཅུ་
གཉིས། རྐུས། རྒུས། རྩྭས། ཕྱུས། གྲྭས། སྦྱས། སྣུས། འཚས། དཔས། མཇས། མངས།
མཚས། བལྡས། བསྙས། བསྟས། བསྡུས། བརྐུས། བཀྲུས། བརླས། འཁྱུས། དམྱས།
དབྱས། མཁྱས། མགྱས། མགྲས། ཞེས་པ་ལྟ་བུ་སྟེ། རྗེས་འཇུག་དེ་ཡང་སྔོན་འཇུག་ཡོད་
མེད་ཀྱི་ཡི་གེ་རྐྱང་བརྩེགས་མཐའ་དག་གི་རྗེས་སུ་ཞུགས་ཆོག་ན། བཤད་མ་ཐག་པའི་
དཔེར་བརྗོད་རྣམས་ཀྱིས་ཀྱང་ལུང་སྡེ་སྣོད་གསུམ་གྱི་ཚིག་དང་དོན་སྟོན་དགོས་པ་ལ། དེ་
ལྟར་སྟོན་པ་ལྟ་ཞོག་བཀའ་བསྟན་བཅོས་ཀྱི་གཞུང་ཆེ་ཆུང་རྣམས་སུ་དེ་འདྲའི་ཡིག་
གཟུགས་ཙམ་ཡང་མི་སྣང་བས་སོ། །
དེས་ན་སྔོན་འཇུག་ལ་བྱེད་པ་བཞིའི་དང་པོ་གཉིས་གང་གསུངས་པ་དེ། རྗེས་འཇུག་
ལའང་འདྲ་བར་ཤེས་དགོས་ཏེ། རྔོག་ལོ་བློ་ལྡན་ཤེས་རབ་ཀྱིས། ག་ང་ད་ན་བ་མ་འ། །ར་
ལ་ས་བཅུ་མཐའ་རྟེན་ཏེ། །དེ་དག་རིམ་བཞིན་དཔེར་བརྗོད་ན། །བདག་ཀྱང་ཁྱེད་བཞིན་
འགྲུབ་བསམ་དགའ། །མྱུར་དུ་མཇལ་ཞུས་ལྟ་བུ་སྟེ། །ཀ་ནས་ཨ་ཡིག་བར་དག་ལ། །ཕལ་
ཆེར་འཇུག་སྟེ་སྐབས་ཐོབ་སྦྱར། །ཞེས་གསུངས་པ་ལྟར་རོ། །དཔེར་བརྗོད་ན་བྲིས་པའི་ར་
དང་ས་ཡིག་རྣམས་རྗེས་འཇུག་དངོས་ཡིན་ལ། མ་ཐེ་བའི་དཔེར་བརྗོད། དེར། དེས།
རྩེར། བརྐུར། ལར་སོགས་དང་། ཀྱིས། ཕས། ཁས། ལྕེས་སོགས་མང་པོ་ཡོད་པ་རྣམས་
རྣམ་དབྱེ་སྦྱར་བའི་དབང་གིས་ཚིག་ཏུ་གྲུབ་པ་ཡིན་པས། ཡི་གེ་ལ་རྗེས་འཇུག་ཞུགས་པས་
མིང་དུ་འགྲུབ་མི་འགྲུབ་བཤད་པའི་སྐབས་འདིར་མ་བྲིས་པ་དང་། དེ་བཞིན་དུ་རྐྱང་
~ 12)ལ



སྤུ
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
བརྩེགས་ཡིན་ཚེ་མི་འཇུག་ཀྱང་ཡང་འཇུག་ཐོབ་པའི་དུས། མཛངས། འབྱམས། དབྱིབས།
བཞེངས། ལྕགས། ཀླུམས། བལྟམས་ཞེས་སོགས་འཇུག་ཚུལ་ཡོད་པ་རྣམས་ལ་ཕྱོགས་
སྒོར་མོ་ནས་དཔྱད་སྟོབས་ཀྱིས་དྲངས་པའི་ངེས་ཤེས་སྐྱེས་པ་དེའི་ཚེ། བོད་བྱིངས་ལ་
མཁས་པའི་པཎྜི་ཏའི་མིང་དང་དོན་མཐུན་པར་འགྱུར་རོ། །
སྤྱིར་མིང་ལ་བྱ་ཚིག་གི་སྒོ་ནས་བཏགས་པ། བསྒྲུབ་བྱ། གདམས་པ། དགག་བྱ།
མཉན། གཞུག་ཅེས་སོགས་དང་། སྒྲུབ་ངག །འདྲེན་པ། འདུལ་བ། གཅོད། འཛིནད་ལྟ་
བུ་བྱེད་ཚིག་དང་། བཅས་པ། བཏགས་པ། བྲིས་མ། ཞུགས། བྱང་ལྟ་བུ་འདས་ཚིག་དང་།
སྲོས། ཚེམས། ཁོག་པ། ཚོད་མ། ཆིངས་ལྟ་བུ་སྐུལ་ཚིག །དངོས་པོ། ལམ། དགོན་པ།
མིག །གྲོང་ལྟ་བུ་བྱ་བྱེད་གང་དུའང་མི་གཏོགས་པ་སོགས་མཐའ་ཡས་པ་ཡོད་དོ། །སློབ་
དཔོན་གྱིས་ཡི་གེ་མེད་ན་མིང་ཚིག་གི་གཞི་མེད་པར་དགོངས་ནས་ཐོག་མར་དབྱངས་
གསལ་སོ་བཞིར་བསྡུས་ཏེ། དེ་ལས་དབྱངས་ཀྱི་གདངས་ལ་བརྟེན་ནས་ཡི་གེ་བརྗོད་རུང་
ཙམ་མཛད། གསལ་བྱེད་ལས་རྗེས་འཇུག་བཅུ་ཕྱུངས་ཏེ། དེ་རྣམས་ཡི་གེའི་མཐའ་རྟེན་དུ་
འཇུག་ཡུལ་ཡོད་པ་དེ་ལ་ཞུགས་པ་མིང་གང་དང་གང་འགྲུབ་པའི་ཐབས་མཛད། རྗེས་
འཇུག་རྐྱང་པ་རྣམས་ཡི་གེར་ཞུགས་པས་མིང་དང་ལྷན་ཅིག་ཚིག་གི་བརྗོད་བྱ་སྟོན་ནུས་པ་
ཡོད་ཀྱང་ཁྱབ་ཆུང་བས། རྗེས་འཇུག་གི་ནང་ནས་སྔོན་འཇུག་ལྔ་བྱུང་བ་ཡིན་ནོ། །སྔོན་
རྗེས་རྣམས་འཇུག་ཡུལ་གྱི་ཡི་གེ་རྣམས་ལ་གང་བྱུང་བྱུང་དུ་ཞུགས་ན་འདུས་ཚོགས་ལ་དུ་
ཚོག་མྱ་ངན་ལ་ཉ་ངན། གསེར་རི་ལ་སེར་རི། སྐུ་འབུམ་ལ་ཀུ་བུམ། སྒོ་གསུམ་ལ་མགོ་
གསུམ། སྐྱབས་ཐོ་ལ་ཅའ་ཐོ། ཞབས་བརྟན་ལ་ཞབ་ཏན། སྐུ་རིམ་ལ་གུ་རིམ་ལྟ་བུ་ཆོས་
ཕལ་གྱི་སྐད་ཐུན་མོང་བ་ཙམ་ཡང་སྟོན་མི་ནུས་པ་དེས་ཡིག་སྡེབ་འཆལ་བའི་སྐྱོན་ཡོད་
པས། དེ་སྤང་བའི་ཕྱིར་ཡི་གེ་དང་མིང་དང་ཚིག་གི་ཚོགས་པ་གང་ལ་ཡང་། བྱེད་པ་བཞི་
བཞིའི་སྒོ་ནས་གཞུག་པར་འོས་པ་ལ་འཇུག་ཅིང་། མི་འོས་པ་ལ་མི་འཇུག་པར་མ་ཟད་
ལ 121 ༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སྔོན་འཇུག་རྣམས་རྟགས་ཀྱི་སྒོ་ནས་འཇུག་ཡུལ་ལ་ཞུགས་པར་རུང་མི་རུང་བའི་ཁྱད་པར་
འབྱེད་ཕྱིར། མི་འཇུག་པ་ནི་འདི་ལྟ་སྟེ། ཞེས་སོགས་གསུངས་པ་དེས། ཡི་གེ་རྐྱང་བརྩེགས་
མགོ་འདོགས་འཕུལ་ཅན་གང་ལ་ཡང་རྗེས་འཇུག་རྣམས་ཞུགས་ཚེ། བྱེད་པ་བཞིའི་དང་པོ་
གཉིས་ཀྱི་སྟེང་ནས་ཞུགས་པས་བརྗོད་བྱ་རྗོད་བྱེད་ཀྱི་སྟོན་མི་སྟོན་གྱི་སྒོ་ནས། འཇུག་པ་ནི་
འདིའོ། །མི་འཇུག་པ་ནི་འདིའོ། །ཞེས་མཛུབ་མོ་འཛུགས་པས་བརྡར་ཤ་ཆོད་པ་གལ་ཆེའོ། །
དེང་དུས་སྙིགས་མ་ལྔ་བདོ་བའི་སྐབས་འདིར་ལུང་རྟོགས་ཀྱི་བསྟན་པའི་གཞི་རྩ་སུམ་
རྟགས་ཡིན་ཞེས་སྟོང་སྐད་སྒྲོག་ཀྱང་། གལ་གྱི་དོན་ཡིག་མིང་ཚིག་གི་ཚོགས་གསུམ་ནི་
བརྗོད་བྱ་རྗོད་བྱེད་གང་སྟོན་དང་མི་སྟོན་པ་ལ་སློབ་ཁྲིད་དཔྱིས་ཕྱིན་མི་བྱེད་པར། གང་ལ་
ཡི་གེ་ཐམས་ཅད་ལ། །ཞེས་པས་ཚིམ་ནས། བཀའ་བསྟན་འགྱུར་དང་བོད་གཞུང་ཁུངས་
རྙིང་གི་ཚིག་དང་མི་མཐུན་པའི་ཡི་གེ་ཡ་མ་ཟུང་ཁྱབ་གདལ་དུ་བྲིས་པ་དང་འཕེལ་བཞིན་
ཡོད་པ་དེ། བདག་ལྟ་བུས་དགག་སྒྲུབ་བྱེད་དགོས་གཏན་ནས་མེད་ཀྱང་། མིང་ལ་བརྟེན་
ནས་དོན་ཤེས་དགོས་ཤིང་། མིང་རྣམ་པར་དག་པ་འགྲུབ་མི་འགྲུབ་རྗེས་འཇུག་རྣམས་ཡི་
གེར་འཇུག་འོས་དང་མི་འོས་པའི་ཚུལ་ལ་རག་ལས་པས་ན། ནད་པ་ཟུངས་ཟད་ལྟ་བུའི་
སུམ་རྟགས་ཀྱི་རྗོད་བྱེད་ཧ་ཅང་ཉམས་དམས་པ་ལ། སྔོན་རྗེས་གཉིས་ཀྱི་འཇུག་པ་ཁྱད་
པར་གསུམ་ལྡན་རྩི་སྨན་གྱིས་བསྟན་རྩ་ཚོགས་གསུམ་གྱི་ཟུངས་སྲོག་ཅུང་ཟད་མཐུད་ཨེ་
ནུས་སྙམ་པའི་བསམ་པས་གོང་འོག་ཀུན་ཏུ་ཡང་བསྐྱར་ཚུལ་གྱིས་སྨྲས་པའོ། །
དེ་ལྟར་སྔོན་རྗེས་ཀྱི་འཇུག་པ་ལ་བརྟེན་ནས་བོད་བྱིངས་ཆོས་སྐད་ཀྱི་བརྗོད་བྱ་རྗོད་
བྱེད་ལ་གཞན་དྲིང་མི་འཇོག་པའི་སྤོབས་པ་ལེགས་པར་ཐོབ་པ་ན། ཞར་ལ་བྱུང་བའི་ཡི་གེ་
ཡང་དམིགས་བསལ་དུ་ཐོབ་པ་ཡོད་དེ། དེ་ཡང་ཤཱཀྱ། ཨེ་ཝཾ། པཎྜི་ཏ། ཛམྦུ། ཨིནྡྲ་ནི་ལ།
པུསྟི་ཀ །མུཀྟི་ཀ་པདྨ། ཀུདྷུ་མ། མུཉྫ། དུམྦྷ་བེ་ཞེས་སོགས་ནི་ལེགས་སྦྱར་སྐད་སོར་བཞག་
དང༌། འཛམ་བུའི་གླིང་། འགུ་རུ། འཛམ་པ་ལྷ་ལྟ་བུ་རྗོད་གདངས་ལ་བརྟེན་པ། ལོ་ཀ་ཙཀླུ་
~ 122



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ལ་ལོ་ཙཱ་བ། ཙནྡན་ལ་ཙན་དན། ཀུདྷ་མ་ལ་གུར་གུམ། གུ་སྒུ་མ་ལ་གུ་གུལ། ཀདྷུར་ལ་ག་
པུར། མུཀྟི་ཀ་ལ་མུ་ཏིག་ཨིནྡྲ་ནཱི་ལ་ལ་ཨིནྡྲ་རྙིལ། མརྐ་ཏ་ལ་མར་གད། དུཅུ་ལ་དུར་བ།
ཀུ་ལ་ཤ་ལ་ཀུ་ཤ པུསྟི་ཀ་ལ་པོ་ཏི་ཞེས་སོགས་རྣམས་རྒྱ་སྐད་ཀྱི་ཟུར་ལ་བརྟེན་པའི་ཆོས་
སྐད་དངོས་ཡིན་ནོ། །ཧང་། ཤ་ཅིན། ནོ་མོན་ཧང་། དར་ཧན། ཨེར་ཏི་ནི། ཨ་ཆི་ཐུ། སྲི་
ལིག་ཐུ། མེར་གན། ཨི་ལི་གུས་སན། གུ་ཤི། ནོམ་ཆི། ཨེར་ཏིམ་ཐུ། ཨེམ་ཆི། པུ་ཡིན་ཐུ་
སོགས་ནི་སོག་སྐད་དངོས་དང་། ཧོ་ཐོག་ཐུ། ཏའི་ཤི། ཀོ་ཤི། ཁྲན་ཤི། ཏའི་ཆིང་། ཧན་
ཝང་། ཆིང་ཝང་། ཇུན་ཝང་། པེ་ལི། པེ་སི། གུང་། ཇ་སག །ཐུ་ས་ལག་ཆི། ཐའི་ཅི། ཏཱ།
ཅང་ཇུན། ཨམ་བྷན། ཆེན་ཁྲེ་སོགས་ནི། གོང་མ་ཆེན་པོས་གནང་རྒྱུའི་ཐོབ་ཀྱི་མིང་མན་
གྲུའི་སྐད་དངོས་དང་། དེམ་ཆི། ནང་སོ། འོན་པོ་སོགས་ནི་དཔོན་པོ་རྣམས་ཀྱིས་གྲྭ་པ་སེར་
མོ་བ་ལ་བྱིན་རྒྱུའི་ཐོབ་ཀྱི་མིང་ཡན་དགར་བ་དང་། ཅ་ཁ་རག་མི། ཧོ་ཤུ་ཅང་གི། མེ་རིན།
ཇ་ལང་། དྷ་རོ་ཁ་སོགས་ནི་ཁྱིམ་པ་རྣམས་ལ་སྟེར་རྒྱུའི་ཐོབ་མིང་ཡན་དགར་བའོ། །ཧུའེ་ཡི།
ཀྲུང་ཐང་། ཀོ་ཞི་གྷ། ཙུང་ཏུ། ཏྲི་ཐེ། བཧྥན་ཐེ། ནེ་ཐེ། ཐི་ཏུ། ཏཱ། པཉྩ། ཞེན་སོགས་ནི་
བློན་པོ་རྣམས་ཀྱི་གོ་སའི་མིང་དང་། ཧཱན། ཡོན། ཟོན། མིང་ཆིང་སོགས་ནི་རྒྱལ་རབས་
ཀྱི་ཚིགས་ཀྱི་མིང་དང་། ཝན་ལི། ཁྲུང་ཊིང་། བཤུན་ཏྲི། ཁང་ཞི། ཡུན་ཊིང་། ཆེན་ལུང་།
ཀྱུ་ཆིང་། ཏོའུ་བཀྭང་། ཞན་བཧུན། ཐུན་ཏྲི། བཀཱང་ཞུ་སོགས་ནི་རྒྱལ་པོའི་མཚན་ཏེ། དེ་
གཉིས་རྒྱ་ནག་གི་སྐད་དངོས་ཡིན་ནོ། །བསྡུ་ལ་ཧུ་ཡེ། ནཱི་ལ་ཕྱུ་ཡེ། ཏུང་ཀུས་ལ་ཏོང་ཁུན།
ཐེ་སུ་ལ་ཐེ་སེ། ཁུང་ཙི་ལ་ཀོང་ཙེ། ཏཱ་རཱིན་ལ་ཏཱ་བཞིན། རིན་ཀུའི་ལ་བཞིན་ཀུ། གྲུའུ་ལ་ཇུ་
སོགས་བྲིས་པ་ནི་རྒྱ་ནག་སྐད་མ་འཁྱོངས་པའི་འདོད་རྒྱལ་ཡིན་ནོ། །
སེ་ཞིག །ཁོང་ནོད། ཧང་འཕང་། ཐུན་ཏི། ཡོ་ཏི། ཡང་ཀུན་སོགས་ནི་དུས་ལྷའི་མིང་
རྒྱ་ནག་སྐད་དངོས། ལོ་ཧུའུ་ལ་རཱ་ཧུ། ཀྱི་ཏུ་ལ་ཀེ་ཏུ། གྲོ་ཙི་ལ་ཅོག་ཙེ། ཏིན་ཙན་ལ་ཏིང་ལོ་
སོགས་ནི་རྒྱ་ནག་སྐད་ཀྱི་ཟུར་ལ་བརྟེན་པའི་ཆོས་སྐད་དུ་རུང་ངོ་། །
~123མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བསྲོ་ཀྱེ། སྤོམ་ར། བང་སོ། གཤེན། ཡས། གཏོ། བཙོ་སོགས་ནི་བོན་པོའི་སྐད་ཀྱི་
ཤན་ཤོར་བ། ཞང་ཞུང་། བལ་བོ། ཙོང་ཁ། ཨ་མདོ། རྒྱ་གར། སྡེ་དགེ །འཇངས། ཁལ་ཁ།
དུར་པེད། ཧར་ཆེན། ཟི་ཁྲིན་སོགས་ནི་ཆོས་དོན་མི་སྟོན་པས་ཕལ་སྐད་དངོས་དང་། མི། ལྷ།
བླ་མ། བུམ་པ། ཀ་བ། རྒྱལ་པོ། རྒྱན། ཕ། མ་སོགས་ནི་སྐད་གཉིས་ཐུན་མོང་དུ་སྟོན་པ་
དང༌། རྣམ་མཁྱེན། ཆོས་སྐུ་སོགས་སྔོན་རྗེས་ཀྱི་རྟགས་དང་བྱ་བྱེད་ལས་གསུམ་དུས་དང་
བཅས་པ་ལ་བརྟེན་པའི་ཚོགས་གསུམ་གྱི་བརྗོད་བྱ་རྗོད་བྱེད་ཡོད་དོ་ཅོག་ཐམས་ཅད་ནི་
ཆོས་སྐད་ཁོ་ནར་ངོས་ཟིན་པར་བྱའོ། །དེའི་ཕྱིར་འཕུལ་རྟེན་འཇུག་མི་འཇུག་མཐའ་གཅོད་
གསུམ་དང་བཅས་པའི་སྒོ་ནས་དོན་སྟོན་པ་ཆོས་སྐད་དེ་བཀའ་དགོངས་འགྲེལ་གྱི་དོན་ལ་
འཇུག་ཅིང་། དེ་ལས་གཞན་རྣམས་དཔེར་བརྗོད་ལ་བསྒྲེས་ཏེ་རྣམ་ཐར་ཆོས་འབྱུང་དེབ་
ཐེར་དཔེ་ཆོས་བསླབ་བྱ་དཀར་ཆག་ཟློས་གར་སོགས་ལ་ཇི་ལྟར་རིགས་པར་གཞུག་པར་
བྱའོ། །
སྤྱིར་རྒྱལ་བའི་བསྟན་པ་རིན་པོ་ཆེ་ཡར་ནས་ཡར་དར་དྲག་འཕེལ་རྒྱས་དང༌།
ཉམས་ནས་ཉམས་དམས་པར་འགྲིབ་ནུབ་ཀྱི་དབང་གིས། ཡི་གེ་དང་མིང་དང་ཚིག་གི་
ཚོགས་པ་གསུམ་གྱི་སྡེབ་ཤིན་ཏུ་དག་པ་དང་དག་ཙམ་དང་འཆལ་ཆོལ་དུ་འགྲོ་བ་ཡིན་ཡང་
དེ་ལྟར་མི་འགྲོ་བའི་སྲོག་ཟུངས་ལ་འབད་དགོས་སོ། །
གཉིས་པ་འཇུག་པ་པོ་གང་གིས་འཇུག་པར་བྱེད་པ་ནི། ཡི་གེ་གང་དང་གང་གིས་
མིང་གཞིའི་ཡི་གེ་རྣམས་ཀྱི་རྗེས་སུ་འཇུག་པ་ཡིན་ཞེ་ན། རྗེས་སུ་འཇུག་པའི་ཡི་གེ་ག་ང་ད་
ན་བ་མ་འ་ར་ལ་ས་སྟེ། བཅུ་བོ་དེ་དག་རྣམས་ཅི་རུང་རུང་མ་ཡིན་པར་རང་གི་འཇུག་ཡུལ་
ལ་ཇི་ལྟར་ཐོབ་ཚུལ་ཡོད་པ་དེའི་དབང་གིས་འཇུག་པ་ཡིན་ནོ། ། །
གསུམ་པ་ཚུལ་ཇི་ལྟར་འཇུག་པར་བྱེད་པ་ལ་གཉིས། མདོར་བསྟན་པ། རྒྱས་པར་
བཤད་པའོ། །དང་པོ་ནི། མིང་གཞི་ལ་རྗེས་འཇུག་རྣམས་ཇི་ལྟར་འཇུག་པའི་ཚུལ་ལ་རྣམ་
ལ 124ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
པ་གཉིས་སུ་ཡོད་པ་ཡིན་ཏེ། རྗོད་བྱེད་ཀྱི་སྒྲ་དྲག་ཞན་བར་མར་འགྱུར་བ་ཡི་ཚུལ་གྱིས་
འཇུག་ཚུལ་དང་། དེ་ལྟར་ཞུགས་པའི་ནུས་པས་མིང་གི་ངོ་བོའི་དོན་གྱི་རིམ་པ་སྟོན་པའི་
ཚུལ་གྱིས་འཇུག་པའོ། །
གཉིས་པ་རྒྱས་པར་བཤད་པ་ལ་གཉིས། སྒྲའི་འཇུག་ཚུལ་བཤད་པ། དོན་གྱི་
འཇུག་ཚུལ་བཤད་པའོ། །དང་པོ་ལ་གཉིས། རྟགས་གསུམ་གྱི་སྒོ་ནས་སྤྱིར་འཇུག་ཚུལ་
དང༌། ནས་གསེས་ཀྱི་སྒོ་ནས་བྱེ་བྲག་ཏུ་འཇུག་ཚུལ་ལོ། །དང་པོ་ནི། རྗེས་འཇུག་བཅུའི་
ནང་གི་ཕོ་ཡིག་ག་ད་བ་ས་བཞི་སྐྱེས་བུ་རབ་འབྲིང་ཐ་མ་གསུམ་དང་། མོ་ཡིག་ང་མ་འ་
གསུམ་མོ་ཙམ་དང་ཤིན་ཏུ་མོ་གཉིས་དང་། མ་ནིང་ཡི་གེ་ན་ར་ལ་གསུམ་འགྱུར་དང་མཚན་
གཉིས་པ་དང་མཚན་མེད་མ་ནིང་གསུམ་སྟེ་རྗེས་འཇུག་ལ་རྟགས་གསུམ་དུ་དབྱེ་བའོ། །དེ་
ལྟར་ཕྱེ་བའི་རྗེས་འཇུག་རྣམས་རང་གི་འཇུག་ཡུལ་གྱི་མིང་གཞིའི་རྗེས་སུ་འཇུག་པའི་ཚེ།
ཕོ་ཡིག་ག་ད་བ་ས་བཞི་བོ་མིང་གཞིའི་ཡི་གེ་གང་གི་རྗེས་སུ་འཇུག་ཀྱང་རྗེས་འཇུག་རང་
ཉིད་ཞུགས་པ་ལས་རྗོད་པའི་སྒྲ་གདངས་དྲག་པ་སྟེ་ཤེད་ཆེ་བའི་ཚུལ་གྱིས་འཇུག་པ་ཡིན་ཏེ།
དཔེར་བརྗོད་ན། ཀོག །ཆག །གག །ཉག །རེག་ལྟ་བུ་འཕུལ་མེད་པའི་མིང་གཞིའི་སྡེ་
ཚན་ལྔ་དང༌། གཅོག །མཆིག །བཞག །དམག །བརླག་ལྟ་བུ་འཕུལ་ཅན་སོགས་མིང་
གཞི་གང་ལ་འཇུག་པ་ན་སྐད་གདངས་དྲག་པའི་ཚུལ་དུ་ཡོད་ལ། དེ་བཞིན་དུ། ཅད། ཁད།
དད། ཉིད། ཧད། གཏད། མཆོད། འཛད། དམད། བསུད་ཅེས་དང་། ཙབ། ཕབ། ཟབ།
ནུབ། ཧུབ། གཏུབ། འཚབ། དགབ། མནབ། བརྩུབ་ཅེས་དང་། གུས། ཐོས། ཡས།
ངེས། ལས། གཅེས། མཁས། འདས། དངོས། ཞེས་པ་ལྟ་བུའོ། །མོ་ཡིག་ང་མ་འ་གསུམ་
པོ་མིང་གཞི་གང་གི་རྗེས་སུ་འཇུག་ཀྱང་རང་གི་ནུས་པས་རྗོད་པའི་སྒྲ་གདངས་ཞན་པ་སྟེ་
ཤེད་ལྷོད་པའི་ཚུལ་གྱིས་འཇུག་སྟེ། དཔེར་བརྗོད་ན། པང་། ཚང་། ཤིང་། ངང༌། ལིང་།
དཔང་། འཐིང་། མཇིང་། གནོང་། བརླིང་ཞེས་དང༌། ཙམ། ཕམ། བམ། ཉམ། ཧམ།
125



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གནམ། འཚེས། བསམ། དངོམ། མཉམ་ཞེས་དང་། ཀའ། ཕོའ། ཤའ། མའ། ལེའ།
གཏའ། འཁུའ། མདའ། དམའ། བརླའ། ཞེས་པ་ལྟ་བུ་སྐད་ཀྱི་གདངས་ལྷོད་པའི་ཚུལ་དུ་
ཡོད་ཅིང་། མ་ནིང་གི་ཡི་གེ་ན་ར་ལ་གསུམ་པོ་མིང་གཞི་གང་ལ་འཇུག་ཀྱང་རྗེས་འཇུག་
རང་ནུས་ཀྱིས་རྗོད་པའི་སྒྲ་གདངས་བར་མ་སྟེ་དྲག་དང་ཞན་པ་མ་ཡིན་པར་བར་མའི་ཚུལ་
གྱིས་འཇུག་སྟེ། དཔེར་བརྗོད་ན། ཅན། ཆེན། ཡུན། མུན། ལན། གཏུན། འཁོན།
མགོན། དམན། བརླན་ཞེས་དང་། པར། ཚར། འུར། ནོར། ཧོར། གཏེར། འཕུར།
མགར། དམར། བཤར་ཞེས་དང་། ཏེལ། ཚལ། ངལ། ཉལ། རལ། གཏོལ། འཚལ།
མཇལ། དམུལ། བཅོལ་ཞེས་པ་ལྟ་བུ་སྐད་གདངས་མཉམ་པའི་ཚུལ་གྱིས་འཇུག་པ་སྟེ།
རྗེས་འཇུག་རྐྱང་པ་རྣམས་རྟགས་ཀྱི་སྒོ་ནས་མིང་གཞི་ལ་འཇུག་པ་སྤྱིའི་སྒྲ་གདངས་མི་འདྲ་
བ་གསུམ་གྱི་ཚུལ་དུ་འཇུག་པ་ཡིན་ནོ། །
གཉིས་པ་ནང་གསེས་ཀྱི་སྒོ་ནས་བྱེ་བྲག་ཏུ་འཇུག་ཚུལ་ནི། དེ་ལྟར་རྟགས་གསུམ་གྱི་
དབྱེ་བས་རྗོད་པ་གང་ཐོན་རྟབ་རྟོབ་མ་ཡིན་པར་ཡི་གེ་རྣམས་ཀྱི་སྐྱེ་གནས་དང་བྱེད་རྩོལ་
སོགས་དང་མཐུན་པར་མིང་གཞི་དང་རྗེས་འཇུག་གམ་སྔོན་འཇུག་མིང་གཞི་དང་རྗེས་
འཇུག་གམ། བརྩེགས་པ་དང་འདོགས་ཅན་འཕུལ་ཡོད་མེད་དང་རྗེས་འཇུག་རྣམས་ཟུར་
ཕྱིན་བཀླག་པར་ནུས་པས། རྗེས་འཇུག་ནང་གསེས་ཀྱི་བརྗོད་པའི་ཁྱད་པར་བརྒྱད་དུ་དབྱེ་
བའི་ཚུལ་བསླབ་པར་བྱ་དགོས་ཏེ། དེ་ཡང་མིང་གཞིའི་རྗེས་སུ་རྗོད་པའི་སྒྲ་གདངས་དྲག་
པ་སྐྱེས་བུ་རབ་འབྲིང་ཐ་མ་གསུམ་པོ་ནི་ནང་ཕན་ཚུན་དུ་ཕྲད་པ་ཡོད་དམ། གལ་ཏེ་རྗོད་
པའི་སྒྲ་གདངས་ཞན་པ་མོ་ཙམ་དང་ཤིན་ཏུ་མོ་གཉིས་མིང་གཞིའི་རྗེས་སུ་ནང་ཕན་ཚན་དུ་
ཕྲད་པར་གྱུར་པ་ན། དེ་གཉིས་ལ་རང་རང་གི་ནང་གསེས་ཀྱི་ཁྱད་པར་དག་གི་ཆ་ཤས་ཀྱིས།
དྲག་པ་དང་ཞན་པ་དེ་ལ་ཡང་སྒྲ་གདངས་དྲག་པ་གཞིར་བཞག་པའི་དྲག་པར་འགྱུར་བ་
གསུམ་དང་། སྒྲ་གདངས་ཞན་པ་གཞིར་བཞག་པའི་ཞན་པར་འགྱུར་བ་གཉིས་ཏེ་རྗོད་པའི་
~ 126



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
སྒྲ་གདངས་ཀྱི་ཁྱད་པར་གཉིས་སུ་དབྱེ་བར་བྱ་བ་ཡིན་ནོ། །
དེ་ཡང་རྗེས་འཇུག་གི་ཕོ་ག་ཡིག་གི་མཐར་ཡང་འཇུག་ས་ཡིག་ཞུགས་པ་ན། རྗེས་
འཇུག་ཕོ་ཡིག་གཉིས་ནང་ཕྲད་ཀྱི་སྟོབས་ལས་རྗོད་པའི་སྒྲ་གདངས་དྲག་པའི་དྲག་པར་
འགྱུར་བ་ལ་ཕོ་ཡི་ནང་ཚན་སྐྱེས་བུ་རབ་ཅེས་བྱ་བ་ཡིན་ཏེ། དཔེར་བརྗོད་ན། པགས།
ཁེགས། གེགས། ངོགས། རིགས། གཙིགས། འཆགས། འདོགས། མངགས། བརླགས།
དཔགས། སྒུགས། རྒྱུགས། ཕྱོགས། བསྒྲིགས་ཞེས་པ་ལྟ་བུའོ། །རྗེས་འཇུག་གི་ཕོ་བ་ཡིག་
གི་མཐར་ཡང་འཇུག་ས་ཡིག་ཞུགས་པ་ན། ཕོ་ཡིག་གཉིས་ནང་ཕྲད་ཀྱི་སྟོབས་ལས་རྗོད་
པའི་སྒྲ་གདངས་དྲག་པའི་བར་མར་འགྱུར་བ་ལ་ཕོ་ཡི་ནང་ཚན་སྐྱེས་བུ་འབྲིང་ཞེས་བྱ་སྟེ།
དཔེར་བརྗོད་ན། ཙབས། ཆིབས། ཞབས། ནོབས། ལབས། གཏུབས། འཐིབས།
འགེབས། མནབས། བརླབས། སྟབས། སྐྱབས། བྱབས། བསྒྲུབས་ཞེས་པ་ལྟ་བུའོ། །
རྗེས་འཇུག་གི་ཕོ་ག་དང་བ་ཡིག་གཉིས་ཀྱི་མཐར་ཡང་འཇུག་མ་ཞུགས་པ་དང་།
མིང་གཞིའི་མཐར་རྗེས་འཇུག་ཕོ་ཡིག་ས་དང་ད་ཡིག་ཞུགས་པ་ན། རྗེས་འཇུག་རང་གི་
ནུས་པས་རྗོད་པའི་སྒྲ་གདངས་དྲག་པའི་ཞན་པར་འགྱུར་བ་ལ་ཕོ་ཡི་ནང་ཚན་སྐྱེས་བུ་ཐ་མ་
ཞེས་བྱ་སྟེ། དཔེར་བརྗོད་ན། ཅིག །ཐོག །ཤིག །ངག །རོག །གཏག །འཆག །མདག་
།དམག །བཞག །སྟག །སྒྲོག །ཕྱག །བརླག་ཅེས་པ་དང༌། ཏོབ། ཐུབ། ཡིབ། ཉབ།
ལེབ། བཅབ། གཏུབ། འཐོབ། མཛུབ། དགབ། བརླབ། ལྷུབ། སྐྱོབ། གྲུབ་ཅེས་པ་དང༌།
ཅེས། ཆས། ཤས། ཉེས། རས། གཅེས། འཆེས། མཛེས། དམས། བཞེས། རྟས། སྒྲོས།
ཀླས་ཞེས་པ་དང་། བོད། ཕུད། ཟད། ངད། རིད། གཅད། འཆད། མཛོད། དམོད།
བགད། ལྕིད། སྤྲོད། གློད་ཅེས་པ་ལྟ་བུ་ཡིན་ནོ། །རྗེས་འཇུག་གི་མོ་ང་དང་མ་ཡིག་གཉིས་
ཀྱི་མཐར་ཡང་འཇུག་ས་ཡིག་ཞུགས་པ་ན། རྗེས་འཇུག་ཕོ་མོ་ནང་ཕྲད་ཀྱི་སྟོབས་ལས་རྗོད་
པའི་སྒྲ་གདངས་ཞན་པའི་དྲག་པར་འགྱུར་བ་ལ་མོ་ཡི་ནང་ཚན་མོ་ཙམ་ཞེས་བྱ་སྟེ། དཔེར་
ལ 127



སྡེ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བརྗོད་ན། ཏིངས། ཕངས། ཟུངས། མོངས། རངས། བཅངས། འཐུངས། གཤོངས།
དངངས། མདངས། སྤངས། སྒྲོངས། བྱིངས། བསྒྱིངས། ཞེས་པ་དང་། ཀུམས། ཆུམས།
སོམས། ཉམས། རིམས། བཏུམས། འཐམས། གདམས། དངོམས། རྣམས། སྐྱེམས།
ཁྲོམས། བསྒྲིམས་ཞེས་པ་ལྟ་བུའོ། །རྗེས་འཇུག་གི་མོ་ང་མ་གཉིས་ཀྱི་མཐར་ཡང་འཇུག་མ་
ཞུགས་པ་དང་། མིང་གཞིའི་མཐར་མོ་འ་ཡིག་ཞུགས་པ་ན། རྗེས་འཇུག་རང་ནུས་ཀྱིས་
རྗོད་པའི་སྒྲ་གདངས་ཞན་པའི་ཞན་པར་འགྱུར་བ་ལ་མོ་ཡི་ནང་ཚན་ཤིན་ཏུ་མོ་ཞེས་བྱ་སྟེ།
དཔེར་བརྗོད་ན། ཅུང་། ཚིང་། དང༌། ནང་། ལིང་། བཀང་། འཆང་། གདོང༌། དངང་།
མཚང་། ལྟུང་། སྦྲང་། གླིང་། བསྐྱང་ཞེས་པ་དང༌། ཏམ། ཕམ། ཤོམ། ནམ། རམ།
བཙེམ། འཁུམ། གཟེམ། དངོམ། བཤུམ། རྣམ། སྐྱམ། བསྡོམ། ཞེས་པ་དང་། ཏུལ། ཐོའ།
ཡོའ། ཉའ། རོའ། བཅའ། འཚེའ། བཞིའ། གནའ། དམེའ། མཚོའ། ལྕིལ། སྐྱེལ། དྲིལ།
བཀྲའ་ཞེས་པ་ལྟ་བུའོ། ། །
ད་ནི་མ་ནིང་གི་ཁྱད་པར་གསུམ་དུ་གང་གཏོགས་པ་ཡི་གེ་ན་ར་ལ་གསུམ་ལ་ནང་
གསེས་ཀྱི་ཁྱད་པར་མི་འདྲ་བ་གསུམ་དུ་འགྱུར་བའི་ཚུལ་བརྗོད་པར་བྱའོ། །དེ་ཡང་མིང་
གཞིའི་ཡི་གེ་དྲག་པ་ཕོ་ཡིག་དང་ཕྲད་པ་སྟེ་དེའི་རྗེས་སུ་ཞུགས་པར་འགྱུར་བ་ན། ད་ཡི་
ཡང་འཇུག་ཡོད་དམ་མེད་ཀྱང་མིང་གཞི་དང་རྗེས་འཇུག་ཕྲད་པའི་ནུས་པས་རྗོད་པའི་སྒྲ་
གདངས་བར་མའི་དྲག་པར་འགྱུར་བ་ཡིན་ཏེ། དཔེར་བརྗོད་ན། ཀནད། ཅན། གཏོནད།
བཙན། བརྩོནད། བསྐྲུན། བཀྲེན་ཞེས་པ་དང་། ཅེར། བཏུརད། བཏོར། དཔརད།
བསྐུརད། བཀརད། གྱུར་ཞེས་པ་དང་། ཅོལ། ཏལ། བཀོལད། བཙལ། སྤེལད།
བསྐྱེལད། བཀྱལད་ཅེས་པ་ལྟ་བུའོ། །
མིང་གཞིའི་ཡི་གེ་ཞན་པ་མོ་ཡིག་དང་ཕྲད་པ་སྟེ་དེའི་རྗེས་སུ་ཞུགས་པ་ན། ཡང་
འཇུག་ད་ཡིག་མེད་པའི་ཚེ་མིང་རྗེས་ཕྲད་པའི་ནུས་པས་རྗོད་པའི་སྒྲ་གདངས་བར་མའི་
ལ 128



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ཞན་པར་འགྱུར་བ་ཡིན་ཏེ། དཔེར་བརྗོད་ན། གིན། ངན། བཞིན། མཉན། རྫུ་ན། བསྒྲིན།
རླན་ཞེས་པ་དང་། བོར། ངུར། བཞར། དམར། རྡོར། བསྒྱུར། འགྱུར་ཞེས་པ་དང༌། ཤེལ།
ཉིལ། མཇལ། གཉལ། རྣལ། བསྒྲལ། དམྱལ་ཞེས་པ་ལྟ་བུ་སྟེ། དེ་གཉིས་ལ་མ་ནིང་གི་
ནང་ཚན་འགྱུར་བ་མ་ནིང་ཞེས་པ་ཡིན་ནོ། །
མིང་གཞིའི་ཡི་གེ་ཞན་པ་མོ་ཡིག་དང་ཡང་འཇུག་དྲག་པ་ཕོ་ད་ཡིག་སྟེ་དྲག་ཞན་
གཉིས་ཀ་དང་ནི་ཕྲད་པ་སྟེ་མིང་གཞི་དང་ཡང་འཇུག་གཉིས་ཀྱི་བར་དུ་ཞུགས་པར་གྱུར་པ་ན།
རྗེས་འཇུག་དེ་ནི་ཡང་འཇུག་དང་མིང་གཞི་དྲག་ཞན་གཉིས་དང་ཕྲད་པའི་སྟོབས་ལས་རྗོད་
པའི་སྒྲ་གདངས་བར་མའི་དྲག་པ་དང་ཞན་པ་གཉིས་ཀ་ཡི་ཆ་ཅན་དུ་འགྱུར་བ་ལ་མ་ནིང་
ནང་ཚན་མཚན་གཉིས་མ་ནིང་ཞེས་བྱ་སྟེ། དཔེར་བརྗོད་ན། དོནད། ཉོནད། བསྟནད།
མནནད། བསྟུནད། བརྒྱནད། དབྱེནད་ཅེས་པ་དང་། ཞུརད། ངརད། དབུརད། མནརད།
བསྣརད། བསྒྱུརད། བྱེརད་ཅེས་པ་དང་། སོལད། རོལད། བསལད། དམུལད། སྙིལད།
བསྒྲལད། སྲེལད་ཅེས་པ་ལྟ་བུའོ། །མིང་གཞི་དྲག་ཞན་གཉིས་ཀ་དག་དང་མ་ཕྲད་པར་མ་
ནིང་གི་རྗེས་སུ་ཞུགས་པ་ན། ཡང་འཇུག་ད་ཡིག་ཡོད་མེད་ལ་མི་ལྟོས་པར་མིང་རྗེས་ཕྲད་
པའི་ནུས་པས་རྗོད་པའི་སྐད་གདངས་བར་མའི་དྲག་ཞན་གང་དུ་ཡང་ནི་མི་འགྱུར་བར་བར་
མ་ཉིད་དུ་གནས་པ་ལ་མ་ནིང་ནང་ཚན་མཚན་མེད་མ་ནིང་ཞེས་བྱ་སྟེ། དཔེར་བརྗོད་ན།
ཁོན། ཐོནད། མཆན། འཕེནད། འཕྲིན། མཁྱེནད་ཅེས་པ་དང་། ཁོར། མཛརད། ཕྱོརད། །
འཁྱིར་ཞེས་པ་དང་། ཚལ། ཁོལད། མཐིལ། འཕྲལད་ཅེས་པ་ལྟ་བུ་ནང་གསེས་མི་འདྲ་
བར་འགྱུར་རོ། །དེས་ན་འགྱུར་བ་མ་ནིང་དེ་ཟླ་བ་ཡར་མར་གྱི་ངོ་ཡི་ཁྱད་པར་གྱིས་ཕོ་དང་
མོར་འགྱུར་འགྲོ་བ་བཞིན་དུ། རྗེས་འཇུག་ན་ར་ལ་གསུམ་ཡང་མིང་གཞི་དྲག་ཞན་དབང་
གིས་སྐད་གདངས་ཕོ་དང་མོར་འགྱུར་འགྲོ་བས་ན་འགྱུར་བ་མ་ནིང་དང་། མ་ནིང་མཚན་
གཉིས་པ་དེ་ཕོ་མོ་གཉིས་ཀའི་རྟགས་དང་ལྡན་པ་བཞིན། ན་ར་ལ་གསུམ་ཡང་མིང་གཞི་
ནི
12.jག་



ན་མs
་ན
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཞན་ཞིང་ཡང་འཇུག་དྲག་པའི་བར་དུ་ཞུགས་པའི་དབང་གིས་སྐད་གདངས་དྲག་ཞན་
གཉིས་ཀའི་ཆ་དང་ལྡན་པས་ན་མཚན་གཉིས་མ་ནིང་དང་། མ་ནིང་མཚན་མེད་དེ་ཕོ་མོའི་
རྟགས་གང་དང་ཡང་མི་ལྡན་པ་བཞིན་དུ། ན་ར་ལ་གསུམ་མིང་གཞི་དྲག་ཞན་གང་དང་ཡང་
མ་ཕྲད་པར་མ་ནིང་ནང་དང་ཕྲད་པའི་དབང་གིས་སྐད་གདངས་དྲག་ཞན་མེད་པར་བར་
མར་གནས་པས་ན་མཚན་མེད་མ་ནིང་སྟེ་ནང་གསེས་རྣམ་པ་གསུམ་དུ་འདོད་པ་ཡིན་ནོ། །
དེ་ལྟར་མིང་གཞིའི་ཡི་གེ་ཕོ་མོ་མ་ནིང་གསུམ་ལ་རྗེས་འཇུག་ཕོ་མོ་མ་ནིང་རྣམས་
ཞུགས་པ་ལས་རྗོད་པའི་སྐད་གདངས་དྲག་ཞན་བར་མ་གསུམ་དང་། ནང་གསེས་ཀྱིས་
དྲག་པའི་དྲག་པ་སོགས་བརྒྱད་དང་བཅས་པ་འཇུག་པའི་ཁྱད་པར་བརྗོད་པ་ནི་སྒྲ་ཡི་སྒོ་
ནས་འཇུག་པའི་ཚུལ་ལོ། །
གཉིས་པ་དོན་གྱི་འཇུག་ཚུལ་བཤད་པ་ལ་གསུམ། དངོས་ཀྱི་དོན་བཤད་པ། ཡང་
འཇུག་མདོ་ཙམ་བཤད་པ། དོན་རྣམས་རྒྱས་པར་སྦྱོར་བའི་ཚུལ་བཤད་པའོ། །དང་པོ་ལ་
གཉིས། མདོར་བསྟན་པ་དང༌། རྒྱས་པར་བཤད་པའོ། །དང་པོ་ནི། སྔོན་འཇུག་རྣམས་
མིང་གཞི་ལ་སྒྲ་གདངས་ཀྱིས་འཇུག་པས་ཆོག་པ་ལ། རྗེས་འཇུག་རྣམས་སྒྲ་གདངས་ཀྱིས་
མི་ཆོག་པར་དོན་གྱི་འཇུག་པའི་ཚུལ་བཤད་པའི་དགོས་དོན་གང་ཞེ་ན། དྲི་བ་འདི་ནི་གནད་
ཤིན་ཏུ་ཆེ་བའི་ཕྱིར་ལན་བརྗོད་པར་བྱའོ། །དེ་ཡང་རྗེས་འཇུག་བཤད་པའི་སྐབས་འདིར་
སྒྲ་དོན་གཉིས་ཅར་གྱི་སྒོ་ནས་བཤད་དགོས་ཤིང་། དེ་ལས་དོན་གྱི་འཇུག་པའི་ཚུལ་དབྱེ་བ་
རྣམ་པ་གཉིས་ཀྱི་སྒོ་ནས་བརྗོད་པར་བྱ་བ་ཡིན་ཏེ། རྗེས་འཇུག་གི་ཡི་གེ་བཅུ་བོ་རྣམས་
མིང་ཚིག་གི་བརྗོད་བྱ་སྟོན་པ་ལ་རང་དབང་མི་བཙན་ཞིང༌། ས་ཡི་ཡང་འཇུག་དང་ད་ཡི་
ཡང་འཇུག་མ་གཏོགས་པའི་རྗེས་འཇུག་གཞན་རྣམས་ཀྱི་ནུས་པ་གཙོ་ཆེ་བའང་མ་ཡིན་
པས་ན། མིང་གཞིའི་ཡི་གེ་སྔ་མ་སྟེ་ཐོག་མ་ན་ཡོད་པའི་འཕུལ་ཡིག་ལྔ་བོ་ལས་གང་ཡོད་པ་
དེས། མིང་གི་བརྗོད་བྱ་ཇི་ལྟར་སྟོན་པ་དེ་ལ་ལྟོས་ནས་འཇུག་པས་སྔོན་རྗེས་གཉིས་ཀས་
~ 13)



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ཐུན་མོང་དུ་མིང་གི་དོན་བསྟན་པར་གྱུར་པ་དང་། མིང་མཐའ་ཕྱི་མ་འདྲེན་པའི་ཚེ་ཕྱི་མ་
གང་ཡིན་པ་དེས་བརྗོད་བྱ་ཇི་ལྟར་སྟོན་པ་དེ་ལ་ལྟོས་ནས་རྗེས་འཇུག་དང་མིང་མཐའ་
གཉིས་ཀས་ཐུན་མོང་དུ་མིང་གི་དོན་སྟོན་པར་འགྱུར་བ་ཡི་འཇུག་ཚུལ་རྣམ་པ་གཉིས་སུ་
བྱའོ། །
གཉིས་པ་རྒྱས་པར་བཤད་པ་ལ་གཉིས། སྔོན་འཇུག་ལ་ལྟོས་ནས་རྗེས་འཇུག་གི་
དོན་སྟོན་ཚུལ་དང་། རྗེས་འཇུག་གི་ནུས་པས་མིང་མཐའ་དྲག་ཞན་སོགས་འདྲེན་ཚུལ་ལོ། །
དང་པོ་ལ་གཉིས། སྤྱིའི་དོན་དང་། ཡན་ལག་གི་དོན་ནོ། །དང་པོ་ནི། སྐབས་འདིར་འགྲེལ་
བཤད་སྔ་ཕྱིར་ཕལ་ཆེར་གྱིས། སྔ་མ་སྔོན་འཇུག་ལྔ་བཞིན་སྦྱར། །ཞེས་པའི་དོན་འགྲེལ་
སྐབས་སུ། ཕོ་ནི་འདས་དང་གཞན་བསྒྲུབ་ཕྱིར། །ཞེས་པའི་དོན་བཞིན། སྔོན་འཇུག་ཕོ་
ཡིག་གིས་འདས་པ་དང་གཞན་དང་བྱ་བའི་ལས་བསྒྲུབ་པ་བཞིན་རྗེས་འཇུག་ཕོ་ཡིག་
སོགས་ཀྱིས་ཀྱང་དེ་རྣམས་བསྒྲུབ་པའི་ཕྱིར་འཇུག་པར་གསུངས་མོད། སྔོན་འཇུག་གི་ཕོ་ནི་
འདས་དང་སོགས་ཚིགས་བཅད་གཅིག་ནི། སྔོན་འཇུག་ལ་བྱེད་པ་བཞི་ཡོད་པ་ལས་བཞི་
པ་ཅི་ཕྱིར་འཇུག་པར་བྱེད་པ་འཆད་པའི་སྐབས་ཡིན་ཞིང་། རྗེས་འཇུག་གི་དོན་ནི་རྣམ་པ་
གཉིས་ཡིན་ཏེ། ཞེས་སོགས་ཚིགས་བཅད་གཅིག་ནི། རྗེས་འཇུག་ལ་ཡང་བྱེད་པ་བཞི་
ཡོད་པ་ལས་གསུམ་པ་ཇི་ལྟར་འཇུག་པར་བྱེད་པ་འཆད་པའི་སྐབས་ཡིན་པས། ས་བཅད་
ཀྱི་དོན་དང་སྐབས་མི་འབྲེལ་ཞིང་། ཇི་ལྟར་འཇུག་པའི་དོན་རྗེས་འཇུག་རྣམས་སྒྲ་དོན་
གཉིས་ཀྱི་སྒོ་ནས་མིང་གཞི་ལ་འཇུག་པ་སྟོན་པས། བརྡ་སྤྲོད་འདིར་རྗེས་འཇུག་བཅུ་བོ་
གང་རུང་མ་ཞུགས་པར་མིང་དུ་འགྲུབ་པ་མི་སྲིད་པའི་ཕྱིར་དང་། སྔོན་འཇུག་རྣམས་མིང་
གཞི་ལ་འཇུག་པ་སྔོན་དུ་གསུངས་པའི་དོན་ལ། ངག་ཏུ་བརྗོད་ཅིང་སློབ་པའི་ཚེ་ན་ཐོག་
མར། ཀཨ་ལྟ་བུ་དབྱངས་ལྡན་གྱི་ཡི་གེ་དེ་སྐྱེ་གནས་དང་བྱེད་རྩོལ་ཟུར་ཕྱིན་པར་བསླབ་
པའི་ཆེད་དུ་སྡེ་ཚན་ལྔར་དྲིལ་བ་ཡིན་ཞིང་། དེ་ནས་སྔོན་འཇུག་གི་འཇུག་པ་གསུངས་པ་ནི།
13 མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བཀྲལ། བསྒྲལ། གོའ་ལྟ་བུ་བརྗོད་པའི་ཡི་གེ་ལ་རྗེས་འཇུག་ལྡན་པའི་དབང་ཡིན་ཡང་། དེ་
རྣམས་མིང་དུ་བརྗོད་པའི་ཚེ། ཐོག་མར་སྔོན་འཇུག་བ་ཡིག་གི་གནས་དང་བྱེད་རྩོལ་ལ་
བརྟེན་ནས་མིང་གཞི། ཀྲ། སྒྲུ། ཡི་གནས་བྱེད་རྩོལ་བ་རྣམས་དྲངས་ཏེ་བརྗོད་པ་ན། བ་
འཕུལ་གྱིས་མཆུ་བཙུམས་ཤིང་། ཀྲ་ནི་ལྕེ་རྩེ་རྐན་ལ་རེག་པ་དང་། སྒྱུ་ནི་སོ་བར་དང་ལྕེ་རྩེ་
རྐན་སྦྱར་ལྷོད་པ་དང་། གོ་ནི་རང་གི་གནས་བྱེད་རྩོལ་བ་དང་ལྡན་པ་རྣམས་རེ་རེ་བ་མ་
ཡིན་པར་སྒྲ་ཐོན་ཙམ་དུ་མྱུར་བར་བརྗོད་པ་བསླབ་པའི་ཕྱིར་དུ་དང་། རྗེས་འཇུག་སླར་
འཆད་པའི་ཕྱིར་གཙོ་བོར་མ་བྱས་པར་སྔོན་འཇུག་རྣམས་མིང་གཞི་ལ་ཇི་ལྟར་འཇུག་པའི་
སྒྲ་གདངས་དང་། ཅི་ཕྱིར་འཇུག་པའི་དགོས་པ་བྱ་བྱེད་ལས་གསུམ་དང་བདག་གཞན་
སོགས་ཀྱི་དོན་རྣམས་སྟོན་པའི་ཆེད་དུ་ཡིན་ནོ། ། །
དེ་ལྟར་མིང་གཞི་ལ་འཕུལ་འཇུག་པ་སོགས་བཤད་ཟིན་རྣམས་ལ་རྗེས་འཇུག་གི་ཇི་
ལྟར་འཇུག་པ་འདིར་ཆེད་དུ་གཉེར་ནས། སྡེ་ཚན་ལྔའི་སྒྲ་གདངས་ལ་སྔོན་འཇུག་ཞུགས་
པའི་སྒྲ་གདངས་དང་བཅས་པའི་སྟེང་དུ། རྗེས་འཇུག་ཞུགས་པའི་སྒྲ་གདངས་རྣམ་པ་
གསུམ་དང་བརྒྱད་དུ་ཕྱེ་ནས། འཕུལ་མིང་རྗེས་གསུམ་གའི་གནས་བྱེད་རྩོལ་བ་རྣམས་
སྔར་བཞིན་སྒྲ་ཐོན་དུ་བརྗོད་པ་ལ་བསླབ་པ་ནི་སྒྲའི་ཚུལ་དང་། མིང་གཞི་ལ་རྗེས་འཇུག་
སྦྱར་བས་མིང་དུ་གྲུབ་པ་དེའི་དོན་གྱི་ངོ་བོ་གང་སྟོན་པའི་རྣམ་གཞག་གསལ་བར་མཛད་པ་
ལ་བསླབ་པ་ནི་དོན་གྱི་འཇུག་ཚུལ་ལ་སློབ་པ་ལྟ་བུ་ཡིན་པས་ན། དོན་ནི་རྣམ་པ་གཉིས་
ཡིན་ཏེ། སོགས་ཤོ་ལོ་ཀ་གཅིག་ལ་སྐལ་མཉམ་གྱི་བློ་གསལ་རྣམས་ཡོད་ཚེ་བསམ་གཞིག་
ཞིབ་ཏུ་མཛོད་ཅིག །
དེ་དག་གི་སྐབས་སུ་འགྲེལ་བཤད་རྣམས་སུ་དཔེར་བརྗོད་རེ་བཀོད་པའི་དགོས་པ་ནི།
སྤྱིར་ཡི་གེ་སྡེབ་འཆོལ་བར་མི་འགྱུར་བ་དང་། སྡེབ་དག་པ་ལས་མིང་དོན་འཁྲུལ་བ་མེད་
པ་དང་། མིང་དག་པས་ཚིག་གི་བརྗོད་བྱ་ནོར་བར་མི་འགྱུར་བའི་ཆེད་ཡིན་པས། སྐབས་
132ག



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གང་ལ་དཔེར་བརྗོད་གང་སྦྱར་བ་དེའི་རྒྱུ་མཚན་ཤེས་དགོས་ཏེ། གང་ལ་འཇུག་བྱེད་གང་
གིས་འཇུག །ཅེས་པའི་སྐབས་ཀྱི་དཔེར་བརྗོད་ནི་སྔོན་འཇུག་གང་མིང་གཞི་གང་ལ་འཇུག་
མི་འཇུག་གི་ཁྱད་པར་དང་། ཇི་ལྟར་འཇུག་པར་བྱེད་ཅེ་ན། །ཞེས་པའི་དཔེར་བརྗོད་ནི་
སྔོན་འཇུག་རྣམས་མིང་གཞི་ལ་འཇུག་པའི་སྒྲ་གདངས་ཀྱི་ཁྱད་པར་དང༌། ཕོ་ནི་འདས་དང་
གཞན་བསྒྲུབ་ཕྱིར། །ཞེས་པའི་དཔེར་བརྗོད་ནི་སྔོན་འཇུག་གིས་བྱ་བྱེད་སོགས་སྟོན་པའི་
ཁྱད་པར་དང་། གང་ལ་ཡི་གེ་ཐམས་ཅད་ལ། །ཞེས་པའི་དཔེར་བརྗོད་ནི་རྗེས་འཇུག་གང་
མིང་གཞི་གང་ལ་འཇུག་མི་འཇུག་གི་ཁྱད་པར་དང་། ཕོ་གསུམ་མོ་གཉིས་མ་ནིང་གསུམ། །
ཞེས་པའི་དཔེར་བརྗོད་ནི་རྗེས་འཇུག་རྐྱང་པ་རྣམས་མིང་གཞིར་འཇུག་པའི་སྒྲ་གདངས་ཀྱི་
ཁྱད་པར་དང་། དྲག་པ་གསུམ་ནི་ནང་ཕྲད་དམ། །ཞེས་པའི་དཔེར་བརྗོད་ནི་རྗེས་ཡང་
འཇུག་ནང་ཕྲད་ཅན་རྣམས་མིང་གཞིར་འཇུག་པའི་ཁྱད་པར་དང་། སྔ་མ་སྔོན་འཇུག་ལྔ་
བཞིན་སྦྱར། །ཞེས་པའི་དཔེར་བརྗོད་ནི་སྔོན་འཇུག་ལ་ལྟོས་ནས་རྗེས་འཇུག་རྣམས་མིང་
གི་དོན་སོགས་ཇི་ལྟར་སྟོན་པའི་ཁྱད་པར་རྣམས་ཤེས་ཆེད་ཡིན་པས། སྐབས་དོན་སོ་སོར་
ངེས་ཤེས་གཏིང་ཆོད་དུ་བསླབ་སྦྱང་བྱས་ཏེ་དགོས་དོན་ཕུལ་ཕྱིན་རྟོགས་པའི་ཐབས་ལ་
འབད་པ་གལ་ཆེ་ཞིང་། དེ་ལྟར་མིན་པར་འོལ་སྤྱི་ཙམ་ལ་ཞེན་ན་དཔེར་བརྗོད་སྔ་ཕྱི་རྣམས་
ཟློས་པ་ལྟ་བུར་སོང་ནས་ཧ་ཧ་ཧེ་ཧེའི་རྒྱུར་འགྲོ་བ་ལས་གཞན་མེད་པས། འདིར་ཡང་
དཔེར་བརྗོད་རེ་སྐབས་ཕལ་ཆེར་དུ་སྦྱར་བ་དེ་ལ་ཞིབ་ཅིང་མཐའ་ཆོད་ངེས་སུ་སློབ་པར་
གྱིས་ཤིག ། །
གཉིས་པ་ཡན་ལག་གི་དོན་ནི། རྗེས་འཇུག་རྣམས་ཐོབ་ཚུལ་ཡོད་པའི་མིང་གཞི་
གང་ལ་ཞུགས་པས་མིང་དུ་གྲུབ་པ་དེ་ཉིད་ཀྱི་སྔ་མ་སྟེ་ཐོག་མ་ན་ཡོད་པའི་སྔོན་འཇུག་ལྔ་
རྣམས་ཀྱིས་བྱ་བྱེད་ལས་གསུམ་དང་དངོས་པོ་བདག་གཞན་དང་དུས་གསུམ་གང་སྟོན་པར་
གྱུར་པ་དེ་ལ་བརྟེན་ནས། རྗེས་འཇུག་རྣམས་ཀྱིས་བྱ་བྱེད་སོགས་ཀྱི་དོན་དེ་བཞིན་དུ་སྟོན་
མ 133



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
པའི་ཚུལ་གྱིས་ཚིག་ཏུ་སྦྱར་བར་བྱ་བ་ཡིན་ནོ། །
དེ་ཡང་ཕོ་ནི་འདས་དང་གཞན་བསྒྲུབ་ཕྱིར་ཞེས་པའི་སྟེང་ནས་དཔེར་བརྗོད་དེ་
བཤད་ན། ཡི་གེར་བཀོད། ཡི་གེ་བཀླག་ཅེས་པ་ལ། མིང་གཞི་ཀོ་དང་ཀླ་གཉིས་ཀྱི་མཐར་
རྗེས་འཇུག་ཞུགས་ན། ཀོད་ཀླག་ཅེས་པ་ལས་དོན་གཞན་མི་སྟོན་ཀྱང་། དེ་ལ་བ་ཡིག་
འཕུལ་དུ་ཞུགས་པས། བཀོད། བཀླག་ཅེས་བྱས་ཟིན་འདས་པ་དང་བྱ་བའི་ཡུལ་ལམ་
ལས་སྟོན་པ་ན། སྔོན་འཇུག་གི་ནུས་པས་རྗེས་འཇུག་ད་དང་ག་ཡིག་གིས་ཀྱང་བྱས་ཟིན་
དང་བྱ་བ་སྟོན་པ་ཡིན་ཞིང་། མིང་གཞི། བྱུ། བྱི། གཉིས་ལ་རྗེས་འཇུག་ང་དང་ན་ཡིག་
ཞུགས་པས། བྱུང༌། བྱིན་ཞེས་པ་མིང་གི་དོན་སྟོན་པ་ལ། སྔོན་འཇུག་ད་དང་འ་ཡིག་
ཞུགས་པས། དབྱུང་། འབྱིན་ཞེས་བྱས་ལས་མ་འོངས་པ་དང་བྱེད་པ་ད་ལྟ་བ་སྟོན་པ་ན།
སྔོན་འཇུག་གི་ནུས་པས་རྗེས་འཇུག་གིས་ཀྱང་བྱ་ལས་མ་འོངས་པ་སོགས་སྟོན་པ་ལྟ་བུ་
ཡིན་པས། སྔོན་འཇུག་ལས་རྗེས་འཇུག་གི་ནུས་པ་གཙོ་ཆེ་བས་ནི་མ་ཡིན་ནོ་ཞེས་པའི་དོན་
ཡང་དེ་ཡིན་ནོ། ། །
འོན་ཀྱང་མིང་གཞི་ལ་རྗེས་འཇུག་མ་ཞུགས་ན་སྔོན་འཇུག་ཙམ་གྱིས་བྱ་བྱེད་སོགས་
ལྟ་ཅི་མིང་ཙམ་ཡང་སྟོན་མི་ནུས་ཏེ། བཀ །འཇ་ལྟ་བུ་སྔར་བཤད་པ་བཞིན་ནོ། །དེ་བཞིན་
དུ་སྐྱེས་བུ་རབ་དང་འབྲིང་དང་མོ་ཙམ་རྣམས་ནི། སྒྲག །རླབ། ཆོང་། ཤམ་ཞེས་མིང་རྗེས་
གཉིས་ཀ་ཡོད་ཀྱང་དེ་ལས་གཞན་སྟོན་རྒྱུ་མེད་པ་ལ། བསྒྲག །བརླབ། མཆོང་། བཤམ་
ཞེས་འཕུལ་ཞུགས་པས་མིང་དུ་མ་ཟད་བྱ་བའམ་ལས་སོགས་སྟོན་ནུས་མོད་འདས་པ་སྟོན་
མི་ནུས་པས་ན། ས་ཡི་ཡང་འཇུག་ཞུགས་པས། བསྒྲགས། བརླབས། མཆོངས། བཤམས་
ཞེས་བྱས་ཟིན་འདས་པ་སྟོན་པ་དང་། སྲེག །ཅག །སྣབ། ཡབ། ཅང་། སྲུང༌། སྟིམ། སྒོམ་
རྣམས་མིང་རྗེས་ལྡན་པས་མིང་དོན་སྟོན་ཀྱང་། དེ་ལ་སྔོན་འཇུག་སྦྱར་བས། བསྲེག །
བཅག །བསྣུབ། གཡབ། བཅང་། བསྲུང་། བསྟིམ། བསྒོམ་ཞེས་བྱ་བའམ་ཡུལ་དང་།
134



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག །
སྔོན་འཇུག་མ་སྦྱར་ཡང་། སྲེག་བྱེད། སྲུང་བྱེད། སྟིམ། སྒོམ་ཞེས་བྱེད་པ་སྟོན་ནུས་པ་ལས་
འདས་པ་མི་སྟོན་པའི་ཕྱིར་ན། ས་ཡི་ཡང་འཇུག་སྦྱར་བས། བསྲེགས། བཅགས།
བསྣུབས། བཅངས། བསྲུངས། བསྟིམས། བསྒོམས་ཞེས་བྱས་ཟིན་དང་། སྲེགས།
ཆོགས། སྣུབས། ཆིངས། སྲུངས། སྟིམས། སྒོམས། ཡོབས་ལྟ་བུ་བསྐུལ་བའི་དོན་རྣམས་
སྟོན་པ་ནི་ས་ཡི་ཡང་འཇུག་གི་ནུས་པ་དང་། མ་ནིང་གསུམ་ནི། ཀྱོན། ཅར། སལ་རྣམས་
མིང་རྗེས་ལྡན་ཙམ་ལ། བཀྱོན། བཅར། བསལ་ཞེས་འཕུལ་སྦྱར་བས་བྱ་ལས་མ་འོངས་
པ་དང་། བཀྱོན་ཞེས་པས་མིང་དང་བྱེད་པ་ད་ལྟ་བ་དང༌། འཛིན་ཞེས་མིང་སྟོན་པ་ལས་
གཞན་མེད་པས། བཀྱོནད། བཅརད། བསལད་ཅེས་བྱས་ཟིན་དང་། འཛིནད་ཅེས་དངོས་
པོ་བདག་གི་ཆེད་དུ་ད་ཡི་ཡང་འཇུག་སྦྱར་བས་སྟོན་ནུས་པ་ལྟ་བུ་ནི་སྔོན་འཇུག་ལ་ལྟོས་པ་
གཙོ་བོར་བྱས་ཏེ་རྗེས་འཇུག་གིས་ཀྱང་དོན་སྟོན་ཚུལ་ཡིན་ནོ། །
བྱུག །ཡིབ། སྤང་། ངོས་རྣམས་མིང་དང་བྱ་ལས་མ་འོངས་པ་གཉིས་ཀ་དང་། སྤོང་།
སྦྱོང་ཞེས་པ་མིང་དང་བྱེད་པ་ད་ལྟ་བ་ལས་གཞན་མི་སྟོན་པས། བྱུངས། ངོམས་ཞེས་པས་
བྱས་ཟིན་དང་བསྐལ་ཚིག །ཡིབས། སྤངས་ཞེས་པས་བྱས་ཟིན་དང༌། སྦྱོངས། སྤོངས་ཞེས་
པས་སྐུལ་ཚིག་སྟོན་པ་ནི་ས་ཡི་ཡང་འཇུག་གི་ནུས་པ་ཡིན་ཞིང་། ཞེན། རྩེན། ངར། རྩོལ་
རྣམས་མིང་དང་བྱ་ལས་མ་འོངས་པ་དང་བྱེད་པ་ད་ལྟ་བ་སྟོན་པ་ལ་འཇུག་པ་ལས་གཞན་
མེད་པས། ཞེནད། རྩེནད། རྩོལད་ཅེས་པས་བྱས་ཟིན་དང་སྐུལ་ཚིག །ངརད་ཅེས་པས་
བྱས་ཟིན་སྟོན་པ་དང་། སྤར་ཞེས་པས་མིང་དང་བྱ་བའི་ལས་དང་། སྤྱོརད་ཀྱིས་སྐུལ་ཚིག་
སྟོན་པ་གཙོ་བོར་བྱས་ཏེ་རྗེས་འཇུག་གིས་དོན་སྟོན་ཚུལ་ཡིན་པའི་གནད་ཀྱིས། སྔ་མ་སྔོན་
འཇུག་ལྔ་བཞིན་སྦྱར། །ཞེས་པའི་ཚིག་རྗེས་འཇུག་གི་ཇི་ལྟར་འཇུག་བྱེད་ཀྱི་དོན་གྱི་འཇུག་
ཚུལ་འདིར་གསུངས་དགོས་བྱུང་བ་ཡིན་ནོ། །
གཉིས་རྗེས་འཇུག་གི་ནུས་པས་མིང་མཐའ་དྲག་ཞན་འདྲེན་ཚུལ་ནི། མིང་མཐའ་ཕྱི་
~ 1 35ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མ་ཚིག་ཕྲད་རྟགས་མཚུངས་དང་སྒྲ་མཚུངས་དག་གི་ཐོབ་ཐང་ལ་བརྟེན་ནས། འཕུལ་དང་
ལྡན་མི་ལྡན་གྱི་མིང་གཞིའི་ཡི་གེ་གང་ཡིན་དེའི་རྗེས་སུ་ཡོད་པའི་རྗེས་འཇུག་གམ་ཡང་
འཇུག་གི་རྟགས་དང་སྒྲ་གང་རུང་གིས། དེ་ཉིད་ཀྱི་མིང་མཐའི་ཆ་ཤས་སུ་གྱུར་པའི་མིང་
གཞིའི་ཡི་གེ་གཙོ་ཆེར་རྟགས་མཚུངས་སུ་ཇི་ལྟར་འདྲེན་པར་བྱེད་པའི་ཚུལ་ནི་འདིར་བརྗོད་
པར་བྱ་སྟེ། དེ་ཡང་ཡང་འཇུག་ཞུགས་པའི་མིང་སྔ་མའི་མཐའི་རྗེས་འཇུག་ཕོ་ག་བ་ད་ས་
བཞི་དང་། ཡང་འཇུག་ད་ས་གཉིས་ལས་གང་ཡོད་པ་དེ་ཡིས། མིང་དེ་ཉིད་ཀྱི་མཐའི་ཆ་
ཤས་སུ་སླར་སྦྱོར་རྒྱུའི་མིང་གཞིའི་ཡི་གེ་ཕོ་ཀ་ཅ་ཏ་པ་ཙ་ལྔ་བོ་གང་ཡང་རུང་བ་ཡི་མིང་
མཐའ་དྲང་བར་བྱ་བ་ཡིན་ཏེ། དཔེར་བརྗོད་ན། ཐོག་ཀ །གསེག་ཀ །ཅིག་ཅར། ཀློག་
ཅོར། གཙུག་ཏོར། དབྱུག་ཏོ། གཅིག་པུ། ལག་པོད། ཅོག་ཙེ། ཏོག་ཙེ། ནུབ་ཀ །འཐབ་
ཀྲོལ། བབ་ཅོལ། རྟབ་རྟོབ། གདབ་པ། ཟབ་པ། གབ་ཙེ། དཔྱིད་ཀ །སྟོད་ཀོར། སྐད་
ཅིག །ཆད་པ། སྲད་བུ། གཞིས་ཀ །ཆས་ཀ །གཉིས་ཅར། ངེས་ཏིག །གསུས་པ། ལུས་པ།
ཐུགས་ཀ །སྟབས་ཀ །ཞབས་ཀྱུ། ཞབས་ཏོག་ཅེས་དང་། ཡུངས་ཀར། ཀླནད་ཀ །སྟོནད་ཀ །
དཀོནད་ཅོག །ལྷནད་ཅིག །ལནད་ཅིག །རིནད་ཅེན། ཡོནད་ཏན། ནནད་ཏུར། སྤེནད་ཏོག །
བེརད་ཀ །ཆལད་ཀར། སྐྱིལད་ཀྲུང་། ཞལད་ཏ། སྤྲུལད་པ་ཞེས་པ་ལྟ་བུའོ། །
མིང་སྔ་མའི་མཐའི་རྗེས་འཇུག་མོ་ང་མ་འ་གསུམ་པོ་ཡིས། མིང་མཐའ་ཕྱི་མའི་མིང་
གཞི་མོ་ག་ཇ་ད་བ་ཛ་ཝ་ཞ་ཟ་ཡ་ཤ་ས་ང་ཉ་ན་མ་ར་ལ་ཧ་སྟེ་མིང་གཞི་བཅོ་བརྒྱད་པོ་ཡི་མིང་
མཐའ་དྲང་བ་ཡིན་ཏེ། དཔེར་བརྗོད་ན། ལྗང་གུ །གསུམ་ག ཨ་ཇོ། ཇོ་ཇོ། སྲེ་ད། ངོ་བོ།
ལྡུམ་བུ། ནུ་རྫི། འདམ་རྫབ། པི་ཝང་། ཚེམ་ཞུ། ཆེ་ཞེ། ཟ་ཟ། ཉུང་ཟད། གུ་ཡ། ཁུ་ཡུ། ག་
ཤལ། རམ་ཤག །འུ་སུ། ཁྱེའུ་སུ། སྒོ་ང་། ལྷ་ང་། ཞ་ཉེ། ནེམ་ནུར། མ་ནེ། གོང་མོ། མཆི་མ།
བྱུ་རུ། བཟེ་རེ། ཕོ་ལོང་། གཟུ་ལུམ། ཀྱི་ཧུད། ཀུ་ཧུ་ཞེས་པ་ལྟ་བུའོ། །
མིང་སྔ་མའི་མཐའི་རྗེས་འཇུག་མ་ནིང་ན་ར་ལ་ཡིག་གིས་ནི་མིང་མཐའ་ཕྱི་མའི་མིང་
~ 36ལ



1)
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
གཞི་མ་ནིང་ཁ་ཆ་ཐ་ཕ་ཚ་རྣམས་དྲང་ངོ༌། །དཔེར་བརྗོད་ན། དགུན་ཁ། མཚོན་ཆ། ཐན་
ཐུན། ཕན་ཕུན། ཕུན་ཚར། གཏར་ཁ། དཀོར་ཆ། མུར་ཐུག །ཟུར་ཕུད། མཁུར་ཚོས།
གསོལ་ཁ། རོལ་ཆ། མེལ་ཚེ་ཞེས་པ་ལྟ་བུའོ། །གཞུང་འདིར་དངོས་བསྟན་གྱི་མིང་མཐའ་
རྟགས་མཚུངས་འདྲེན་སྐབས། ཐོག །ཟབ། སྟོད། ལུས། ཐུགས། རིནད། སྐྱིལད་རྣམས་
སྤྱིར་བཏང་མིང་ཡིན་མོད་ཀྱང་། དེའི་ཆ་ཤས་སུ་འགྱུར་བའི་ཀ་དང་པ་དང་ཅེན་དང་ཀྲུང་
རྣམས་སྦྱར་བས་མིང་དེ་ལས་གཞན་སྟོན་པར་ཤེས་དགོས་ཏེ། རྗེས་ཡང་འཇུག་གི་རྟགས་
དེས་མིང་མཐའི་ཆ་ཤས་སུ་འགྱུར་ངེས་པའི་མིང་མཐའི་ཕྱི་མ་གང་འོས་རྟགས་མཚུངས་སུ་
འདྲེན་པའི་སྐབས་ཡིན་པས་སོ། །
འགྲེལ་བཤད་ཕལ་ཆེ་བར། རྟོག་ཅིག །དགོས་ཏེ། ཆས་སོ། །ཁྱབ་ཅིང་། ཡོང་གི།
ཕནད་པ། རོལད་ཏུ་ལྟ་བུ་སོགས་ཀྱང་བཀོད་པ་ནི། གོ་སླ་བ་ལ་དགོངས་ནས་མིང་མཐའ་
དང་རྣམ་དབྱེ་དང་ཚིག་ཕྲད་རྣམས་དཀྱུས་གཅིག་ཏུ་གསུངས་སམ་སྙམ་སྟེ། རྩ་བར། ཕྱི་མ་
དག་གི་འདྲེན་ཚུལ་ནི། །ཞེས་སོགས་ཚིགས་བཅད་གཅིག་དང༌། དེ་ཉིད་རང་གི་སྒྲ་མཐུན་
པའི། །ཞེས་སོགས་ཤོ་ལོ་ཀ་གཅིག་དང་། གཞན་ཡང་སླར་བསྡུ་ལྷག་བཅས་དང་། །ཞེས་
སོགས་རྐང་པ་བཞི་དང་། དེ་དག་ནང་གསེས་གང་འཇུག་པ། ཞེས་སོགས་ཚིགས་བཅད་
ཕྱེད་དང་ལྔའི་བཤད་དོན་སོ་སོར་ཡོད་པ་རྣམས། འགྲེལ་བ་རྣམས་ཀྱིས་རྩ་ཚིག་གི་འབྲུ་
ནོན་མ་ནོན་གང་ཡིན་ཡང་རྗོད་བྱེད་ཀྱི་ནུས་པ་ལ་ལེགས་པར་དཔྱད་ན་གསལ་ཆ་ཐ་དད་དུ་
སྣང་བས་དམིགས་ཕྱེད་པར་བྱའོ། །དེས་ན་སྐབས་འདིའི་དཔེར་བརྗོད་ལ། གྲུབ་པའི་མིང་
སྔ་མའི་མཐར་གྲུབ་པའམ་མ་གྲུབ་པ་དང་། མ་གྲུབ་པའི་མིང་སྔ་མའི་མཐའ་གྲུབ་པའམ་མ་
གྲུབ་པའི་མིང་མཐའ་སྦྱར་བས། མིང་མཐར་དེ་མིང་སྔ་མའི་ཆ་ཤས་སུ་བགྲོ་ངེས་པ་ཞིག་ལ་
གོ་ཞིང་། གོ་བ་བཞིན་དཔེར་བརྗོད་དམ་མིང་ལ་བཀོད་པ་དེ་ལ་བརྟེན་ནས་གང་དང་གང་
གི་མིང་ནི་དེ་དང་དེ་ཡིན་པར་ཤེས་དགོས་ཀྱི། རང་གར་མཛེས་སྡུག །སྒྲུབ་སྐོར། དགོངས་
~ 13/



བ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བཞིན། གནས་སུ་ལྟ་བུ་མིང་དང་ཚིག་དང་ཕྲད་དང་རྣམ་དབྱེ་སྦྱར་བ་རྣམས་ཀྱིས་ཆོག་པར་
བཟུང་བས་གར་ཡང་མི་ཕྱིན་ནོ། །
ངག་ཏུ་བརྗོད་པ་བདེ་བའི་ཆེད་དུ་མིང་མཐའ་སྒྲ་མཚུངས་སུ་ཡང་འདྲེན་ཏེ། རྩ་བ་
ལས། དེ་ཉིད་རང་གི་སྒྲ་མཐུན་པའི། །ཞེས་པ་ལྟར། རྗེས་འཇུག་ལ་ནང་གསེས་ཀྱི་སྒྲ་
གདངས་བརྒྱད་དུ་ཕྱེ་བ་དང་མཐུན་པར་མིང་མཐའ་སྒྲ་མཚུངས་སུ་འདྲེན་ཚུལ་ནི། དཔེར་
བརྗོད་ན། ལག་ཉ། དཔྲོག་ཞུ། ཉུག་རུམ། མཛུབ་མོ། གོབ་ལོབ། རབ་རིབ། རྩེད་མོ།
བཞད་གད། སྒྱིད་ལུག །བཅོས་མ། གདོས་བུ། ཤེས་རབ། ཟིནད་བྲིས། སྤུརད་མོ། །
སྙིགས་མ། རྩངས་ནན། ཐགས་རན་ཞེས་པ་ལྟ་བུ་ཕོ་ཡིས་མོ་ཡི་མིང་མཐའ་དང་། ཁག་
ཁྱག །ཆག་ཆག །ལྷག་ཐེར། ཉག་ཕྲན། ཀོག་ཚེ། བུབ་ཁ། ཡབ་ཆ། འཇོད་ཚེ། གོད་ཁ།
ཀོས་ཐག །རུས་ཚོ། རིནད་ཆེན་ལྟ་བུ་ཕོ་ཡིས་མ་ནིང་གི་མིང་མཐའ་དང་། ལྟེང་ཀ །ལིང་
ཏོག །མང་པོ། དོང་ཙེ། ཟླུམ་པོ། དོ་ཀེར། བེ་ཅོན། དེ་ཙུག །ཧ་ཅང་ལྟ་བུ་མོ་ཡིས་ཕོ་ཡི་
མིང་མཐའ་དང༌། དང་ཁ། ལང་ཚོ། ཆེམ་ཆེམ། ཉམ་ཐག །རྒྱ་ཕིབས། ལོ་ཐང་ལྟ་བུ་མོ་
ཡིས་མ་ནིང་གི་མིང་མཐའ་དང་། ཞེན་པ། འཆར་ཅན། ཅལ་ཅོལ། ཤེལ་ཏ། ཐེལ་ཙེ་ལྟ་བུ་
མ་ནིང་གིས་ཕོ་ཡི་མིང་མཐའ་དང་། ཀུན་དོང་། མན་ངག །ཡན་ལག །སྐྱིན་གོར། འདུན་མ།
ནོར་བུ། སོར་མོ། འཁོར་ལོ། ཐེར་ཟུག །ཡལ་བ། ཁུལ་ཞོ། ཚལ་ནན་ལྟ་བུ་མ་ནིང་གིས་
མོ་ཡི་མིང་མཐའ་དྲང་བ་ཡིན་ནོ། །
རྐང་པ། སྟོང་པ། ཐབས་ཅིག །ཁ་ཅིག །པད་ཀོར། ཡུངས་ཀར། ཆེན་མོ་སོགས་ལ་
དཔྱད་པ་སྣ་ཚོགས་གསུངས་ཀྱང་། རྐང་པ་སོགས་སུ་མ་ཟད། དང་པོ། ལྔ་བ། བརྒྱ་བ་
སོགས་དང་། བཟང་བ། དཀར་བ་སོགས་ལ་བ་ཕྱེད་ཝ་རུ་འབོད་པ་ཐོབ་ཀྱང་ན་རོ་ཅན་
ཡིན་ཚེ། བཟང་པོ། དཀར་པོ་སོགས་པ་བཟེད་ཐོབ་པ་ཡང་ཡི་གེ་ཟུར་ཕྱིན་བཀླག་པ་ན་བརྗོད་
པ་གང་བདེ་བ་དེ་དང་བསྟུན་ནས་སྒྲ་མཚུངས་དྲངས་པ་དང་། ཐབས་ཅིག །སྐད་ཅིག ། ལྷནད་
མ 133



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ཅིག་སོགས་གཅིག་ལས་དགར་བའི་མིང་གཞན་འགྲུབ་ཆེད་མིང་སྔ་མའི་རྗེས་ཡང་འཇུག་
གི་ནུས་པས་མིང་མཐའ་རྟགས་མཚུངས་དྲངས་པ་དང་། ཐབས་ཅིག །སྐད་ཅིག །སྔ་མའི་
རྗེས་ཡང་འཇུག་གི་ནུས་པས་མིང་མཐའ་རྟགས་མཚུངས་དྲངས་པ་དང༌། ཁ་ཅིག །ཐང་
ཅིག་སོགས་ཀྱང་གཅིག་ལས་དགར་བའི་མིང་གཞན་སྒྲ་མཚུངས་དྲངས་པ་དང་། སྟོད་སྐོར་
ཞེས་ན་མིང་དང་མིང་མཐའ་གཉིས་མཚུངས་དྲངས་པ་དང༌། སྟོད་སྐོར་ཞེས་ན་མིང་དང་
མིང་མཐའ་གཉིས་དོན་ཐ་དད་པར་གོ་བ་སྲིད་པས་ན། སྟོད་ཀོར། པད་ཀོར། ཀླད་ཀོར།
འོད་ཀོར་སོགས་ཐོབ་པ་དང་། ཡུངས་ཀར་ཞེས་པ་ཡང་མིང་གི་ཆ་ཤས་སུ་མིང་མཐའ་
རྟགས་མཚུངས་དྲངས་པ་སྟེ། ཡུལ་ཆོས་ཀྱི་སྐད་ལ་ཡུངས་ནག་ཅེས་པ་དེ་སྐྱེ་ཚེ་ལ་རིགས་
དཀར་དམར་ནག་གསུམ་ཡོད་པའི་ནང་ཚན་ཡིན་གྱི། སྐད་དོད་ཨརྦ་སིད་དྷ་ཞེས་པ་
བགེགས་འཇོམས་པ་དང་བཀྲ་ཤིས་པའི་རྫས་ཡུངས་ཀར་རང་ལ་ནག་པོ་ཞིག་ཡོད་མེད་
བདག་ལ་ཆ་མེད་དོ། །ཆེན་པོ་ཞེས་པ་ཆེ་བ་སོགས་དོན་དུ་མར་འཇུག་ཀྱང་། ལམ་རིམ་
ཆེན་མོ། སྨོན་ལམ་ཆེན་མོ་ཞེས་པ་སྒོས་ཀྱི་མིང་གཞན་འགྲུབ་ཆེད་མ་ནིང་གིས་མིང་མཐའི་
ཆ་ཤས་སུ་འགྱུར་བའི་མོ་ཡིག་སྒྲ་མཚུངས་སུ་དྲངས་པ་ཡིན་ནོ། ། །
གཉིས་པ་ཡང་འཇུག་མདོ་ཙམ་བཤད་པ་ལ་གཉིས། གང་ལ་གང་གིས་འཇུག་པ་
དང༌། ཇི་ལྟར་འཇུག་པར་བྱེད་པའོ། །དང་པོ་ནི། ཡང་འཇུག་གང་ལ་འཇུག་པའི་ཡི་གེ་ནི་
བདུན་ཏེ། རྗེས་འཇུག་གི་ག་ང་བ་མ་ན་ར་ལ་རྣམས་སོ། །གང་གིས་འཇུག་པ་ལ་ས་ཡི་ཡང་
འཇུག་ནི། རྗེས་འཇུག་གི་ཕོ་ག་བ་གཉིས་དང་། མོ་ང་མ་གཉིས་ཏེ་བཞི་ལ་འཇུག་སྟེ། དེ་ལ་
ཡང་འཇུག་ཞུགས་པས་རིམ་པ་བཞིན་སྐྱེས་བུ་རབ་དང་འབྲིང་དང་མོ་ཙམ་གསུམ་གྱི་
བརྗོད་གདངས་འབྱུང་བའི་ཕྱིར་དང་། ད་ཡི་ཡང་འཇུག་ནི། རྗེས་འཇུག་གི་མ་ནིང་ན་ར་ལ་
གསུམ་གྱི་རྗེས་སུ་སླར་ཡང་འཇུག་པར་བྱེད་པ་ཡིན་ཏེ། དེ་ལ་ཞུགས་པས་འགྱུར་དང་
མཚན་གཉིས་དང་མཚན་མེད་མ་ནིང་གསུམ་གྱི་བརྗོད་གདངས་དངོས་སུ་འབྱུང་བའི་
༤ 139



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཤུགས་ལ་མིང་གཞིའི་མཐར་ས་ད་གཉིས་དང་འ་ཡིག་འཇུག་པས་སྐྱེས་བུ་ཐ་མ་དང་ཤིན་ཏུ་
མོའི་བརྗོད་གདངས་འབྱུང་བ་ཤེས་པའི་ཞར་ལ། ག་བ་གཉིས་ལ་ཡང་འཇུག་མེད་པ་སྐྱེས་
བུ་ཐ་མ་དང་། ང་མ་གཉིས་ལ་མེད་པ་ཤིན་ཏུ་མོའི་བརྗོད་གདངས་འབྱུང་བར་འགྱུར་བའི་
གནད་ཀྱིས། ག་བ་ད་ས་ཕོ། ང་མ་འ་མོ། །ན་ར་ལ་མ་ནིང་ཞེས། སྡེ་དགེ་སི་ཏུ་པཎ་ཆེན་
ཀྱིས་རྗེས་འཇུག་ལ་རྟགས་གསུམ་དུ་དབྱེ་བ་མཛད་པའི་རྒྱུ་མཚན་ཡང་འདི་ཡིན་པས་
ཁུངས་ཤིན་ཏུ་བཙུན་པར་མངོན་ནོ། ། །
གཉིས་པ་ཇི་ལྟར་འཇུག་པར་བྱེད་པ་ལ་གཉིས། མིང་རྐྱང་ལ་འཇུག་པ་དང༌། བྱ་
བྱེད་འབྲས་བུ་དང་བཅས་པ་ལ་འཇུག་ཚུལ་ལོ། །དང་པོ་ནི། སྔར་བཤད་པའི་སྒྲ་དང་དོན་
གྱི་འཇུག་ཚུལ་ལེགས་པར་ཤེས་པ་གཞིར་བཞག་ནས། དཔེར་བརྗོད་ན། དོགས། ཐུགས།
བགེགས། དངགས། ཆབས། ཐབས། གནུབས། དབྱིབས། གངས། ཤངས། གཟིངས།
མཐོངས། བྱམས། ཉམས། འབྱམས། མཚམས་ཞེས་པ་ལྟ་བུ་སྟེ། མིང་རྐྱང་གི་ཡང་འཇུག་
ནི་དུས་ནམ་གྱི་ཚེ་ན་གཏན་དུ་འཇུག་དགོས་ཤིང་། དེའི་ཡང་འཇུག་དོར་ན་མིང་རྐྱང་གཞན་
དང་འཁྲུལ་བ་ཡོད་པའི་གནད་ཀྱིས་ཡིན་ནོ། །
གཉིས་པ་བྱ་བྱེད་འབྲས་བུ་དང་བཅས་པ་ལ་འཇུག་ཚུལ་ནི། དཔེར་བརྗོད་ན།
སྦྲགས། བྱུགས། ཡིབས། ལྕེབས། དྲངས། བླངས། སྦྱོམས། ངོམས། བསྒུགས།
བསྒྲགས། བཅབས། བསྡེངས། བསླངས། བསྐྱངས། བསྣམས། བསྟིམས་ལྟ་བུ་བྱས་ཟིན་
འདས་པ་དང་། སྡིགས། འཇོམས། ཀླུབས། ཉམས། འདེགས། འབེབས། འགེངས།
འདོམས་ལྟ་བུ་བྱེད་པ་ད་ལྟ་བ་དང་། སྤྱངས། གདགས། གཟུགས། གདམས་ལྟ་བུ་མིང་
དང་བྱ་བའི་ཡུལ་ལམ་ལས་མ་འོངས་པ་དང་། ཚོགས། སྐྱོབས། ཐོངས། རྩོམས།
གསོགས། གཏམས། དཔྱོངས། འདོམས་ལྟ་བུ་བསྐུལ་ཚིག་ལ་འཇུག་པ་དང་། རྟོནད།
སྤརད། རྨེལད། གཉནད། བསྒྱུརད། གཞོལད་ལྟ་བུ་བྱ་བ་བྱས་པའི་འབྲས་བུ་དང་།
~ 14)



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ཟིནད། ཐརད། སྩོལད། འཛིནད། འགྲེལད་ལྟ་བུ་དངོས་པོ་བདག་དང་། སྐྲུནད། སྒྱུརད།
ཕྱོལད། གསོནད། མནརད། མཇོལད་ལྟ་བུ་སྐུལ་ཚིག་ལ་འཇུག་པ་ཡིན་ཞིང་། བྱ་བའི་
ཡུལ་ལམ་ལས་ལ་ད་ཡི་ཡང་འཇུག་མིང་ཁ་ཤས་ལ་དོན་ཐོབ་ཏུ་ཡོད་ཀྱང་ཡིག་གཟུགས་ལ་
དངོས་སུ་འཇུག་པ་མ་ཡིན་ནོ། །
ད་དྲག་གི་འཇུག་དོན་ཅུང་ཟད་བཤད་ན། ཕྱིནད་ཅེས་བརྗོད་པ་ཟུར་ཕྱིན་པ་ཀློག་
པའི་ཚེ་ཡང་འཇུག་ཏུ་ད་ཡིག་གི་གདངས་ཐོན་ཡོད་པ་དེ་ཤེས་པའི་ཆེད་དུ། སྒྲ་བསྒྱུར་སྔ་མ་
རྣམས་ཀྱིས་ན་ར་ལ་གསུམ་གྱི་རྗེས་སུ་ད་དྲག་ཅེས་ད་ཡི་ཡང་འཇུག་སྦྱར་བ་ཡིན་ཏེ། དེ་
ཡང་། ཅན། ཚོན། བར། ནལ། རིལ་སོགས་མིང་གཞིའི་སྡེ་ཚན་ལྔའི་ཡི་གེ་དང་མིང་རྐྱང་
དང་མིང་ཡོད་ཚད་ལ་དེ་དྲག་གིས་གདངས་མི་ཐོན་པ་ནི། གནས་བྱེད་རྩོལ་བ་རྣམས་ཟུར་
ཕྱིན་པར་གྲིམ་ལྷོད་རན་པར་བརྗོད་བཞིན་དལ་བུས་བརྟག་ན་ཤེས་པར་འགྱུར་རོ། །དེ་
ལས། ཀུནད། ཐརད། རོལད། བཀནད། མཚརད། བཀོལད། བསྐྲུནད། འཕྱརད།
བསྐུལད་ལྟ་བུ་འཕུལ་དང་བརྩེགས་འདོགས་ཡོད་མེད་ཀྱི་མིང་རྐྱང་དང་མིང་རྣམས་ལ།
མིང་རྗེས་གཉིས་སམ་སྔོན་མིང་རྗེས་གསུམ་གྱི་གནས་བྱེད་རྩོལ་བ་རྣམས་ཕྲད་པ་ལས་
སྒྲའི་གདངས་གཉིས་སམ་གསུམ་གྱི་ནུས་པ་ལྷན་ཅིག་ཏུ་འཛོམས་པའི་དབང་གིས་རྗེས་
འཇུག་གི་ནུས་པའི་མཐར་ད་ཡི་གདངས་ཤིག་ཐོན་པ་དེ་ཡང་འཇུག་ཏུ་སོང་བ་ཡིན་ནོ། །
བྱེད་པ་ལ་ད་དྲག་འཇུག་པ་ནི་མིང་ལ་བརྟེན་པའམ་དངོས་པོ་བདག་དོན་ལས་བྱེད་
པ་གསལ་བྱེད་དུ་མིན་ཞིང་། བྱས་ཟིན་དང་སྐུལ་ཚིག་ལ་འཇུག་པ་ནི་དེ་གཉིས་ཀྱི་དོན་
གསལ་བྱེད་དུ་ཡིན་པས། མིང་རྐྱང་དང་མིང་ལ་ད་དྲག་འཇུག་པའི་དགོངས་དོན་ལེགས་
པར་ཤེས་ན། སྐད་གསར་བཅད་ལ་ཡི་གེ་ཟོར་ཡང་བའི་ཕྱིར་ད་དྲག་བསྡུས་པ་རྣམས་ཀྱི་
ཐོབ་ཐང་ཡང་ཤེས་པར་འགྱུར་རོ། །
དེ་ལྟར་ད་དྲག་གི་དོན་ལེགས་པར་ཤེས་ན་ཡི་གེའི་སྡེབ་དག་པར་འགྱུར་ཏེ། དཔེར་
141



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བརྗོད་ན། རབ་འབྱོརད་ཀྱི། ཕར་ཕྱིནད་ཏུ། བསྡུས་འགྲེལད་ཀྱིས་ལྟ་བུ་རྣམ་དབྱེ་དང༌།
བསྐོརད་ཏོ། །བསྐྲུནད་ཏོ། །གསོལད་ཀྱང་། ཞེནད་ཅིང་། སྐུརད་ཅིག་ལྟ་བུ་ཕྲད་དང་།
སྟོནད་ཀ །ཐརད་པ། རོལད་པ་ལྟ་བུ་མིང་མཐའ་རྣམས་ཚུལ་བཞིན་འདྲེན་ནུས་པའི་ཕྱིར་རོ། །
འོན་ཀྱང་སྐད་གསར་བཅད་ཀྱི་བྲིས་རྒྱུན་ལ་ད་དྲག་བསྡུས་པས། འཛིན་ཀྱང་། ཀུན་ཏུ།
བསྒྱུར་ཅིང་། འོན་ཀྱང་། བསྟན་ཏུ། གསོལ་ཏོ། །དོན་ཏོ། །གྱུར་ཅིག་སོགས་ཐོབ་བཞིན་པ་
ནི་སྡེབ་དག་པ་ཡིན་ལ། རབ་འབྱོར་གྱིས། ཟིན་ཡང་། དཀོན་ཞིང་སོགས་ཐོབ་པ་རྣམས་
སྡེབ་ཀྱི་ཟུར་མ་ཕྱིན་པས་ཡིན་ཏེ། དེང་དུས་སུ་ད་དྲག་མ་བྲིས་ནའང་སྡེ་དགེའི་ཡུམ་མཚལ་
དཔར་མ་སོགས་ཚད་ཐུབ་ཀྱི་མཁས་པའི་གཞུང་ལ་བརྟེན་ནས་ཐོབ་ཚུལ་ཤེས་པ་གལ་ཆེའོ། །
གསུམ་པ་དོན་རྣམས་རྒྱས་པར་སྦྱར་བའི་ཚུལ་བཤད་པ་ལ་གཉིས། རྣམ་དབྱེ་དང་
ཚིག་ཕྲད་སྔ་ཤུགས་འདྲེན་ཚུལ་སྤྱིར་བསྟན་པ། དེ་དག་གི་ནང་གསེས་འཇུག་ཚུལ་ཁྱད་པར་
དུ་བཤད་པའོ། །དང་པོ་ལ་གཉིས། རྣམ་དབྱེ་འདྲེན་ཚུལ་དང༌། ཚིག་ཕྲད་འདྲེན་ཚུལ་ལོ། །
དང་པོ་ནི། བཤད་མ་ཐག་པའི་དངོས་བསྟན་གྱི་མིང་མཐའ་རྟགས་མཚུངས་དང་བརྗོད་
བདེ་བ་སྒྲ་མཚུངས་སུ་མིང་སྔ་མ་ལ་ཆ་ཤས་ཕྱི་མ་དྲངས་པས་གྲུབ་པའི་མིང་དེ་དག་སྟེ་
གཉིས་པོ་དེ་ཉིད་ཀྱིས་ནི། མིང་མཐའ་དེ་དག་ཉིད་རང་རང་གི་སྒྲ་དང་མཐུན་པ་སྟེ། སྔར་
སུམ་ཅུ་པའི་སྐབས་སུ་ས་སུ་ག་བ་ད་དྲག་ཏུ། །ཞེས་སོགས་དང་། ག་ང་གི་དང་ད་བ་ས། །
ཞེས་སོགས་ཀྱི་སྡོམ་ཚིག་ཇི་བཞིན་པའི་སྒོ་ནས་རྣམ་དབྱེ་རྣམས་འདྲེན་པ་ཡིན་ཏེ། མཁས་
པའི་ཁ་རྒྱན་ལས། དོན་གྱི་ངོ་བོ་སྟོན་པ་ནི་མིང་ངོ༌། །དེ་ལས་ཕ་རོལ་ཏུ་རྣམ་དབྱེ་རྣམས་སོ། །
ཞེས་གསུངས་སོ། །
སྡོམ་ཚིག་གི་དོན་སྐོར་སུས་ཀྱང་ཅི་མི་སྙམ་པར་བཞག་པ་ཟུར་ཙམ་བརྗོད་ན། རྗེས་
འཇུག་གི་ས་མཐར་སུ་ཐོབ་ན་ཕོ་ཡིས་མོ་དྲངས་པ་དང་། མིང་གཞིའམ་མིང་གི་ས་མཐར་སུ་
ཐོབ་ན་མོ་ཡིས་མོ་དང༌། རྗེས་འཇུག་གི་ག་བ་གཉིས་ཀྱི་མཐར་ཏུ་ཐོབ་པ་ཕོ་ཡིས་ཕོ་དང་།
༤ 142



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
རྗེས་འཇུག་གི་ང་མའི་མཐར་དུ་ཐོབ་པ་མོ་ཡིས་མོ་དང་། རྗེས་འཇུག་ན་ར་ལའི་མཐར་དུ་
ཐོབ་པ་མ་ནིང་གིས་མོ་དྲངས་པ་ཡིན་ཞིང་། མིང་གཞིའམ་མིང་གི་ག་བ་ད་ན་ང་མ་ར་ལའི་
མཐར་རུ་ཐོབ་ན་མོ་ཡིས་མ་ནིང་དྲངས་པ་རྣམས་ཏེ། དེས་མཚོན་ནས་མིང་མཐའ་སྒྲ་
མཚུངས་འདྲེན་ཚུལ་གོ་དགོས་སོ། །
དེ་ཡང་རྣམ་དབྱེ་དང་པོ་ཆོས་རྣམས་ཀྱི་ངོ་བོ་དངོས་ཙམ་བརྗོད་པ། བླ་མ། ཡི་དམ།
རྒྱལ་པོ་ཞེས་པ་ལྟ་བུ་དང་། རྣམ་དབྱེ་གཉིས་པ་ལས་སུ་བྱ་བ་བརྗོད་པ། བླ་མ་རུ་བརྟེན།
ཡི་དམ་དུ་བཟུང་། རྒྱལ་པོ་ལ་མཇལ་ལྟ་བུ་དང༌། རྣམ་དབྱེ་གསུམ་པ་། བྱེད་པ་བརྗོད་པ།
བླ་མས་དྲངས། ཡི་དམ་གྱིས་སྐྱོབ། རྒྱལ་པོས་བསྐྱང་ལྟ་བུ་དང༌། རྣམ་དབྱེ་བཞི་པ་ཕན་
པའི་དོན་སྦྱིན་པ་དགོས་ཆེད་བརྗོད་པ། བླ་མ་ལ་གསོལ་བ་ཐོབ། ཡི་དམ་མཉེས་ཐབས་སུ་
བསྙེན་པ་བྱ། རྒྱལ་པོ་ལ་ཞུ་འཕྲིན་གསོལ་ལྟ་བུ་དང་། རྣམ་དབྱེ་ལྔ་པ་འབྱུང་ཁུངས་བརྗོད་པ།
བླ་མ་ལས་བྱིན་རླབས་འབྱུང་། ཡི་དམ་ལས་དངོས་གྲུབ་འབྱུང་། རྒྱལ་པོ་ནས་གནང་སྦྱིན་
འབྱུང་ལྟ་བུ་དང་། རྣམ་དབྱེ་དྲུག་པ་འབྲེལ་བ་བརྗོད་པ། བླ་མའི་ཡོན་ཏན། ཡི་དམ་གྱི་
ཐུགས་རྗེ། རྒྱལ་པོའི་སྐུ་བསོད་ལྟ་བུ་དང༌། རྣམ་དབྱེ་བདུན་པ་གནས་གཞི་བརྗོད་པ། སྙིང་
དབུས་སུ་བླ་མ། མདུན་དུ་ཡི་དམ། ཕོ་བྲང་དུ་རྒྱལ་པོ་ལྟ་བུ་དང་། རྣམ་དབྱེ་བརྒྱད་པ་བོད་
པའི་སྒྲ་ཡི་དོད་དུ་འོ་དོད་བརྗོད་པ། ཀྱེ་ཡི་དམ། ཀྱེ་རྒྱལ་པོ་ཞེས་གནས་སྐབས་གདུང་བའི་
དུས་ལྟ་བུ་སྟེ། མིང་མཐའ་སྔ་མའི་ཤུགས་ཀྱིས་རྣམ་དབྱེ་བརྒྱད་པོ་ཡང་རྟགས་དང་སྒྲ་
སྐབས་ཐོབ་གང་མཚུངས་ཀྱིས་དྲང་བར་བྱ་བ་ཡིན་ནོ། །
གཉིས་པ་ཚིག་ཕྲད་འདྲེན་ཚུལ་ནི། རྣམ་དབྱེ་ལས་གཞན་ཡང་རང་དབང་ཅན་ཡིན་
མིན་གྱི་ཚིག་ཕྲད། བླ་མའོ། །ཡི་དམ་མོ། །རྒྱལ་པོའོ་ལྟ་བུ་སླར་བསྡུ་རྫོགས་ཚིག་དང༌། བླ་
མ་ཉིད་དེ། ཡི་དམ་ཡིན་ཏེ། རྒྱལ་པོ་སྟེ་ལྟ་བུ་ལྷག་བཅས་ཀྱི་སྒྲ་དང་། བླ་མའམ། ཡི་དམ་
མམ། རྒྱལ་པོའམ་ལྟ་བུ་འབྱེད་སྡུད་ཀྱི་སྒྲ་དང༌། བླ་མ་ནི་སྐྱབས་གནས་ཀུན་གྱི་ནང་ནས་
113



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཆེས་མཆོག་གོ །རྒྱལ་པོ་ནི་བློན་འབངས་རྣམས་ལས་མཆོག་གོ་ལྟ་བུ་དགར་བ་དང་། ཁྱོད་
ནི་བླ་མ་ཁྱོད་ནི་ཡི་དམ་ཁྱོད་ནི་མཁའ་འགྲོ་ཁྱོད་ནི་ཆོས་སྐྱོང་ཡང་ཡིན་ལྟ་བུ་བརྣན་པའི་སྒྲ་
དང༌། རྩ་འགྲེལ་ཕལ་ཆེར་དུ་བསྣན་ཞེས་ཡོད་པ་ཡིག་སྐྱོན་ཡིན་ནམ་སྙམ་མོ། །
ནང་བ་པ། བྱེད་པ་པོ། སེ་ར་པ་ལྟ་བུ། བདག་པོ་ཡི་སྒྲ་དང་། མ་དགོངས། མི་རུང་།
འདུ་ཤེས་མེད། ཁུངས་དག་མིན་ལྟ་བུ་དགག་པའི་སྒྲ་དང༌། རྐང་བ། བུམ་པ། དམར་པོ།
ལྷུན་པོ། ཟེགས་མ། ཚད་མ། མཚན་མོ། རོལ་མོ་ལྟ་བ་མིང་གི་ཆ་ཤས་སྒྲུབ་བྱེད་ཀྱི་སྒྲ་སྟེ།
དེ་ནི་སྔར་གྱི་པུ་སྟི་ལིངྒའི་དོགས་པ་གཅོད་པའི་ཆེད་དུ་བདག་སྒྲ་དང་དགག་སྒྲ་གསར་དུ་
སྦྱར་བ་མ་ཡིན་པའི་པ་དང་པོ་དང་མོ་དང་མ་ཡི་མིང་མཐའི་ཆ་ཤས་བོད་སྐད་སྤྱི་ལ་གྲགས་
པའི་ཕོ་སྒྲ་མོ་སྒྲ་གཉིས། ཡང་འཇུག་ཕོ་མོ་མ་ནིང་གིས་དྲངས་པ་བསྟན་པ་ཡིན་ཏེ། འགྲེལ་
མཛད་གོང་མ་ཕལ་ཆེར་གྱིས་མིང་མཐའི་སྒྲ་མཚུངས་འདྲེན་པའི་ཚུལ་ཡོད་པར་གསུངས་
པའི་ཕུགས་ཀྱི་ཁུངས་བརྟེན་ས་ཡང་དེ་ཡིན་ནོ། །
དེ་ཡང་སུམ་ཅུ་པར། དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་
སྦྱར། །བདུན་པ་ཉིད་ལ་བདུན་པ་སྟེ། ལྷག་མ་རྣམས་ལ་གྱ་སྦྱར་བ། །ཞེས་པའི་དོན།
རྟགས་ཀྱི་འཇུག་པར། སྒྲུབ་ཅེས་མིང་མཐའི་ཆ་ཤས་སྒྲུབ་བྱེད་ཀྱི་སྒྲའམ་ཕྲད་པ་པོ་མ་མོ་
བཞི་ཡང་ཡོད་ཅེས་གསུངས་པའོ། །དེ་ལ་རྗེས་འཇུག་གི་ཕོ་ག་ཡིག་དང་མོ་ང་ཡིག་གཉིས།
མིང་མཐའི་མོ་ཡིག་ག་སོགས་དང་སྒྲ་མཐུན་པ་ཡོད་པས། ཕྲུག་གུ་ལྟ་བུ་ཕོ་ཡིས་མོ་སྒྲ་
མཚུངས་དང༌། སྦྱང་གི །སོང་ངོ༌། །གནང་ཡང་ལྟ་བུ་མོ་ཡིས་མོ་དང་། ལོག་ཀྱང་ལྟ་བུ་ཕོ་
ཡིས་ཕོ་རྟགས་མཚུངས་དྲངས་ཤིང་། དེ་བཞིན་དུ་རྗེས་འཇུག་གི་གསུམ་པ་ད། ལྔ་པ་བ།
བཅུ་པ་ས་རྣམས་མིང་མཐའི་ཕོ་ཡིག་ཀྱ་སྟེ་ཀ་སོགས་ལྔ་དང་སྒྲ་མཐུན་པ་ཡོད་པས། འོད་
ཀོར། དཔྱིད་ཀ །ཁྱེད་ཀྱི། བབ་ཅོལ། བཏབ་ཀྱི། ཟས་ཏོག །ཤེས་ཀྱང་ལྟ་བུ་ཕོ་ཡི་ཕོ་
རྟགས་མཚུངས་དྲངས་པ་དང་། རྗེས་འཇུག་གི་བདུན་པ་འ་ཡིག་ནི། མིང་མཐའི་འ་དང་སྒྲ་
༤ 14:4



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
མཐུན་པས། ཁྱེའུ། མིའི། དགོས་པའོ་ལྟ་བུ་མོ་ཡིས་མོ་རྟགས་མཚུངས་དྲངས་པ་དང༌།
རྗེས་འཇུག་གི་ལྷག་མ་བཞི་པ་ན། བརྒྱད་པ་ར། དགུ་པ་ལ་རྣམས་མིང་མཐའི་མོ་ཡིག་གྱ་
སྟེ་ག་སོགས་དང་ཡང་སྒྲ་མཐུན་པ་ཡོད་པས། སྐྱིན་གོར། སྟར་ག །ཡལ་ག །དོན་གྱིས།
ཡིན་ཞིང་། འགལ་ཡང་། མཆན་བུ། གཏུར་བུ། ཐལ་བ་ལྟ་བུ་མ་ནིང་གིས་མོ་སྒྲ་མཚུངས་
དྲངས་པ་དང་། དྲུག་པ་མོ་མ་ཡིག་ནི་མིང་མཐའི་མོ་དང་སྒྲ་མཐུན་པ་ཡོད་པས། གནམ་གྲུ།
སྒམ་གྱི། ཡི་དམ་ཡང་། འདམ་ང་། ལྡོང་རོས་ལྟ་བུ་མོ་ཡིས་མིང་མཐའི་རྣམ་དབྱེ་དང་ཚིག་
ཕྲད་དང་མིང་མཐའི་ཆ་ཤས་མོ་རྣམས་དྲངས་པར་དངོས་སུ་གསུངས་པས། ཕོ་ཡིས་མ་ནིང་
དང༌། མོ་ཡིས་ཕོ་དང་། མ་ནིང་གིས་ཕོ་དྲངས་པ་རྣམས་ཀྱང་རྟོགས་སླ་བས་ན། སུམ་
རྟགས་འདིར་རྣམ་དབྱེ་ཚིག་ཕྲད་མིང་མཐའ་བཅས་སྒྲ་མཚུངས་འདྲེན་ཚུལ་ཡང་གསུངས་
ཡོད་དོ། །གཞན་ཡང་། དང་པོ་གཉིས་ལ་དང་པོ་མཐུན། །ཞེས་དང༌། དེ་ཉིད་རང་གི་སྒྲ་
མཐུན་པའི། །ཞེས་དང༌། འགྲེལ་བཤད་རྣམས་སུ་རྟགས་མཚུངས་དང་སྒྲ་མཚུངས་ཞེས་
གསུངས་པའི་དོན་ཤེས་པ་མེད་མི་རུང་ཡིན་ཏེ། སྤྱིར་མཐུན་པ་ནི་འགྲིག་པ་སོགས་དང་།
མཚུངས་པ་ནི་འདྲ་བ་སོགས་དོན་དུ་མར་འཇུག་ཀྱང༌། སྐབས་འདིར་མཐུན་པ་དང་
མཚུངས་པ་གཉིས་དོན་གཅིག་ཏུ་གོ་དགོས་ཤིང་། དེ་ཡང་དཔེར་ན། དག་ཀ །ཐུགས་ཏ།
ཕུབ་ཅ། བབས་ཞིང་། དད་ཡིས། གནས་ཏུ། ནག་ཤིང་། འདུག་གྱང་། ཕབ་ཡང་ལྟ་བུ་
རྗེས་འཇུག་ཕོ་ཡིག་གིས་མིང་མཐའི་ཆ་ཤས་དང་རྣམ་དབྱེ་ཚིག་ཕྲད་རྣམས་དྲང་བར་མི་བྱ་
སྟེ། རྗེས་འཇུག་ཕོ་དང་མིང་མཐའི་ཆ་ཤས་རྣམ་དབྱེ་གཉིས་རྟགས་མཐུན་པའམ། རྣམ་དབྱེ་
ཚིག་ཕྲད་གཉིས་སྒྲ་མཐུན་པ་དང་མི་མཐུན་པ་ཅི་རུང་དུ་དྲངས་ཀྱང་མིང་དང་ཚིག་གང་
དུའང་མི་འགྱུར་རོ། །
དེའི་ཕྱིར་གྲུབ་པའི་མིང་ངམ་མ་གྲུབ་པའི་མིང་གཞིའི་མཐར་དེའི་ཆ་ཤས་སུ་འགྱུར་
བའི་མིང་གཞིའི་ཡི་གེའམ་མིང་སྦྱར་བ་དང་། གྲུབ་པའི་མིང་གི་མཐར་རྣམ་དབྱེ་དང་ཚིག་
ལ145



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཕྲད་སྦྱར་བ། ཏོག་ཙེ། ཐོག་གུ །འདག་ཆལ། རྔོག་མ། སྟེགས་བུ། འཇབ་ཚེ། སེང་གེ །
ལེའུ ཏ་ལ། ནུ་མ། ཕྲོག་ཞུ། དག་གོ། །དེ་ལས། བསད་དེ། གསུངས་ཀྱང་། བཏབ་བོ། །
ལྟ་བུ་དྲངས་བས། སྔ་མའི་རྗེས་ཡང་འཇུག་དང་ཕྱི་མའི་མིང་མཐའི་ཆ་ཤས་སམ་རྣམ་
དབྱེའམ་ཚིག་ཕྲད་རྣམས་རྟགས་དང་སྒྲའི་ནུས་པ་ཕྲད་པས། མིང་དང་མིང་གི་ཁྱད་པར་
དང་ཚིག་ཀྱང་སྟོན་པའི་གྲོགས་སུ་སོང་བ་ལ། སྐབས་འདིའི་རྟགས་མཚུངས་དང་། སུམ་ཅུ་
པར་བསྟན་པའི་སྒྲ་མཐུན་ཞེས་ངེས་ཤེས་འདྲེན་པ་མ་གཏོགས། རྗེས་ཡང་འཇུག་གི་རྟགས་
གསུམ་དང་སྒྲ། མིང་མཐའི་ཆ་ཤས་དང་རྣམ་དབྱེ་ཚིག་ཕྲད་རྣམས་ཀྱི་རྟགས་གསུམ་དང་སྒྲ །
མིང་མཐའི་ཆ་ཤས་དང་རྣམ་དབྱེ་ཚིག་ཕྲད་རྣམས་ཀྱི་རྟགས་གསུམ་དང་སྒྲ་ཡོད་ཚད་མཐུན་
པར་མི་འགྱུར་ཞིང་མཐུན་ཡང་སྐབས་སུ་དྲང་དུ་མི་རུང་བ་ཡོད་པས་ན། རྟགས་མཚུངས་
སམ་སྒྲ་མཐུན་ཞེས་པའམ། རྟགས་མཐུན་ནམ་སྒྲ་མཚུངས་ཞེས་ཀྱང་རུང་སྟེ། མིང་མཐའི་
ཆ་ཤས་སོགས་གསུམ་དྲངས་པས་མིང་སྔ་མ་ལ་ཕན་འདོགས་ནུས་པ་ཞིག་ལ་རྟགས་
མཚུངས་དང་སྒྲ་མཚུངས་ཞེས་དོན་གཅིག་ཏུ་ཡོད་པ་ཡིན་ནོ། །
བླ་མའི་སྐུ་ཡང་མཛེས་ལ་གསུང་ཡང་སྙན། ཐུགས་ཀྱང་གསལ་ལ་ཐུགས་རྗེའང་
རྨད་དུ་བྱུང་། ཞེས་པ་ལྟ་བུ་ཚིག་རྒྱན་དང་། ཉིན་གུང་གི་དུས་དེ། ད་གྲོལ་རནད་འོང་གིན་
སྣང་ལྟ་བུ་དུས་ཀྱི་དོན་ལའང་འཇུག་པ་ལ་སོགས་པ་སྟེ། དེ་དག་ཐམས་ཅད་མིང་མཐའ་སྔ་
མའི་རྗེས་ཡང་འཇུག་གི་ཤུགས་ཀྱིས་མིང་མཐའི་ཆ་ཤས་ཕྱི་མ་དང་རྣམ་དབྱེ་ཚིག་ཕྲད་
རྣམས་སོ་སོའི་རྟགས་དང་སྒྲ་མཚུངས་ཅི་རིགས་པར་འདྲེན་པར་བྱེད་པ་ན། སུ་རུ་ཏུ་སོགས་
རྣམ་དབྱེ་དང་། ནི་གང་ཅི་སོགས་ཚིག་ཕྲད་རྣམས་ཡིག་གཟུགས་འདྲ་ཡང་བརྗོད་བྱའི་དོན་
སྟོན་ཚུལ་མི་འདྲ་བར་འགྱུར་བ་ཡིན་པས། དེ་ལ་བརྟེན་ནས་ཡིག་གཟུགས་མི་འདྲ་བ་དུ་
མས་བརྗོད་དོན་གཅིག་དང་། ཡིག་གཟུགས་གཅིག་གིས་བརྗོད་དོན་དུ་མ་སྟོན་པའི་རྣམ་
གཞག་སྣ་ཚོགས་འབྱུང་བ་ཡིན་ནོ། །
༤ 146



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག་
གཉིས་པ་དེ་དག་གི་ནང་གསེས་འཇུག་ཚུལ་ཁྱད་པར་དུ་བཤད་པ་ལ་གཉིས། རྣམ་
དབྱེའི་ནང་གསེས་འཇུག་ཚུལ་དང་། ཚིག་ཕྲད་ཀྱི་ནང་གསེས་འཇུག་ཚུལ་ལོ། །དང་པོ་ནི།
མིང་མཐའ་སྔ་མའི་ཤུགས་ཀྱིས་རྣམ་དབྱེ་ཚིག་ཕྲད་གང་འོས་དྲེན་པར་མ་ཟད། རྣམ་དབྱེ་
དང་ཚིག་ཕྲད་དེ་དག་གི་ནང་ནས་ས་གང་དང་གང་འཇུག་པའི་ཚུལ་ཤེས་པ་གལ་ཆེ་བས་
བརྗོད་པར་བྱ་སྟེ། དེ་ཡང་རྣམ་དབྱེའམ་ཕྲད་དང་བཅས་པའི་མིང་ཚིག་སྔོན་མ་གང་ཡིན་
དེའི་མཐའ་སྟེ་དེ་མ་ཐག་ཏུ་སྦྱར་རྒྱུའི་འོག་མའི་མིང་ཚིག་གི་སྒྲ་དོན་གྱི་ནུས་པ་ལས་གོང་
མའི་མཐར་རྣམ་དབྱེ་དང་ཚིག་ཕྲད་གང་འཇུག་པ་སྦྱར་བར་བྱའོ། ། །
དེ་ཡང་དཔེར་བརྗོད་ན། སྔོན་དུ་རྣམ་དབྱེ་སོགས་སྦྱར་རྒྱུའི་སྤྱིར་བཏང་གི་མིང་།
ཚངས་པ་ཆེན་པོ། ཡིད་བཞིན་ནོར་བུ། ཞེས་པ་ལྟ་བུ་དོན་གྱི་ངོ་བོ་ཙམ་བརྗོད་པའི་མིང་
ཡོད་ན། དེ་ལ་ལེགས་སྦྱར་སྐབས་སུ་རྣམ་དབྱེ་དང་པོའི་སི་སོགས་སྦྱར་བས་མིང་ལས་ཚིག་
ཏུ་གྱུར་པ་ཡིན་ཡང་། བོད་བྱིངས་འདིར་རྣམ་དབྱེ་དང་པོ་ཟུར་དུ་སྟེར་རྒྱུ་མེད་པས་མིང་དེ་
ལ་རྣམ་དབྱེ་དང་པོ་དོན་གྱིས་འཇུག་པ་འདྲ་བར་སོང་ནས་མིང་དུ་མ་གནས་པར་ཚིག་ཏུ་
གྲུབ་ཀྱང་ཡིག་གཟུགས་མིང་རང་ལ་གནས་ཡོད་པ་ནི་སྐབས་འདིའི་སྤྱིར་འཇུག་ཅེས་པའི་
དོན་ཡིན་ཏེ། འོག་མའི་རྣམ་དབྱེ་དང་ཕྲད་ཀྱི་ནུས་པས་གོང་མར་རྒྱུ་སྦྱར་རྣམ་དབྱེ་དང་ཕྲད་
སོགས་འཇུག་པའི་གཞི་ཡིན་པས། རྣམ་དབྱེ་དང་པོའི་འཇུག་ཚུལ་སུམ་ཅུ་པར་མ་གསུངས་
པའི་དོན། རྟགས་འཇུག་འདིར་སྤྱིར་འཇུག་ཅེས་པའི་ཚིག་གིས་བསྟན་པ་ཡིན་ལ། དམ་
ཞེས་པ་འོག་མ་སྡུད་པའི་ཚིག་གོ །སི་ཏུའི་འགྲེལ་བར། སྤྱིར་འཇུག་ཅེས་པར་གང་ཞིག་
ཅེས་པའི་ཕྲད་གཉིས་འདུས་བཞག་པར་མཛད་ཀྱང་། རྩ་བར་རྣམ་དབྱེ་སྔོན་དང་ཕྲད་ཀྱི་
ནང་གསེས་རྗེས་སུ་གསུངས་ཤིང་། དཔེར་བརྗོད་པའི་སྐབས། མི་ཞེས་པའི་ཚེ་མིང་ཙམ་
གྱིས་རྣམ་དབྱེ་དང་པོ་འདྲེན་པ་དང་། མི་ངན་ཞེས་པས་མིང་སྔ་མའི་རྣམ་དབྱེ་དང་པོས་དང་
པོ་དྲངས་པས་ཚིག་ཕྲད་འདྲེན་པའི་ཚུལ་སོགས་མང་དུ་ཡོད་པས། དཔེར་བརྗོད་ཀྱི་བདུད་
~ 14



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
རྩི་གང་ཞིག་ཅེས་པ་མིང་མཐའི་རྣམ་དབྱེ་དང་པོས་སྤྱི་སྒྲ་དྲངས་པ་ཡིན་པས། རྩ་བར་སྤྱིར་
འཇུག་ཅེས་གསུངས་པ་སྤྱི་སྒྲ་འདྲེན་པའི་དོན་མིན་ནམ་སྙམ་མོ། །
དེ་ནས་མིང་སྔོན་མའི་མཐར་སྦྱར་རྒྱུའི་མིང་ཕྱི་མ། འཇིག་རྟེན་སྐྱོང་། དགོས་འདོད་
སྩོལ། ལྟ་བུ་བྱེད་པ་སྟོན་པའི་མིང་ཡོད་ན་མིང་སྔ་མའི་མཐར་རྣམ་དབྱེ་གསུམ་པ་ས་ཡིག་
འཇུག་སྟེ། ཚངས་པ་ཆེན་པོས་འཇིག་རྟེན་སྐྱོང་། ཡིད་བཞིན་ནོར་བུས་དགོས་འདོད་སྩོལ།
ཅེས་པ་ལྟ་བུ་དང་། དེ་བཞིན་དུ་མིང་ཕྱི་མར། སྤྱན་གཟིགས་དགོད། གསོལ་བ་ཐོབ། ལྟ་བུ་
དགོས་ཆེད་སྟོན་བྱེད་ཡོད་ན་མིང་སྔ་མར་རྣམ་དབྱེ་བཞི་པའི་སུ་སོགས་བདུན་ལས་གང་
འོས་འཇུག་སྟེ། ཚངས་པ་ཆེན་པོར་སྤྱན་གཟིགས་དགོད། ཡིད་བཞིན་ནོར་བུར་གསོལ་བ་
ཐོབ། ཅེས་པ་ལྟ་བུ་དང་། མིང་ཕྱི་མར། གདོང་བཞི་ཡོད། འོད་སྣང་ལྡན། ལྟ་བུ་རྟེན་གཞི་
སྟོན་བྱེད་ཡོད་ན་མིང་སྔ་མར་རྣམ་དབྱེ་བདུན་པའི་སུ་སོགས་བདུན་ལས་གང་འོས་འཇུག་
སྟེ༑ ཚངས་པ་ཆེན་པོར་གདོང་བཞི་ཡོད། །ཡིད་བཞིན་ནོར་བུར་འོད་སྣང་ལྡན། །ཞེས་པ་
ལྟ་བུ་དང་། མིང་ཕྱི་མར། བསྟོད་པར་བྱ། ཁྲུས་བྱ། ལྟ་བུ་ལས་སུ་བྱ་བ་སྟོན་པ་ཡོད་ན་མིང་
སྔ་མར་རྣམ་དབྱེ་གཉིས་པའི་སུ་སོགས་བདུན་ལས་གང་འོས་འཇུག་སྟེ། ཚངས་པ་ཆེན་པོ་
ལ་བསྟོད་དོ། །ཡིད་བཞིན་ནོར་བུར་ཁྲུས་བྱའོ། །ཞེས་པ་ལྟ་བུ་དང་། མིང་ཕྱི་མར། དངོས་
གྲུབ། དགོས་འདོད། ལྟ་བུ་གང་བླང་བར་བྱ་བའི་དངོས་པོའི་འབྱུང་ཁུངས་སྟོན་པ་ཡོད་ན་
མིང་སྔ་མར་རྣམ་དབྱེ་ལྔ་པ་ནས་ལས་གཉིས་གང་འོས་འཇུག་སྟེ། ཚངས་པ་ཆེན་པོ་ནས་
དངོས་གྲུབ། ཡིད་བཞིན་ནོར་ལས་དགོས་འདོད་འབྱུང་། ཞེས་པ་ལྟ་བུ་དང་། མིང་ཕྱི་མར།
ལོངས་སྤྱོད། ནུས་མཐུ། ལྟ་བུ་བསྒྲུབ་པར་བྱ་བ་འབྲེལ་བ་སྟོན་པ་ཡོད་ན་མིང་སྔ་མར་རྣམ་
དབྱེ་དྲུག་པའི་གི་སོགས་ལྔ་ལས་གང་འོས་འཇུག་སྟེ། ཚངས་པ་ཆེན་པོའི་ལོངས་སྤྱོད་དང་།
ཡིད་བཞིན་ནོར་བུའི་ནུས་མཐུ་རྨད། ཅེས་པ་ལྟ་བུ་དང་། མིང་ཕྱི་མར། དགོངས་སུ་གསོལ།
ཤོག་ཅིག །ལྟ་བུ་འབོད་པ་སྟོན་པ་ཡོད་ན། མིང་སྔོན་མ་བདག་སྒྲ་ཅན་ཡོད་དམ། བདག་
མ 148ལ



༥
སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
སྒྲ་མེད་ན་བདག་སྒྲའི་ཕྲད་པ་པོ་གཉིས་ལས་གང་འོས་གསར་དུ་སྦྱར་བ་ན། དེ་ལ་འབོད་
པར་འོས་པ་ཡིན་པས་མིང་སྔ་མའི་ཐོག་མར་འབོད་པ་གསལ་བྱེད་མིང་དང་འབྲེལ་བའི་སྐྱེ་
སྒྲ་གནས་པ་སྟེ་སྦྱར་བར་བྱ་བ་ཡིན་ཏེ། ཀྱེ་ཚངས་པ་ཆེན་པོ་དགོངས་སུ་གསོལ། ཀྱེ་ཡིད་
བཞིན་ནོར་བུ་ཤོག་ཅིག །ཅེས་པ་ལྟ་བུ་སྟེ་འམ་ཞེས་པ་སྡུད་ཚིག་གོ །
གཉིས་པ་ཚིག་ཕྲད་ཀྱི་ནང་གསེས་འཇུག་ཚུལ་ནི། རྣམ་དབྱེའི་ནང་གསེས་བཤད་པ་
དེ་ལས་གཞན་ཡང་ཚིག་ཕྲད་ཀྱི་ནང་གསེས་ཆེ་བར་ཡོད་ཅིང་། མིང་ཕྱི་མ་ལ་མི་ལྟོས་པར་
བརྗོད་འདོད་ཙམ་གྱིས་འགྲུབ་པའང་ཡོད་དོ། །དེ་དག་ལས་ཚིག་དོན་འོག་མ་སྟེ་ཚིག་ཕྱི་
མའི་དོན་གང་ཡིན་པ་དེ་ཉིད་ལས། མིང་ཚིག་གོང་མའི་དོན་རྣམས་ཀྱི་ལྷག་མ་བསྡུ་རྒྱུ་ཡོད་
དམ་མེད་པ་ཡི་ཁྱད་པར་གྱིས་མིང་ཚིག་སྔ་མའི་མཐར་ཚིག་ཕྲད་སྦྱར་བ་ཡིན་ཏེ། དཔེར་
བརྗོད་ན། མིང་ཚིག་སྔ་མ་ལ། མོས་སྤྱོད་ཀྱི་ས། ཕྱི་མ་ལ། སངས་རྒྱས་ཀྱི་སའི་བར། ཞེས་
པ་ཡོད་ན་བར་ཞེས་པའི་ཚིག་གི་ནུས་པས་སྡུད་པར་ཤེས་ནས། སྡུད་པའི་སྒྲ་ལ་ནས་དང་
ལས། ཀྱང་སོགས་གསུམ། གམ་སོགས་བཅུ་དང་ཏམ། ཅིང་སོགས་གསུམ། སོགས་དང་
དང་སྒྲ་རྣམས་ལས་རྟགས་དང་སྒྲ་མཐུན་གོང་འོས་འཇུག་པས། མིང་ཚིག་སྔ་མའི་མཐར་
ཕྲད་ཀྱི་ནས་སྒྲ་སྦྱར་ན། མོས་སྤྱོད་ཀྱི་ས་ནས་སངས་རྒྱས་ཀྱི་སའི་བར། ཞེས་དང་། དེ་
བཞིན་དུ། དྲི་ཟར་བཅས་པའི་འཇིག་རྟེན་ཡི་རང་སྟེ། ཞེས་འོག་མར་ཡོད་ན་བཅས་ཞེས་
པའི་ནུས་པས་སྡུད་པ་ཡོད་པས་གོང་མར་དང་སྒྲ་སྦྱར་ན། ལྷ་དང་མི་དང་ལྷ་མ་ཡིན་དང་དྲི་
ཟར་བཅས་པའི་འཇིག་རྟེན་ཡི་རང་སྟེ། ཞེས་པ་ལྟ་བུ་དང་། ཚིག་དོན་གོང་མ་གང་ཡིན་དེ་
ལས་ཀྱང་མིང་ཚིག་ཕྱི་མའི་དོན་གྱི་ལྷག་མ་དེ་བཞིན་ཏེ་བསྡུ་རྒྱུ་ཡོད་དམ་མེད་པ་ལ་ལྟོས་
ནས་གོང་འོག་གང་འོས་རྣམས་ལ་སྡུད་ཕྲད་སྦྱར་ཏེ། ལྷའང་འཇིགས་ན་ལྷ་མིན་རྣམས་ལྟ་
ཅི་སྨོས། ཉན་རང་ངམ་སློབ་པ་འཕགས་པ་ལས་ཀྱང་མཆོག་ཏུ་གྱུར་ན་སོ་སྐྱེ་ལས་བཤད་ཅི་
དགོས། ཞེས་དང་། ཡང་སེམས་ཅན་ཇི་སྙེད་པ་དེ་སྙེད་ཀྱི་སྤྲུལ་པ་སྟོན། ལྟ་བུ་སྙེད་སྒྲ་དང་།
149



བ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འཁོར་བ་ཇི་སྲིད་པ་དེ་སྲིད་དུ་སེམས་ཅན་གྱི་དོན་བྱ། ལྟ་བུ་སྲིད་སྒྲ་དང་། ཁྱོད་ཀྱིས་ཇི་ལྟར་
བཤད་པ་དེ་ལྟར་དུ་བདག་འདོད། ལྟ་བུ་ལྟར་སྒྲ་དང་། གངྒཱའི་ཀླུང་བྱེ་མའི་གྲངས་ཇི་ཙམ་
ཡོད་པ་དེ་ཙམ་གྱི་སངས་རྒྱས་ལ་བསྙེན་བཀུར། ལྟ་བུ་ཙམ་སྒྲ་དང་། རྩ་བར་ཇི་སྐད་བཤད་
པ་དེ་སྐད་དུ་བརྗོད། ལྟ་བུ་སྐད་སྒྲ་དང་། རྒྱལ་བའི་བཅས་པ་གང་ཡིན་པ་ལ་གནས་པ་ཡིན།
ལྟ་བུ་ཡིན་སྒྲས་སྡུད་པ། སོགས་དུ་མ་ཡོད་པ་ལྟ་བུའོ། །ཚིག་སྔ་ཕྱི་ལས་ལྷག་མ་བསྡུ་རྒྱུ་
མེད་ན། མོས་སྤྱོད་ཀྱི་སའོ། །སངས་རྒྱས་ཀྱི་སའོ། །ལྷ་འཇིགས་སོ། །ལྷ་མིན་རྣམས་
འཇིགས་སོ། །སེམས་ཅན་ཇི་སྙེད་དོ། །དེ་སྙེད་ཀྱི་སྤྲུལ་པའོ། །དེ་སྙེད་དོ། །ཞེས་པ་ལྟ་བུ་
སླར་བསྡུའི་སྒྲ་འདྲེན་པའོ། །མིང་དང་ཚིག་གི་རྣམ་གྲངས་གཉིས་སམ་གསུམ་སོགས་དུ་མ་
དག་ནི་བཀོད་པ་ལས། གལ་ཏེ་དེ་རྣམས་ཚིག་སྔ་མ་རྣམས་ཀྱི་མཐར་འབྱེད་སྡུད་ཀྱི་ཕྲད་
སྦྱར་བ་དང་། དོན་འདྲ་ཡང་ཚིག་མི་འདྲ་བ། ཚིག་འདྲ་ཡང་དོན་མི་འདྲ་བ། ཚིག་དོན་
གཉིས་ཀ་འདྲ་བ་དུ་མ་བསྐྱར་ཡང་དོན་གྱི་དབང་ལ་ཟློས་སྐྱོན་མེད་པའི་རྣམ་གྲངས་སྦྱར་རྒྱུ་
ཡོད་དམ་མེད་པ་དང་བསྟུན་ཏེ་ཚིག་ཕྲད་སྦྱར་ཏེ། དཔེར་བརྗོད་ན། ཟླ་བ་ནི་མིག་ལ་ཕན་
པའམ་ཀུ་མུད་བཞད་དམ་མཚན་མོའི་མགོན་པོའོ། །ཞེས་དང་། ཁྱུང་སྔོན་སྐྱེས་བཟང་རབ་
རྒྱས་པས། །འོད་ཟེར་སྟོང་ལྡན་རྣམ་པར་བཞད། །ཀུན་གསལ་སྣང་བའི་རྩེ་དགའ་རྒོད། །
འཇིག་རྟེན་སྐྱོང་བའི་དཔལ་དུ་ཤར། །ཞེས་པ་ལྟ་བུ་རྒྱས་བཞད་རྒོད་ཤར་རྣམས་དོན་ཉི་མ་
ཤར་བ་ལ་བསྐྱར་ཀྱང་ཚིག་མི་འདྲ་བ་དང༌། ཉི་མའི་འོད་ཀྱིས་པདྨ་བཞད། །འདབ་བརྒྱའི་
ཟེ་འབྲུ་བཞད་པའི་བཅུད། །རྐང་དྲུག་འཐུངས་པའི་སྟོབས་བཞད་དེ། །ཟིར་ཟིར་དབྱངས་
སུ་བཞད་ཅིང་རྩེན། །ཅེས་པ་ལྟ་བུ་བཞད་ཅེས་ཚིག་བསྐྱར་ཀྱང་དོན་སོ་སོ་བ་ཡིན་པས་མི་
འདྲ་བ་དང་། དྲན་ཅིང་དྲན་ཅིང་གསོལ་བཏབ་ནས། །གདུང་བཞིན་གདུང་བཞིན་བོས་པའི་
ཚེ༑ ༑བརྩེ་བཞིན་བརྩེ་བཞིན་ཐུགས་རྗེ་ཡིས། །སྐྱོབ་མཛད་བདག་གི་བླ་མ་མཆོག །ཅེས་པ་
ལྟ་བུ་ཚིག་དོན་གཉིས་ཀ་བསྐྱར་ཀྱང་ཟློས་སྐྱོན་མེད་པ་ལྟ་བུའོ། །



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
བདག་དོན་གྱི་ཕྲད་ཕོ་སྒྲ་པ་པོ་གཉིས་དང་ནི། དགག་དོན་གྱི་ཕྲད་མོ་སྒྲ་མ་མི་མེད་
མིན་བཞི་བོ་དག །སྔ་མའི་མིང་གི་མཐའ་ན་མེད་པ་ལ་མིང་ཕྱི་མར་ཡོད་པ་སྦྱར་ནས་བདག་
དང་དགག་སྒྲར་འགྱུར་བ་ཡོད་ན་བདག་སྒྲ་ཅན་དང་དགག་སྒྲ་ཅན་ཡིན་ཏེ། དཔེར་བརྗོད་ན།
མིང་སྔ་མར། ཕྱི་རོལ། བཤད་པ། ལྟ་བུ་དང་། ཕྱི་མར། པ་དེ། པོ་ཉིད། ཞེས་ཡོད་པ་སྦྱར་
བས། ཕྱི་རོལ་པ་དེ། བཤད་པ་པོ་ཉིད། ཅེས་པ་ལྟ་བུ་བདག་སྒྲ་ཅན་དང་། མིང་སྔ་མར།
ཤེས་པ། མཐོང་བ། ཞེས་དང་། ཕྱི་མར། མེད་དོ། །མིན་ནོ། །ཞེས་ཡོད་པ་སྦྱར་བས།
ཤེས་པ་མེད་དོ། །མཐོང་བ་མིན་ནོ། །ཞེས་པ་ལྟ་བུ་དགག་སྒྲ་ཅན་ཡིན་ཞིང་། མིང་སྔ་མར།
ཚུལ་ལྡན། ལོངས་སྤྱོད། ཅེས་དང་། ཕྱི་མར། ཡིན་འདུག །དགོས་ཏེ། ལྟ་བུ་ལ་དགག་དོན་
ཡོན་ན་བོད་པའི་སྒྲ་བཞིན་མ་མི་གཉིས་མིང་ཕྱི་མའི་སྔོན་དུ་ཞུགས་པས། ཚུལ་ལྡན་མ་ཡིན་
འདུག །ལོངས་སྤྱོད་མི་དགོས་ཏེ། ཞེས་དགག་སྒྲ་ཅན་དུ་འགྱུར་རོ། །ཕྲད་ཀྱི་ནང་ཚན་གྱི་
ཕོ་སྒྲ་དང་མོ་སྒྲ་མེད་ན་བདག་དང་དགག་ཚིག་ཏུ་མི་འགྲོ་བར་མིང་གི་ཆ་ཤས་སྒྲུབ་བྱེད་དུ་
སྦྱར་ཏེ། དཔེར་བརྗོད་ན། མིང་སྔ་མར། དེ་བཤད། སོགས་དང་། ཕྱི་མར། པའོ། །སོགས་
ཡོད་པ་སྦྱར་ན། དེ་བཤད་པའོ། །ཤིང་དྲང་པོ་རེད། ཏ་ལའི་འདབ་མ་འཇམ། བོད་ཀྱི་ཐུ་མི་
སཾ་བྷོ་ཊ། དེ་འདྲའི་བུད་མེད་ངན་པ། ཞེས་པ་ལྟ་བུའོ། །ཚིག་གི་ཉམས་མཛེས་བྱེད་ཀྱི་རྒྱན་
དུ་གྱུར་པ་ཀྱང་འང་ཡང་ལ་སོགས་པ་རྣམས་ཀྱང་། ཚིག་སྔ་ཕྱིའི་དོན་མཐུན་པ་གཞི་གཅིག་
ཏུ་ཡོད་ན་མིང་སྔ་མ་ལ་མཐུན་པའི་རྒྱན་ཕྲད་སྦྱར་ཏེ། དཔེར་བརྗོད་ན། མཁས་པ་ཡང་ཡིན་
བཙུན་པ་སྟེ། །དུལ་བའང་སྟེ་བཟང་པོ་ཡིན། །ཞེས་པ་ལྟ་བུའོ། །ཚིག་སྔ་ཕྱིའི་དོན་མི་
མཐུན་པ་གཞི་གཅིག་ཏུ་ཡོད་ན་སྔ་མར་མི་མཐུན་པའི། རྒྱན་ཕྲད་སྦྱར་ཏེ། དཔེ་བརྗོད་ན།
གཉེན་ལ་བྱམས་ཀྱང་དགྲ་ལ་སྡང་། །འཛུམ་གྱིས་བསུས་ཀྱང་ཞེ་ནས་གནོད། །ཅེས་པ་ལྟ་
བུའོ། །
དེར་མ་ཟད་ཚིག་རྒྱན་དེ་དག་ལ་ཡང་། ངེས་པར་དོན་ལ་བསྙེགས་པ་སྟེ་དོན་ལོགས་
༡
༤ 151ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སུ་སྟོན་རྒྱུ་ཡོད་ན་མི་སྦྱར་དུ་མི་རུང་བས་རྒྱན་ཕྲད་ཅིས་ཀྱང་སྦྱར་བར་བྱ་སྟེ། དཔེར་བརྗོད་ན།
བདག་ཀྱང་ཡང་དག་རྟེན་བཟང་ཐོབ། །རྒྱལ་བསྟན་སྒོར་ཞུགས་ཆོས་ལའང་བརྩོན། །
ཞེས་པས་ཀྱང་འང་ཡང་དག་རྣམས་ཀྱིས་དོན་ལྷག་པ་སྟོན་པ་ལྟ་བུའོ། །དོན་ལ་བསྙེག་རྒྱུ་
མེད་ན་ཚིག་མཛེས་བྱེད་ཙམ་མམ་ཁ་སྐོང་ཙམ་དུ་རྒྱན་ཕྲད་སྦྱོར་མི་སྦྱོར་གང་བདེ་བྱས་པས་
ཆོག་སྟེ། དཔེར་བརྗོད་ན། སྐུ་ནི་རབ་ཏུ་མཛེས། གསུང་ནི་ཤིན་ཏུ་སྙན། ཐུགས་ནི་རྣམ་པར་
གསལ། ཞེས་རྒྱན་ཕྲད་སྦྱར་བ་དང་། སྐུ་ནི་མཛེས། གསུང་ནི་སྙན། ཐུགས་ནི་གསལ།
ཞེས་རྒྱན་ཕྲད་མ་སྦྱར་ཡང་ཆོག་པ་ལྟ་བུའོ། །ཚིག་སྔ་མའི་འཕྲོས་དོན། ཕྱི་མར་བསྟན་པར་
བྱ་བའི་དོན་གྱི་ལྷག་མ་ལུས་པ་ལྟ་བུ་ཡོད་ན་སྔ་མའི་མཐར་ལྷག་བཅས་ཀྱི་སྒྲ་དེ་སྟེ་སོགས་
ལས་གང་འོས་སྦྱར་བ་ཡིན་ཏེ། དཔེར་བརྗོད་ན། འཕྲིན་བསྐུར་ཏེ་འཕྲོད་བྱུང་། གཞུང་གི་
དོན་ཏེ་བཤད་པར་བྱའོ། །ཞེས་པ་ལྟ་བུའོ། །ཚིག་ཕྱི་མར་དོན་སྔ་མའི་ལྷག་མ་མེད་ན་ཚིག་
སྔ་མ་ལ་སླར་བསྡུའི་ཕྲད་སྦྱར་བར་བྱ་སྟེ། དཔེར་བརྗོད་ན། འཕྲིན་བསྐུརད་ཏོ། །གཞུང་གི་
དོནད་ཏོ། །ཞེས་པ་ལྟ་བུ་སྟེ། དེ་ལྟར་བཤད་པ་དང་མ་བཤད་པའི་རྣམ་དབྱེ་ཚིག་ཕྲད་སྔ་
ཕྱིའི་ཤུགས་ཀྱིས་འདྲེན་པ་ལས། མིང་ཚིག་གི་བརྗོད་བྱའི་དོན་རྫོགས་པ་དང་མ་རྫོགས་
པའི་ཁྱད་པར་ཉིད་ཀྱིས། རྣམ་དབྱེ་དང་ཚིག་ཕྲད་དེ་དག་རྣམས་ཀྱི་ནང་གསེས་གང་དང་
གང་འཇུག་པས་དོན་ཇི་ལྟར་སྟོན་པའི་རིམ་པ་རྣམས་མ་འདྲེས་པ་སོ་སོར་རྣམ་པར་དབྱེ་
བར་བྱ་དགོས་པ་ཡིན་ནོ། །
བོད་ཀྱི་ལུང་སྟོན་པ་སུམ་ཅུ་པ་ནི་བརྡ་སྤྱོད་ཀྱི་རྩ་བའི་གཞུང་ཡིན་ལ། དེའི་འགྲེལ་བ་
བསྟན་བཅོས་བདུན་ལས་རྟགས་ཀྱི་འཇུག་པ་འདི་དེང་དུས་སུ་རྩ་བའི་འགྲེལ་བ་ཉག་
གཅིག་ཡིན་པས་རྩ་འགྲེལ་སྦྱར་ཚུལ་མདོ་ཙམ་བཤད་ན། རྩ་བར། ཡི་གེ་ཨཱ་ལི་ཀཱ་ལི་
གཉིས། །ཞེས་པ་ནས། བདུན་པ་རྣམས་ནི་སྔོན་དུའང་འཇུག །ཅེས་པའི་བར་གྱི་དོན་
རྣམས། འགྲེལ་བར། ཕོ་ཡི་ཡི་གེ་འབའ་ཞིག་ལ། །ནས། སྔོན་འཇུག་ཡི་གེ་ལྔ་དབྱུང་བྱ། ། །
ལ 152ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
ཞེས་པའི་བར་གྱིས་མདོར་བསྟན་ནས། སྔོན་འཇུག་ཡི་གེ་ལྔ་བོ་ལ། །ནས། དེ་ནི་སྒྲ་ཡི་
འཇུག་ཚུལ་ལོ། །ཞེས་པའི་བར་གྱིས་རྒྱས་པར་བཀྲལ། རྩ་བར། རྗེས་འཇུག་ཡི་གེ་བཅུ་བོ་
ནི༑ ༑ཞེས་པ་ནས། དེ་ནི་དེ་བཞིན་སྦྱར་བར་བྱ། །ཞེས་པའི་བར་གྱི་དོན་རྣམས། དོན་ནི་
རྣམ་པ་གཉིས་ཡིན་ཏེ། །ནས། ཚིག་གིས་དོན་རྣམས་སྟོན་པར་བྱེད། །ཅེས་པའི་བར་གྱིས་
རྒྱས་པར་བཀྲལ། རྩ་བར། མིང་གཞི་གཉིས་སམ་གསུམ་སྦྲེལ་ལམ། །ཞེས་སོགས་རྐང་པ་
གསུམ་དང་། སྔོན་འཇུག་ཡོད་དམ་མེད་ཀྱང་རུང་། །ཞེས་སོགས་ཤོ་ལོ་ཀ་ཕྱེད་དང་གཉིས་
ཀྱི་དོན་རྣམས། མོ་ཡི་ཡི་གེ་མེད་པ་ན། །ཞེས་པ་མན་ཆད་ཀྱིས་བཀྲལ་བ་ཡིན་པས། རྩ་
འགྲེལ་དེ་ལྟར་དུ་སྦྱར་བའི་སྒོ་ནས་འཁྲིད་སློབ་བྱས་ན། སུམ་ཅུ་པར་དངོས་སུ་བསྟན་པའི་
རྣམ་དབྱེ་བདུན་དང་། ཚིག་ཕྲད་ལ་སླར་བསྡུ་གོ་སོགས་བཅུ། རྒྱན་སྡུད་ཀྱང་འང་གཉིས།
ལྷག་བཅས་ཀྱི་སྟེ། འབྱེད་སྡུད་གམ་སོགས་བཅུ། ནི་སྒྲ། དང་སྒྲ། གང་སྒྲ། བདག་སྒྲ།
དགག་སྒྲ། དེ་སྒྲ་རྣམས་དང་། དེ་ལ་བརྟེན་ནས་རྩ་ཚིག་གིས་མ་ཟིན་པའི་རྣམ་དབྱེ་དང་པོ་
དང༌། ཚིག་ཕྲད་ཡང་དེ་ཏེ་པ་པོ་མ་མི་མེད་མིན་ཅིང་ཅིག་ལ་སོགས་པ། བཀའ་དང་བསྟན་
བཅོས་ཁུངས་དག་རྣམས་དང་འགྲེལ་བཤད་དང་གསུང་རྒྱུན་ཚུན་ཆད་དུ་བཞུགས་པ་
རྣམས་ལ་ཡིད་འཕྲོག་པའི་རྣམ་དཔྱོད་ངང་གིས་འཕེལ་བར་འགྱུར་བ་ཡིན་ནོ། །དེས་ན་
སུམ་ཅུ་པའི་སྐབས་སུ་ཡི་གེ་ལ་ཡི་གེ་རྣམ་དབྱེ་དང་ཕྲད་ཀྱི་ཚུལ་དུ་སྦྱར་བས་མིང་ཚིག་གི་
ཡིག་གཟུགས་ཇི་ལྟར་འགྲུབ་པ་གཙོ་བོར་བསྟན་ཅིང་། རྟགས་འཇུག་འདིར་སྔོན་རྗེས་
རྣམས་རྟགས་གསུམ་གྱི་དབྱེ་བས་མིང་གཞིར་ཞུགས་པས། མིང་དང་བྱ་བྱེད་ལས་གསུམ་
དང་དུས་གསུམ་གྱི་རྣམ་གཞག་སྟོན་ཚུལ་སྒྲ་འཇུག་གིས་གཙོ་བོར་བསྟན་ནས། དོན་འཇུག་
གི་རིམ་པ་ལ། མིང་གི་སྔ་ཕྱི་ན་ཡོད་པའི་སྔོན་རྗེས་ཡང་འཇུག་དང་བཅས་པའི་ནུས་པས་
དོན་སྟོན་ཚུལ། སྔ་མ་སྔོན་འཇུག་ལྔ་བཞིན་སྦྱར། ཞེས་པ་དང་། མིང་སྔ་མའི་མཐའི་རྗེས་
ཡང་འཇུག་གི་ནུས་པས་མིང་མཐའ་དང་རྣམ་དབྱེ་ཕྲད་འདྲེན་ཚུལ། ཕོ་ཡིས་ཕོ་ཡི་མིང་
153



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མཐའ་དྲང་། །ཞེས་སོགས་དང་། མིང་ཚིག་ཕྱི་མའི་ནུས་པས་མིང་སྔ་མ་ལ་རྣམ་དབྱེ་ཕྲད་
འདྲེན་ཚུལ། དེ་དག་ནང་གསེས་གང་འཇུག་པ། །ཞེས་སོགས་ཀྱིས་ཚིག་ཉུང་དོན་རྒྱས་སུ་
གཙོ་བོར་བསྟན་པ་ཡིན་ནོ། །
བཞི་པ་དགོས་པ་ཅི་ཡི་ཕྱིར་དུ་འཇུག་པར་བྱེད་པ་ནི། རྗེས་འཇུག་གི་ཡི་གེ་བཅུ་བོ་
དེ་རྣམས་དགོས་པ་ཅི་ཞིག་སྟོན་པའི་ཕྱིར་དུ་སྔོན་འཇུག་དང་ལྡན་མི་ལྡན་གྱི་མིང་གཞིའི་ཡི་
གེ་རྣམས་ལ་འཇུག་པར་བྱེད་ཅེ་ན་བརྗོད་པར་བྱ་སྟེ། དེ་ཡང་ཡི་གེ་ཞེས་པ་མིང་ཚིག་གི་
གཞིར་གྱུར་པའི་སྐད་ཀྱི་གདངས་ཡིན་པས། དེ་འདྲའི་ཡི་གེའི་ཁོངས་ནས་ཡི་གེ་གཅིག་
གམ་གཉིས་སམ་དུ་མ་འདུས་ཀྱང་རུང་མིང་དབྱུང་བར་བྱ་བའི་ཕྱིར་དུ་རྗེས་འཇུག་བཅུ་
ལས་གང་ཡང་རུང་བ་ཞིག་དེའི་མཐའ་ངེས་པར་སྦྱར་བར་བྱ་སྟེ་དེ་མ་སྦྱར་ན་དོན་གྱི་ངོ་བོ་
སྟོན་པའི་མིང་དུ་གྲུབ་པ་མི་སྲིད་དོ། །
དེ་ལྟར་རྗེས་འཇུག་དང་ལྡན་པའི་མིང་གི་ཁོངས་ནས་རྗེས་འཇུག་དེའི་ནུས་པས་རྣམ་
དབྱེ་དང་ཚིག་ཕྲད་སྦྱར་བས་ཚིག་ཅེས་པ་དོན་གྱི་ངོ་བོའི་ཁྱད་པར་སྟོན་པའི་སྒྲ་ཕྱུང་བར་
བྱས་ནས། དེ་འདྲ་བའི་ཚིག་གིས་འཇིག་རྟེན་དུ་བརྗོད་བྱའི་དོན་མཚོན་པའི་རྗོད་པ་ཇི་སྙེད་
ཡོད་པ་རྣམས་མ་ནོར་བར་སྟོན་པར་བྱེད་པ་ཡིན་པས་ན་ཡི་གེ་མིང་དང་མིང་ཚིག་ཏུ་བསྒྲུབ་
པའི་ཆེད་དུ་འཇུག་པ་ཡིན་ནོ། །
ལེགས་སྦྱར་གྱི་བྱཱ་ཀ་ར་ཎ་ལྟར་ན། གསལ་བྱེད་ཀྱི་སྲོག་ཏུ་དབྱངས་ཞུགས་ཤིང་རྣམ་
དབྱེ་མེད་པ་མིང་དང༌། རྣམ་དབྱེའི་མཐའ་ཅན་ཚིག་ཏུ་གསུངས་པ་ལྟར་ཡིན་ཡང་། བོད་
བྱིངས་འདིར་དེ་དང་མི་འདྲ་བར་གསུངས་ཏེ། དཔེར་བརྗོད་ན། དེ་ལྟ་བུ་ཡི་གེ་གཅིག་དང་། །
བསྒྲ་ལྟ་བུ་ཡི་གེ་དུ་མ་འདུས་ཀྱང་ཡི་གེ་རང་དུ་གནས་ལ། དེ་ལ་རྗེས་འཇུག་གང་འོས་སྦྱར་ན།
དེའ། དཔང་། བསྒྲལ་ལྟ་བུ་ཡི་གེ་ལས་མིང་དུ་གྲུབ་པ་ཡིན་པས་མིང་དོན་རྣམས་སྟོན་ནུས་
ཤིང༌། དེ་ལ་རྣམ་དབྱེ་དང་ཕྲད་སོགས་སྦྱར་ན། དེའི་ཡུལ། དཔང་དུ་བཞག །བསྒྲལ་བས།
154ལ



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
དེ་ཉིད། དཔང་པོ། བསྒྲལ་ཏེ་ལྟ་བུ་མིང་ལས་ཚིག་ཏུ་གྲུབ་པས་མིང་དོན་གྱི་ཁྱད་པར་སྟོན་
པ་དང༌། ཚིག་དུ་མ་སྦྲེལ་ནས་ངག་གི་ཕྲེང་བར་སྦྱར་ན། མཁས་བཙུན་བཟང་གསུམ་གྱི་
ཡོན་ཏན་ཀུན་དང་ལྡན་པའི་དགེ་འདུན་རྣམས་སོ། །ཞེས་པ་ལྟ་བུ་ལ་རྗོད་པ་ཞེས་བྱ་སྟེ་
མིང་ཚིག་རྗོད་པ་གསུམ་གྱི་ཁྱད་པར་དེ་ལྟར་ཡིན་ནོ། །
སྤྱིར་བཏང་མིང་ལ་རྣམ་དབྱེ་དང་ཕྲད་རྣམས་བྱིན་པས་ཚིག་ཏུ་གྲུབ་པ་ཡིན་ཡང་ནང་
གསེས་ཀྱི་ཁྱད་པར་སོ་སོར་འབྱེད་པ་གལ་ཆེ་སྟེ། དཔེར་ན། ཤེས་བྱ། དགའ་ལྡན་ལྟ་བུ་ལ་
རང་གི་ངོ་བོ་ཆོས་གཞན་དང་མ་འདྲེས་པར་འབྱེད་པའི་སྒྲའི་ཆ་ཤས་དང་མི་ལྡན་ན་མིང་
ཡིན་ཏེ། དངོས་པོ། ཤེས་བྱ། རྟག་པ་ཞེས་པའི་ནང་ཚན་ནམ། ཞིང་ཁམས་སྤྱི་ཙམ་པའི་
མིང་དེ་ལ་གོ་དགོས་ཤིང་། བྱེ་བྲག་པའི་དོན་ཅན་རང་གི་ངོ་བོ་ཆོས་གཞན་དང་མ་འདྲེས་
པར་འབྱེད་པའི་སྒྲའི་ཆ་ཤས་དང་ལྡན་ན་རྣམ་དབྱེ་དང་པོ་ཅན་གྱི་ཚིག་ཡིན་ཏེ། གང་ཤེས་
པར་བྱ་རྒྱུ་དང་། དགའ་བའི་དངོས་པོ་དང་ལྡན་པའི་ཁྱད་པར་སྟོན་པའི་ཕྱིར་དང༌། ཡང་
ཤེས་པར་བྱ་ཞེས་པའམ་དགའ་དང་ལྡན་ཞེས་པའི་ཚིག་སྣ་བསྡུས་པའི། ཤེས་བྱ། དགའ་
ལྡན་ཡིན་ན་ལས་དང་བྱ་བ་སོ་སོར་འབྱེད་པའི་སྒྲའི་ཆ་ཤས་དང་ལྡན་པས་རྣམ་དབྱེ་གཉིས་
པ་ཅན་གྱི་ཚིག་ཅེས་བྱའོ། །དེའི་ཕྱིར་རྗེས་འཇུག་ཅན་གྱི་མིང་དང་རྣམ་དབྱེ་དང་པོ་ཅན་གྱི་
ཚིག་གཉིས་དོན་གྱི་ངོ་བོ་ཙམ་སྟོན་པའི་ཆ་ནས་མིང་དང་ཁྱད་པར་སྟོན་པའི་ཆ་ནས་ཚིག་
ཅེས་གོ་བར་བྱ་དགོས་སོ། །མིང་ལ་རྣམ་དབྱེ་གཉིས་པ་ནས་འབོད་སྒྲའི་བར་སྦྱར་བ་རྣམས་
ཚིག་ལས་གཞན་དུ་འཁྲུལ་གཞི་མེད་ཅིང་། ཕྲད་ཀྱི་ནང་ཚན། དེ། སུ། ཁོ་སྙེད་སོགས་མང་
པོ་རྣམས་ཚིག་དང་། རུ། ཏུ། ཅིང་། ཀྱང་སོགས་མང་པོ་རྣམས་ཕྲད་ཀྱི་ཡི་གེ་ཙམ་ཡིན་ནོ། །
མིང་ལ་རྣམ་དབྱེ་གཉིས་པ་སོགས་སྦྱར་བས་ཚིག་ཏུ་གྲུབ་པ་རྣམས་ཀྱི་མཐར་ཕྲད་མ་
གཏོགས་སླར་རྣམ་དབྱེ་མི་འཇུག་སྟེ། དཔེར་ན། གཡས་སུའི་འགྲོ །བདག་གིས་ཀྱི་བསྟོད།
བརྗེད་བྱང་དུ་ནས་འགོད། མཚོ་རུ་ཡི་ཉ་མང་། ལྟ་བུ་གཏན་དུ་མི་ཐོབ་ཅིང་། བསྟན་དར་
~ 1 55



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ལྷ་རམས་པའི་འགྲེལ་བར། བྱང་ཆུབ་སེམས་དཔའའིས་ཞེས་ཐོབ་པར་འོས་ཀྱང་། ཞེས་
གསུངས་པ་ཡང་རྣམ་དབྱེ་ལ་རྣམ་དབྱེ་ཐ་དད་པ་མི་འཇུག་པས་ཕྲད་ཀྱི་ནང་ཚན་འི་སྒྲ་ལ་
བྱེད་པའི་རྣམ་དབྱེ་ཐོབ་ཚུལ་གྱི་གཞི་འདིང་བ་ཡིན་སྙམ་ལགས་སོ། །ཕྲད་ཀྱིས་ཚིག་ཏུ་གྲུབ་
པ་རྣམས་ཀྱི་མཐར་རྣམ་དབྱེ་དང་ཕྲད་རྣམས་སླར་འཇུག་པ་ཡོད་དོ། །
གསུམ་པ་ཡི་གེའི་འཇུག་པ་སྤྱིའི་དགོས་པ་བསྟན་པའི་སྒོ་ནས་དོན་བསྡུ་བ་ནི།
དབྱངས་དང་གསལ་བྱེད་གཉིས་ལ་མོ་ཡི་ཡི་གེ་དབྱངས་ཀྱི་བརྡ་ཆད་བྱས་པ་གུག་གུ་ཞབས་
ཀྱུ་འགྲེང་བུ་ན་རོ་བཞི་དང༌། གསལ་བྱེད་ཀྱི་ཐ་མ་རྟགས་དང་བྲལ་བའི་ཨ་དང་བཅས་ལྔ་
བོ་མེད་པ་སྟེ་དེ་རྣམས་མ་ཞུགས་ན། ཕོ་ཡིག་གསལ་བྱེད་རྐྱང་པ་ཉེར་དགུ་བོ་རྣམས་
གདངས་ཀྱི་ང་རོ་དང་བྲལ་བས་བརྗོད་པ་མེད་པར་འགྱུར་བ་ཡིན་ཞིང་། དབྱངས་ལྡན་གྱི་
ཕོ་ཡིག་གསལ་བྱེད་ཉེར་དགུ་བོ་དེ་དག་རྣམས་ལ་སྔོན་འཇུག་ཡོད་མེད་གང་ཡིན་ཡང་རུང་སྟེ།
རྗེས་སུ་འཇུག་པར་བྱེད་པའི་ཡི་གེ་བཅུ་ལས་གང་ཡང་རུང་བ་ཞིག་བཅས་པ་སྟེ་མཐར་
ཞུགས་པ་མེད་པར་གྱུར་ན་ནི། དོན་གྱི་ངོ་བོ་ཙམ་སྟོན་པའི་མིང་དང༌། ཁྱད་པར་སྟོན་པའི་
ཚིག་ཀྱང་གསལ་བར་བྱེད་མི་ནུས་ཏེ། མིང་དུ་འགྲུབ་པ་རྗེས་འཇུག་དང༌། ཚིག་ཏུ་འགྲུབ་
པ་རྗེས་འཇུག་གི་ནུས་པས་རྣམ་དབྱེ་ཕྲད་སོགས་སྦྱོར་བ་ལ་རག་ལས་པའི་ཕྱིར་རོ། །
བརྗོད་གཞི་མིང་དང་རྗོད་བྱེད་ཀྱི་ཚིག་གསལ་བ་ཞིག་མེད་ན་ནི་བརྗོད་བྱའི་དོན་
རྣམས་བརྗོད་པ་སྟེ་རང་གཞན་ཡོངས་ལ་མཚོན་ཞིང་གོ་བར་བྱེད་པའི་ངག་གི་རྗོད་པ་ནམ་
ཡང་སྟོན་པར་མི་འགྱུར་རོ། ། །
བརྗོད་དོན་སྟོན་རྒྱུ་མེད་པ་དེ་ལྟར་གྱུར་ན་ནི་འཇིག་རྟེན་གྱི་ཁམས་ན། དོན་གྱི་ངོ་བོ་
དང་ཁྱད་པར་རྣམས་མཚོན་པར་བྱེད་པའི་བརྗོད་པ་སྟེ་ལུང་དུ་སྟོན་པའི་སྒྲ་སྐད་ཀྱི་ཕྲེང་བ་
ཀུན་ཀྱང་མེད་པར་འགྱུར་བས། དེ་ལ་ལྟོས་པའི་ཕྱི་ནང་ཐུན་མོང་གི་རིག་གནས་སྒྲ་དང་
དང་ཚད་མ་གསོ་གཟོ་སྙན་ངག་མངོན་བརྗོད་སྐར་རྩིས་ཟློས་གར་སོགས་ཆོས་དང་སྲིད་ཀྱི་
1 56



སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་ལྡེའུ་མིག
རྗོད་བྱེད་སྨྲ་བའང་ཡོད་པར་མི་འགྱུར་ཞིང་། ནང་པའི་ཐེག་པ་ཐུན་མོང་དང་ཐུན་མོང་མ་
ཡིན་པའི་ལུང་གི་རྗོད་བྱེད་སྡེ་སྣོད་གསུམ་དང་རྒྱུད་སྡེ་བཞི་ལ་སོགས་པ་དང་། དེ་དག་གི་
བརྗོད་བྱ་ཉན་ཐོས་དང་རང་རྒྱལ་དང་། ཡང་དག་པར་རྫོགས་པའི་སངས་རྒྱས་རྣམས་ཀྱི།
བསླབ་པ་གསུམ་གྱིས་བསྡུས་པའི་ས་དང་ལམ་གྱི་རྣམ་གཞག་ལ་སོགས་པ་རྣམས་ཀྱང་
སྟོན་པ་དང་ཉམས་སུ་ལེན་པ་དང་ཐོབ་པ་ཡང་མེད་པར་འགྱུར་རོ། ། །
ཇི་ལྟར་ཏེ་དཔེར་ན། སྣོད་ཀྱི་འཇིག་རྟེན་གྱི་ཁམས་ན་གནས་པའི་སེམས་ཅན་དེ་
དག་རྣམས་ལ། རང་རྒྱུད་ཀྱིས་བསྡུས་པའི་གཟུགས་ཕུང་ལ་སོགས་པའི་ཕུང་པོ་ལྔ་དང་།
ཁམས་དྲུག་དང༌། སྐྱེ་མཆེད་བཅུ་གཉིས་ལ་སོགས་པ་དང༌། ཕྱི་ནང་གི་ཁྱད་པར་ལས་
བཞག་པའི་གྲུབ་མཐའ་མཆོག་དམན་དང་། གཞན་ཡང་ཡུལ་ཆོས་ཀྱི་བྱ་བཞག་སོགས་ཀྱི་
དོན་ཁྱད་པར་བ་སྣ་ཚོགས་ཡོད་མོད་ཀྱི། དེ་དག་རྣམས་ཚིག་གི་སྒོ་ནས་འདི་དང་དེ་ཡིན་
ཞེས་བརྡ་སྤྲད་པ་མིན་པ་སྟེ་མ་སྤྲད་ན། རང་རྒྱུད་ཀྱིས་བསྡུས་མ་བསྡུས་པའི་ཆོས་དང་ཆོས་
ཅན་གང་ཡིན་ཡང་རང་ཉིད་ཀྱིས་ནི་འདི་དང་དེ་ཞེས་དོན་མཚོན་མི་ཤེས་པ་དངོས་སུ་མཐོང་
བཞིན་ཡོད་པའོ། །དཔེ་དེ་བཞིན་དུ་རང་རང་གི་ཡི་གེའི་འཇུག་ཚུལ་རྣམས་ཀྱང་། ཡུལ་སོ་
སོའི་གང་ཟག་རྣམས་ཀྱི་ངག་གི་སྨྲ་བ་སྟེ་སྒྲ་སྐད་ཀྱི་གདངས་ཀུན་ལ་རང་ཆས་སུ་གནས་
པར་གྱུར་ཀྱང་། ངག་ཚིག་རང་གི་གནས་ཚུལ་དེ་ཉིད་བརྡ་སྦྱོར་མཁན་པོས་བརྡ་ལེགས་
པར་མ་སྤྲད་བར་དུ་ངག་ཚིག་གི་ཡི་གེའི་ཚུལ་ཙམ་ཡང་ཇི་བཞིན་མི་ཤེས་པས། མིང་འདིའི་
དོན་འདི་ཡིན་ཚིག་འདིས་དོན་གྱི་ངོ་བོ་དང་ཁྱད་པར་སྦྱར་ནས་འདི་སྟོན་པ་ཡིན་ཞེས་མིང་
ཚིག་གི་དོན་གྱི་རིམ་པ་ལ་སྦྱོར་བ་ག་ལ་ཤེས་ཏེ་ནམ་ཡང་མི་ཤེས་པ་ཡིན་ནོ། །
གོང་གི་ས་བཅད་གསུམ་པ་དོན་མཐར་ཕྱིན་པའི་དགེ་བ་བསྔོ་བ་ནི། དོན་བསྡུ་སྟེ་
བཤད་པའི་རྒྱུ་མཚན་དེ་དག་ཉིད་ཀྱི་ཕྱིར་འཕགས་ཡུལ་གྱི་སྨྲ་བའི་དབང་ཕྱུག་པཎྜི་ཏ་ཆེན་
པོ་དག་གིས་མཛད་པའི་སྒྲའི་གཞུང་ཆེན་མོ་རྣམས་ལས་ཇི་ལྟར་གསུངས་པའི་རྗེས་
~ 157



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འབྲངས་ནས། བོད་ཀྱི་བརྡ་སྤྲོད་རྟགས་ཀྱི་འཇུག་པ་མདོར་བསྡུས་སུ་སྨྲས་པ་འདིའི་དགེ་
ཚོགས་ཡོད་དོ་ཅོག་གི་མཐུ་ལ་བརྟེན་ནས། གསུང་རབ་ཀུན་གྱི་ཕྱི་མོ་འདི་ཡི་ཚིག་དོན་མ་
ལུས་པ་གངས་ཅན་ཡུལ་གྱི་སྐྱེ་བོ་མཆོག་དམན་ཀུན་གྱིས་བདེ་བླག་ཏུ་རྟོགས་པར་གྱུར་ཅིག །
རྩ་བའི་ས་བཅད་གསུམ་པ་མཇུག་གི་དོན་ནི། བྱཱ་ཀ་ར་ཎའི་རྩ་བ་དང་ཡན་ལག་གི་
གཞུང་བརྒྱད་བཞུགས་པ་ལས་རྣམ་པ་ཀུན་ཏུ་ཚིག་དོན་བཟང་པོའི་བྱཱ་ཀ་ར་ཎ། གཉིས་པ་
རྟགས་ཀྱི་འཇུག་པའི་སྐབས་ཏེ་བསྟན་བཅོས་བརྒྱད་ཀྱི་ནང་གི་དྲུག་པའོ། ། །
སྨྲས་པ། སྨོན་ལམ་མཐུ་བཙན་སློབ་དཔོན་ཨ་ནུ་ཡི། །བསིལ་ལྡན་ལྗོངས་འདིར་
ཐུབ་བསྟན་སྣང་བ་མཆོག །གསལ་ཕྱིར་མཛད་པའི་བརྡ་སྤྲོད་སུམ་རྟགས་ཀྱི། །ཚིག་དོན་
གསལ་བྱེད་མཆན་འགྲེལ་འདི་བྱས་སོ། །ཉམ་ཆུང་བྱིས་བློས་གཞལ་ཕྱིར་ནོར་འཁྲུལ་དང་། །
ཟློས་དང་ལོག་བཤད་ནོངས་ཚོགས་ཅི་མཆིས་པ། །དྲིན་ཅན་རྩ་བའི་བླ་མ་ཡོངས་འཛིན་
དང༌། །ཚད་ཐུབ་བཤེས་གཉེན་མཁས་པའི་སྤྱན་སྔར་བཤགས། །ཚུལ་འདིར་འབད་པའི་
བསོད་ནམས་ལེགས་བྱས་མཐུས། །དགེ་ལྡན་བསྟན་སྲོལ་ལུགས་བཟང་ཡུན་གནས་ཤིང་། །
ཁྱད་པར་བརྒྱུད་ལྡན་བརྡ་སྤྲོད་འཆད་ཉན་གྱིས། །སྲིད་མཐའི་བར་དུ་དར་ཞིང་རྒྱས་གྱུར་
ཅིག །
ཅེས་བོད་ཀྱི་བརྡ་སྤྲོད་པ་སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་པ་ངོ་མཚར་འཕྲུལ་གྱི་
ལྡེ་མིག་ཅེས་བྱ་བ་འདི་ནི། སྔ་དུས་རང་ལོ་བཅུ་གཉིས་པ་ནས་བརྩམས་ཏེ། བཀའ་དྲིན་མཚུངས་མེད་ཡོངས་འཛིན་རྡོ་རྗེ་འཆང་ངག་
དབང་ཆོས་གྲགས་ཀྱི་སྤྱན་སྔར། སུམ་རྟགས་སྙན་ངག་སོགས་རིག་གནས་དུ་མ་མཛུབ་ཁྲིད་ཀྱིས་སྦྱངས་པ་ཅུང་ཟད་བགྱིས་ནའང་།
དེ་ཕྱིན་རང་ཉིད་ཀྱིས་གཤར་སྦྱང་སོགས་མ་བྱས་ཤིང་། གཞན་ལ་ཁྲིད་སྤེལ་སོགས་ཀྱང་མ་བྱུང་བས་ཕལ་ཆེར་བརྗེད་ངས་ཀྱི་ངང་དུ་
ཐིམ་འདུག་པ་ལས། གློ་བུར་དུ་དེ་ལྟར་རྩོམ་ན་སྙམ་པའི་རྣམ་རྟོག་ཅིག་གིས་རྐྱེན་བྱས་པ་ལ་བརྟེན་ནས། གསེར་ཏོག་སྐྱེས་མིང་
འཛིན་པའི་སྔགས་འཆང་གྱི་ན་པ་བློ་བཟང་ཚུལ་ཁྲིམས་རྒྱ་མཚོས་རང་ལོ་ཞེ་བདུན་པའི་སྟེང་། གངས་རི་ལྔ་དང་མཚོ་བདུན་གྱིས་
མཛེས་པར་བརྒྱན་པའི་ཡུལ་ལྗོངས་ཁུར་ལུགས་ཀྱི་སའི་ཆ་གསེར་ཐང་ཞེས་བྱ་བར་སུག་བྲིས་སུ་བགྱིས་པའོ།། །།མངྒ་ལཾ།
~ 158



༄༅། །བོད་གངས་ཅན་པའི་སྐད་ཀྱི་སྒྲ་རིག་པའི་གཙུག་ལག་གི་གཞུང་རྩ་བ་
སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་།
པདྨ་དཀར་པོ་ཞེས་བྱ་བ་བཞུགས་སོ། །
བློ་བཟང་དབང་ཕྱུག་
ན་མོ་གུ་རུ་མུ་ནི་ཨིནྡྲ་ཡ། རྒྱལ་བ་རྒྱ་མཚོའི་ཐུགས་རྗེའི་ག་བུར་རྡུལ། །ཀུན་ནས་
དཀར་བའི་དཔལ་མངའ་གངས་རིའི་མགོན། །སྲིད་གསུམ་དབང་བསྒྱུར་བསྟན་འཛིན་རྒྱ་མཚོ་
ཡི༑ ༑ཞབས་རྡུལ་བདེ་ཆེན་འཁོར་ལོའི་རྒྱན་དུ་མཆོད། །རྒྱ་གར་རྒྱལ་བསྟན་འོད་ཟེར་བརྒྱ་
པའི་དཔལ། །བསིལ་ལྗོངས་གསལ་བའི་དཔལ་དུ་སྤེལ་བའི་སླད། །སྨྲ་བའི་རྒྱལ་པོ་སྨྲ་
མཆོག་ལོ་ཙཱའི་ཚུལ། །གནས་ལྔ་རྣམ་གཟིགས་སཾབྷོ་ཊ་ལ་འདུད། །གང་གི་ལེགས་བཤད་
ཟླ་མེད་ཤིང་རྟའི་སྲོལ། །ཟག་མེད་ཆོས་སྒོ་རབ་འབྱམས་འཛིན་པའི་གཞི། །ཚོགས་གསུམ་
སྒྲ་དོན་མ་ནོར་ལུང་སྟོན་པའི། །ཁྱད་ཆོས་བཞི་ལྡན་གཞུང་བཟང་འགྲེལ་ལ་འཇུག །
དེ་ཡང་བསྐལ་བཟང་རྣམ་འདྲེན་བཞི་པ་ཉི་མའི་གཉེན་གྱི་བཀའ་ལུང་གིས་བསྔགས་
པའི་བྱང་ཕྱོགས་ཁ་བ་ཅན་གྱི་ཞིང་ཁམས་འདིར་འཕགས་མཆོག་ཕྱག་ན་པདྨོའི་སྒྱུ་འཕྲུལ་
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་སྐུའི་རིང་ལ་སངས་རྒྱས་ཀྱི་བསྟན་པ་རིན་པོ་ཆེ་
སྤེལ་བའི་དུས་ལ་བབས་པའི་ཚེ། བོད་ལ་ཡི་གེ་མེད་པས་བསྟན་རྩ་ཡི་གེའི་སྲོལ་གསར་དུ་
གཏོད་པའི་སླད་དུ་འཇམ་དཔལ་དབྱངས་ཀྱི་རྣམ་འཕྲུལ་ཐོན་མི་སཾབྷོ་ཊ་འཁོར་དང་བཅས་
པ་རྒྱ་གར་འཕགས་པའི་ཡུལ་དུ་ཡི་གེ་སློབ་པར་བརྫངས་པ་ལ། ཁོང་གིས་པཎྜི་ཏ་མང་པོར་
བསྟེན་ནས་སྒྲ་ཚད་ཡི་གེའི་ཚུལ་ལ་སྦྱངས་པ་ཕུལ་དུ་ཕྱིན་ནས། འཕགས་ཡུལ་གྱི་ཡི་གེ་ལྔ་
༤ 759



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བཅུ་ཐམ་པ་ལ་དབྲི་སྣོན་གྱི་སྒོ་ནས་བོད་ཀྱི་ཡི་གེ་སུམ་ཅུ་ཐམ་པའི་སྒྲ་གཟུགས་བསྒྱུར་ཏེ་
གཏན་ལ་ཕབ་ནས། བོད་གངས་ཅན་གྱི་རང་སྐད་ཁྱད་པར་བའི་ཐོག་ནས་བརྡ་སྤྲོད་པའི་
བསྟན་བཅོས་ཆེན་པོ་བརྒྱད། འཕགས་ཡུལ་གྱི་སྒྲ་གཞུང་ཆེན་པོ་རྣམས་དང་མཐུན་པར་
དོན་འགྱུར་མཛད་པའི་སྔོན་མེད་ཤིང་རྟའི་སྲོལ་ཆེན་གཏོད་པའི་གཙུག་ལག་གི་ཡ་གྱལ་རྩ་
བ་སུམ་ཅུ་པ་ཞེས་གྲགས་པ་འདིའི་དོན་ཉུང་ངུའི་ཚིག་གིས་རྣམ་པར་བཤད་པ་འདི་ལ་
གསུམ།
ཐོག་མར་དགེ་བ་ཀླད་ཀྱི་དོན་དང༌། བར་དུ་དགེ་བ་གཞུང་གི་དོན། ཐ་མར་དགེ་བ་
མཇུག་གི་དོན་ནོ། །དང་པོ་ལ་གཉིས། མཚན་དོན་དང་འགྱུར་ཕྱག་གོ། །དང་པོ་ནི་རྒྱ་གར་
སྐད་དུ། བྱཱ་ཀ་ར་ཎ་མཱུ་ལ་ཏྲཾ་ཤད་ནཱ་མ། བོད་སྐད་དུ་ལུང་སྟོན་པ་རྩ་བ་སུམ་ཅུ་པ་ཞེས་བྱ་བ།
ཞེས་པ་སྟེ། རྒྱ་གར་འཕགས་བའི་ཡུལ་གྱི་སྐད་རིགས་ཆེན་པོ་བཞིའི་ནང་ཚན་ལེགས་
སྦྱར་གྱི་སྐད་དུ་སྨོས་པ། བྱཱ་ཀ་ར་ཎ་སོགས་ཏེ། དེ་བོད་གངས་ཅན་གྱི་སྐད་དུ་བསྒྱུར་ན། བྱཱ་
ཀ་ར་ཎ་ནི། ལུང་སྟོན་པའམ་བརྡ་སྤྲོད་པ་སྟེ། སྒྲའི་མཚན་ཉིད་མིང་ཚིག་ཡི་གེའི་རྣམ་འགྱུར་
གྱི་སྒོ་ནས་དོན་ལུང་སྟོན་པའམ་བརྡ་སྤྲོད་པས་དེ་སྐད་ཅེས་བྱའོ། །མཱུ་ལ་རྩ་བ་དང༌། ཏཱཾ་ཤད་
སུམ་ཅུ་པ་སྟེ། སྒྲའི་མཚན་ཉིད་ལུང་དུ་སྟོན་པར་བྱེད་པའི་རྩ་བའམ་རྒྱུར་གྱུར་པའི་ཡི་གེ་
སུམ་ཅུ་པོའི་སྦྱོར་བ་རྒྱ་ཆེར་སྟོན་པས་ན་བརྗོད་བྱའི་སྒོ་ནས་བཏགས་པའོ། །ནཱ་མ་ནི་ཞེས་
བྱ་བ་སྟེ་མིང་དེ་སྐད་ཅེས་བྱའོ་ཞེས་པའོ། ། །
ལུང་སྟོན་པའི་དོན་ནི་སྒྲ་ལ་རྒྱུད་ཀྱིས་ཟིན་པ་དང་མ་ཟིན་པ་གཉིས། དེ་རེ་རེ་ལ་ལུང་
སྟོན་པ་དང་མི་སྟོན་པ་གཉིས་རེ་དང༌། སྙན་མི་སྙན་སོགས་ཀྱི་དབྱེ་བ་བརྒྱད་དམ་བཅུ་
གཅིག་ཡོད་པ་ལས་འདིར་ཟིན་པའི་སྒྲ་བརྗོད་བྱའི་དོན་ལུང་དུ་སྟོན་པའོ། །
གཉིས་པ་འགྱུར་ཕྱག་ནི། སྨྲ་བའི་དབང་ཕྱུག་འཇམ་དཔལ་དབྱངས་ལ་ཕྱག་འཚལ་
ལོ༑ ༑ཞེས་པ་སྟེ། ངག་གི་རང་བཞིན་ཤེས་བྱའི་ངོ་བོ་དང་རྣམ་པ་མ་ལུས་པ་ཇི་ལྟ་བ་བཞིན་
༤ 16)



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
དུ་སྨྲ་བ་ལ་ཐོགས་པ་མེད་པའི་མཁྱེན་རབ་ཀྱི་དབང་ཕྱུག་འཕགས་པ་འཇམ་དཔལ་
དབྱངས་ལ་གུས་པས་ཕྱག་འཚལ་ལོ་ཞེས་པ་སྟེ། ལོ་ཙཱ་བ་གཞན་ལས་ཁྱད་པར་དུ་
འཕགས་པའི་ཆོས་བཞི་དང་ལྡན་པའི་འགྱུར་འདིས་ལུང་རྟོགས་སྤྱི་དང་ཁྱད་པར་ཤེས་རབ་
ཀྱི་བསླབ་པའི་གཞི་སྟོན་པའི་ཕྱིར་ཤེས་རབ་ཀྱི་ལྷ་ལ་འགྱུར་མཐར་ཕྱིན་པའི་དོན་དུ་ཕྱག་
མཛད་པའོ། ། །
གཉིས་པ་གཞུང་གི་དོན་ལ་གསུམ། བསྟན་བཅོས་ལ་འཇུག་པའི་སྒོ་དང་། སྒོ་དེ་
དང་ལྡན་པའི་བསྟན་བཅོས་ཀྱི་གཞུང་དངོས་བཤད་པ། བསྟན་བཅོས་བརྩམས་པ་ལས་
བྱུང་བའི་དགེ་བ་བསྔོ་བའོ། །དང་པོ་ལ་གཉིས། མཆོད་པར་བརྗོད་པ་དང་། རྩོམ་པར་དམ་
བཅའ་བའོ། །དང་པོ་ལ་བཞི། ནང་པ་སངས་རྒྱས་པའི་བསྟན་པའི་རྩ་བ་འཇུག་སྒོ་སྐྱབས་
འགྲོ་བསྟན་པའི་ཕྱིར་དཀོན་མཆོག་གསུམ་ལ་སྤྱིར་ཕྱག་འཚལ་བ། བྱེ་བྲག་ཏུ་ཤེས་རབ་ཀྱི་
ལྷ་འཇམ་དཔལ་དབྱངས་ལ་ཕྱག་འཚལ་བ། དགོས་པའི་དབང་གིས་སྒྲའི་ལྷ་རྟག་ཞི་བ་ལ་
ཕྱག་འཚལ་བ། དྲིན་གཟོ་བའི་ཕྱིར་དངོས་བརྒྱུད་ཀྱི་བླ་མ་རྣམས་ལ་ཕྱག་འཚལ་བའོ། །
དང་པོ་ནི། གང་ལ་ཡོན་ཏན་མཆོག་མངའ་བའི། །དཀོན་མཆོག་དེ་ལ་ཕྱག་འཚལ་
ལོ༑ ༑ཞེས་པ་སྟེ། གང་ཞིག་ལ་ཡོན་ཏན་གྱི་མཆོག་དོན་གཉིས་མཐར་ཕྱིན་པ་དང་། འགོག་
ལམ་གྱི་བདེན་པ། རིག་གྲོལ་གྱི་ཡོན་ཏན་བཅས་མངའ་བའི་དཀོན་མཆོག་དེ་གསུམ་ལ་སྒོ་
གསུམ་གུས་པས་ཕྱག་འཚལ་ལོ་ཞེས་པ་སྟེ། དཀོན་མཆོག་གི་དོན་ཡང་། རྒྱུད་བླ་མ་ལས།
འབྱུང་བ་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་
མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་གསུངས་པ་ལྟར། སེམས་
ཅན་བསོད་ནམས་མ་བསགས་པ་ལ་སྣང་བ་མིན་པས་འབྱུང་བ་དཀོན་པའི་ཡོན་ཏན་དང་།
ངོ་བོའི་རང་བཞིན་དྲི་མ་དང་བྲལ་བའི་ཡོན་ཏན། རང་གཞན་གྱི་དོན་ཕུན་ཚོགས་སྒྲུབ་པའི་
མཐུ་དང་ལྡན་པའི་ཡོན་ཏན། འགྲོ་བ་ཐམས་ཅད་ཀྱི་བསམ་པ་དགེ་བའི་རྒྱུ་ཡིན་པས་
ལ 161



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འཇིག་རྟེན་གྱི་རྒྱན་དུ་གྱུར་པའི་ཡོན་ཏན། དཀོན་མཆོག་གང་དུ་གནས་པའི་འཇིག་རྟེན་དེ་
འཇིག་རྟེན་གཞན་ལས་མཆོག་ཏུ་གྱུར་པའི་ཡོན་ཏན། ངོ་བོ་ལ་འཕོ་འགྱུར་མེད་པའི་ཡོན་
ཏན་ཏེ། ཡིད་བཞིན་གྱི་ནོར་བུ་རིན་པོ་ཆེ་ཁྱད་ཆོས་དྲུག་གིས་ཁྱད་པར་དུ་འཕགས་པའི་
ཆོས་དང་མཚུངས་པའི་ཡོན་ཏན་དྲུག་མངའ་བའི་དཀོན་མཆོག་དེ་ལ་མཁན་པོས་བསྟན་
བཅོས་རྩོམ་པའི་ཐོག་མ་ཉིད་དུ་ཕྱག་མཛད་པ་ནི། དེའི་ཚེ་བོད་དུ་བོན་ལས་མེད་པས་ནང་
པ་སངས་རྒྱས་པའི་གྲུབ་མཐའི་སྲོལ་གསར་དུ་གཏོད་པ་ལ་དཀོན་མཆོག་རིན་པོ་ཆེ་རྣམ་པ་
གསུམ་ནི་སེམས་ཅན་རྣམས་འཁོར་བའི་སྡུག་བསྔལ་གྱི་འཇིགས་པ་ལས་སྐྱོབ་པའི་སྐྱབས་
ཀྱི་མཆོག་ཏུ་སྟོན་པའི་ཕྱིར་ཡིན་པས་དགོས་པ་ལྷག་པར་ཆེ་ཞིང་། དཀོན་མཆོག་དེ་ལའང་
ཐེག་པ་ཆེ་ཆུང་གིས་དབྱེ་བ་མང་ཡང་སྤྱིའི་ལུགས་ཀྱི་དཀོན་མཆོག་དངོས་ནི་སངས་རྒྱས་སྐུ་
གསུམ་གྱི་བདག་ཉིད་དང་། ཆོས་འགོག་ལམ་གྱིས་བསྡུས་པའི་ལུང་དང་རྟོགས་པ། དགེ་
འདུན་ཐེག་པ་གསུམ་གྱི་སློབ་པ་ལམ་ཞུགས་འཕགས་པའི་ཚོགས་ཏེ། དེ་ཡང་སངས་རྒྱས་
ནི་སྐྱབས་སྟོན་པ་པོ། ཆོས་ནི་མཐར་ཐུག་གི་སྐྱབས་དངོས། དགེ་འདུན་ནི་གནས་སྐབས་
ཀྱི་སྐྱབས་སྒྲུབ་པའི་ཟླ་གྲོགས་སོ། །རྗེས་མཐུན་པའི་དཀོན་མཆོག་ནི་སངས་རྒྱས་ཀྱི་སྐུ་
གཟུགས་དང་། ལུང་གི་ཆོས་གླེགས་བམ། དགེ་འདུན་སོ་སོའི་སྐྱེ་བོ་བསྟན་པ་རིན་པོ་ཆེའི་
སྒོར་ཞུགས་སོ་ཅོག་སྟེ། དེ་དག་ལ་མཁན་པོས་ཕྱག་མཛད་པ་ནི་རྗེས་འཇུག་གི་སྐྱེ་བོ་ཐེག་
པ་ལ་གསར་དུ་ཞུགས་པ་རྣམས་ཀྱིས་དཀོན་མཆོག་གི་ཡོན་ཏན་ཤེས་ནས་དེ་ལ་དད་ཅིང་
སྐྱབས་སུ་འགྲོ་བའི་ལམ་དེ་ནི་ཡང་དག་པའོ་ཞེས་འདོམས་པའི་དོན་དུ་ཡིན་ནོ། །འདིར་
ཕྱག་འཚལ་བའི་ལ་དོན་གྱི་རྣམ་དབྱེ་ནི་བཞི་པའི་སྒྲའོ། །
གཉིས་པ་བྱེ་བྲག་ཏུ་ཤེས་རབ་ཀྱི་ལྷ་འཇམ་དབྱངས་ལ་ཕྱག་འཚལ་བ་ནི། གང་གིས་
སྒྲ་དབྱངས་ཀུན་གསུངས་པའི། །འཇམ་དཔལ་དབྱངས་ལ་ཕྱག་འཚལ་ལོ། །ཞེས་པ་སྟེ།
གང་གིས་སྒྲ་དབྱངས་བརྗོད་པ་ཐམས་ཅད་སྟོན་ཅིང་གསུངས་པ་པོར་མདོ་རྒྱུད་རྣམས་ལས་
མ162ལ



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
གསུངས་པ་ལྟར། རྒྱུ་དང་ངོ་བོའི་སྐྱོན་གྱིས་རྩུབ་རེག་དང་བྲལ་བའི་འཇམ་པའི་དཔལ་དང་
ལྡན་པའི་གསུང་དབྱངས་མཆོག་མངའ་བའི་ཁྱད་པར་དུ་གྱུར་པ། རྒྱལ་བ་ཐམས་ཅད་ཀྱི་
མཁྱེན་རབ་གཅིག་ཏུ་བསྡུས་པའི་ངོ་བོར་གྱུར་པ་དེ་ལ་གུས་པས་ཕྱག་འཚལ་ལོ། །ཞེས་པ་
སྟེ༑ ངེས་པའི་དོན་དུ་མཁན་པོ་ཉིད་འཇམ་དཔལ་དབྱངས་ཀྱི་རྣམ་འཕྲུལ་ཡིན་པས་འདིར་
དེ་ཉིད་ལྷག་པའི་ལྷར་བཟུང་སྟེ་ཕྱག་མཛད་པའོ། ། །
གསུམ་པ་དགོས་པའི་དབང་གིས་སྒྲ་ཡི་ལྷ་རྟག་ཞི་བ་ལ་ཕྱག་འཚལ་བ་ནི། གང་
གིས་མིང་གཞི་སྔོན་གསུངས་པའི། །རྟག་ཞི་བ་ལ་ཕྱག་འཚལ་ལོ། །ཞེས་པ་སྟེ། གང་གིས་
འཇིག་རྟེན་ན་མིང་གཞིའི་ཡི་གེ་སྔོན་དུ་གསུངས་པ་པོ་རྟག་ཞི་བ་སྟེ་དབང་ཕྱུག་ཆེན་པོ་ལ་
ཕྱག་མཛད་པ་སྟེ། འདི་ནི་བྲམ་ཟེ་རིག་བྱེད་སྨྲ་བའི་གཞུང་དུ་འཇིག་རྟེན་གྱི་བྱེད་པོ་ཉི་ཤུ་རྩ་
བཞི་ལས་ཡི་གེའི་བྱེད་པོ་ལྷ་དབང་ཕྱུག་ཆེན་པོར་ཡིན་པར་བཤད་པ་ལྟར། རྗེ་ཉིད་ཀྱི་སློབ་
དཔོན་བྲམ་ཟེ་ལི་བི་ཀ་ར་སོགས་ཀྱི་བཞེད་པ་དང་མཐུན་པར་ཕྱག་མཛད་པའོ། ། །
བཞི་པ་དྲིན་གཟོ་བའི་ཕྱིར་དངོས་བརྒྱུད་ཀྱི་བླ་མ་རྣམས་ལ་ཕྱག་འཚལ་བ་ནི། སྡེབ་
སྦྱོར་ལེགས་མཛད་མཁས་རྣམས་དང་། །བླ་མ་ལ་ཡང་ཕྱག་འཚལ་ནས། །ཞེས་པ་སྟེ། སྒྲའི་
རྒྱུ་ཡི་གེ་མིང་ཚིག་གི་དོན་སྡེབ་ལེགས་པར་སྦྱོར་བའི་འཕགས་ཡུལ་གྱི་མཁས་པ་སྤྱི་དང་།
བྱེ་བྲག་མཁན་པོ་རང་ཉིད་ཀྱི་བླ་མ་ལྷ་རིག་པའི་སེང་གེ་དང་བྲམ་ཟེ་ལི་བི་ཀ་ར་ལ་སོགས་
པ་རྣམས་ལ་བཀའ་དྲིན་དྲན་པའི་སྒོ་ནས་ཕྱག་མཛད་པའོ། །ནས་ཞེས་པ་མཚམས་སྦྱོར་གྱི་
ཚིག་ཕྲད་དོ། ། །
གཉིས་པ་རྩོམ་པར་དམ་བཅའ་བ་ནི། བསླབ་པ་ཀུན་གྱི་གཞི་འཛིན་ཞིང་། །རིག་
བྱེད་སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་ཀུན་གྱི་གཞི། །ཡི་གེའི་སྦྱོར་བ་བཤད་པར་བྱ། །
ཞེས་པ་སྟེ། ནང་པ་སངས་རྒྱས་པའི་ཉན་ཐོས། རང་རྒྱལ། སངས་རྒྱས་ཀྱི་བསླབ་པ་གསུམ་
གྱིས་བསྡུས་པའི་བསླབ་པའི་གཞི་ཐམས་ཅད་ཡི་གེ་ལ་ལྟོས་པས་དེ་དག་ཀུན་གྱི་གཞི་ཡི་
163



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གེས་འཛིན་པར་བྱེད་ཅིང་། ཕྱི་རོལ་པའི་ངེས་བརྗོད་དང་། མཆོད་སྦྱིན། སྙན་ཚིག །སྲིད་
སྲུང་སྟེ་རིག་བྱེད་བཞི་སོགས་དང་ཕྱི་ནང་ཐུན་མོང་གི་བཟོ་དང་གསོ་བ། སྒྲ་དང་ཚད་མ།
སྡེབ་སྦྱོར་དང་སྐར་རྩིས་ལ་སོགས་པའི་རིག་གནས་ཐམས་ཅད་ཡི་གེ་ཁོ་ན་ལ་ལྟོས་པས་དེ་
དག་གི་རྒྱུ་ཡིན་པ་དང་ཀུན་གྱི་རྒྱུར་གྱུར་པའི་ཡི་གེ་སིལ་བུ་དུ་མ་འདུས་པ་ལས་དོན་གྱི་ངོ་
བོ་ཙམ་སྟོན་པའི་མིང་དང༌། མིང་འདུས་པ་ལས་དོན་གྱི་ཁྱད་པར་སྟོན་པའི་ཚིག་དང་། ཚིག་
མང་དུ་འདུས་པ་ལས་འཇིག་རྟེན་དང་འཇིག་རྟེན་ལས་འདས་པའི་ངག་གི་བརྗོད་པ་ཐམས་
ཅད་ཀྱི་གཞིའམ་རྩ་བ་ཡི་གེ་ཡིན་པས། འཕགས་ཡུལ་གྱི་ལེགས་པར་སྦྱར་བ་དང་མཐུན་
པའི་བོད་ཀྱི་བརྡ་ཡང་དག་པར་སྟོན་པའི་ཡི་གེའི་སྦྱོར་བ་བཤད་པར་བྱའོ་ཞེས་པའི་དོན་ནོ། །
དེ་ལྟར་ན་ཡི་གེའི་སྦྱོར་བ་ཉིད་འདིའི་བརྗོད་བྱ་དང་། ཡི་གེའི་སྦྱོར་བ་ཤེས་པས་གཙུག་ལག་
གཉིས་ཀྱི་བླང་དོར་ལ་མཁས་པ་ནི་དགོས་པ་དང་། བླང་དོར་གྱི་སྒོ་ནས་དོན་ཉམས་སུ་
བླངས་པས་མཐར་ཐུག་རྣམ་མཁྱེན་ཐོབ་པ་ནི་ཉིང་དགོས་དང་། གཞུང་ཚིག་སྔ་ཕྱི་འབྲེལ་
ཆགས་པ་ནི་འབྲེལ་བ་སྟེ་དགོས་སོགས་ཆོས་བཞིའང་སྟོན་པ་ཡིན་ནོ། །
གཉིས་པ་སྒོ་དེ་དང་ལྡན་པའི་བསྟན་བཅོས་ཀྱི་གཞུང་དངོས་བཤད་པ་ལ་གཉིས།
ཡི་གེའི་སྦྱོར་བ་རྒྱས་པར་བཤད་པ་དང་། གདམས་ངག་བརྗོད་པས་མཇུག་བསྡུ་བའོ། །
དང་པོ་ལ་གཉིས། ཡི་གེའི་སྦྱོར་བའི་ཡི་གེའི་རྣམ་གཞག་དང༌། ཡི་གེའི་སྦྱོར་བ་དངོས་ཀྱི་
མིང་ཚིག་གི་འཇུག་པ་བསྟན་པའོ། །དང་པོ་ལ་གཉིས། དབྱེ་བའི་སྒོ་ནས་ངོ་བོ་ངོས་བཟུང་
བ་དང༌། སྔོན་རྗེས་སུ་འཇུག་པ་དང་མི་འཇུག་པའི་ཁྱད་པར་བསྟན་པའོ། །དང་པོ་ལ་
གཉིས། རྩ་བའི་དབྱེ་བ་དང་ཡན་ལག་གི་དབྱེ་བའོ། །དང་པོ་ནི། ཡི་གེ་ཨཱ་ལི་ཀཱ་ལི་གཉིས་
ཞེས་པ་སྟེ། གོང་དུ་མཚན་དོན་གྱི་སྐབས་སུ་རྩ་བའི་ཡི་གེ་སུམ་ཅུ་ཐམ་པར་བསྟན་པ་དེ་
ཉིད་ལ་དབྱེ་ན་ཨཱ་ལི་དང་ཀཱ་ལི་གཉིས་སུ་འགྱུར་ཏེ། ཨཱ་ལི་ནི་ཨ་ཕྲེང་སྟེ་དབྱངས་དང་། ཀཱ་
ལི་ནི་ཀ་ཕྲེང་སྟེ་གསལ་བྱེད་དེ། རྩ་བའི་དབྱེ་བ་དེ་གཉིས་སུ་ངེས་པར་བསྟན་པའོ། །
164ག་



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
གཉིས་པ་ཡན་ལག་གི་དབྱེ་བ་ནི། ཨཱ་ལི་གསལ་བྱེད་ཨི་སོགས་བཞི། །ཀཱ་ལི་སུམ་
ཅུ་ཐམ་པའོ། །ཞེས་པ་སྟེ། ཨཱ་ལིའི་བྱ་བ་གསལ་བར་བྱེད་པའི་ཡི་གེ་ཨི་ཨུ་ཨེ་ཨོ་བཞི་སྟེ།
དེ་དག་གསལ་བྱེད་རྣམས་ལ་ཞུགས་པའི་གི་གུ་དང་། ཞབས་ཀྱུ། འགྲེང་བུ། རྣ་རུ། བཞི་
ཡིན་པ་དཔེར་ན། ཀི་ཀུ་ཀེ་ཀོ་ལྟ་བུའོ། །ཀཱ་ལིའི་བྱ་བ་གསལ་བར་བྱེད་པ་ཀ་ཁ་ག་ང༌། ཅ་
ཆ་ཇ་ཉ། ཏ་ཐ་ད་ན། པ་ཕ་བ་མ། ཙ་ཚ་ཛ་ཝ། ཞ་ཟ་འ་ཡ། ར་ལ་ཤ་ས། ཧ་ཨ། སྟེ་ཡི་གེ་
སུམ་ཅུ་ཐམ་པའོ། །དེའང་ཡི་གེ་ལ་ལེགས་སྦྱར་གྱི་སྐད་དུ་ཨཀྟ་ར་སྟེ་འགྱུར་མེད་དང་། ཉྫ་
ན་སྟེ་གསལ་བྱེད་དང་། ཝཎ་སྟེ་རྗོད་བྱེད་ཅེས་བྱ་ཞིང་། དེ་དག་ནི་ངོ་བོ་དང་། ལས་དང༌།
དགོས་ཆེད་ཀྱི་སྒྲར་གསུངས་སོ། །
འདིར་བོད་སྐད་སོར་བཞག་ལ་རིང་ཐུང་གི་རྣམ་གཞག་མེད་པས་མཁན་པོས་ཡི་གེ་
བསྒྱུར་བའི་སྐབས་སུ། རྒྱ་གར་གྱི་དབྱངས་བཅུ་དྲུག་གི་ནང་ནས་ཨཱ་ཨཱི་ཨཱུ་རཱི་རཾ་ལཾ་ལཱི་ཨེ་ཨོ་
ཨོཾ་ཨཱ༔་བཅས་བཅུ་གཅིག་བོད་སྐད་ལ་མི་འགྱུར་བས་བོར་ཞིང་། དབྱངས་དང་པོ་ཨ་ཡིག་
དེ་བོད་ཀྱི་ཡི་གེ་གསལ་བྱེད་ཀྱི་ཐ་མར་བསྣན་པའི་ལྷག་མ་ཨི་ཨུ་ཨེ་ཨོ་བཞི་ལ་དབྱངས་ཀྱི་
ངེས་པ་མཛད་དོ། །གསལ་བྱེད་ཀྱང་རྒྱ་གར་གྱི་ཡི་གེ་ཀཱ་ལིའི་སྡེ་ལྔ་སོ་སོའི་བཞི་པ་གྷ་ཛྷ་ཌྷ་
དྷ་བྷ་སྟེ་མཐུག་པོ་ལྔ་དང་། ཊ་ཋ་ཌ་ཎ་ཥ་ལྔ་སྟེ་ལོག་པ་ལྔ། ཀླུ་བཅས་བཅུ་གཅིག་བོར་བའི་
ལྷག་མ་ཉེར་གསུམ་གྱི་སྟེང་དུ། བོད་སྐད་ལ་ཉེ་བར་མཁོ་བའི་ཡི་གེ་སྟོད་དུ་ཅ་ཆ་ཇ་གསུམ་
དང༌། སྨད་དུ་ཞ་ཟ་འ་གསུམ་སྟེ་དྲུག་བསྣན་པས་གསལ་བྱེད་ཉེར་དགུ་བྱུང་བའི་སྟེང་དུ།
དབྱངས་དང་པོ་ཨ་ཡིག་བསྣན་པས་སུམ་ཅུ་ཐམ་པར་གཏན་ལ་ཕབ་པ་འདི་ནི་དབྱེ་གཞི་རྩ་
བའི་ཡི་གེ་སུམ་ཅུ་ཐམ་པར་གྲངས་ངེས་པར་མཛད་པའོ། །
གཉིས་པ་སྔོན་རྗེས་སུ་འཇུག་པ་དང་མི་འཇུག་པའི་ཁྱད་པར་བཤད་པ་ལ་གཉིས།
མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། དེ་ལས་རྗེས་འཇུག་བཅུ་ཡིན་
ཏེ༑ ༑དེ་ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་ཤུའོ། །ཞེས་པ་སྟེ། གོང་གི་ཀཱ་ལི་
~ 165



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སུམ་ཅུ་པོ་དེ་ལས་རྗེས་སུ་འཇུག་པའི་ཡི་གེ་བཅུ་ཕྱུངས་ཞིང་། བཅུ་པོ་དེ་ལས་ཡི་གེ་ལྔ་ནི་
སྔོན་དུའང་འཇུག་ཅིང་། ལྷག་མ་སྔོན་རྗེས་གང་དུའང་མི་འཇུག་པའི་ཡི་གེ་ནི་ཉི་ཤུ་ཐམ་
པའོ། །ཞེས་པའོ། །
གཉིས་པ་རྒྱས་པར་བཤད་པ་ལ་བཞི། སྡེ་ཚན་དབྱེ་བ་དང་། རྗེས་འཇུག་བཤད་པ།
སྔོན་འཇུག་བཤད་པ། མི་འཇུག་པ་བཤད་པའོ། །དང་པོ་ནི། ཀཱ་ལི་ཕྱེད་དང་བརྒྱད་སྡེ་ནི། །
བཞི་བཞི་དག་ཏུ་ཕྱེ་བ་ལས། །ཞེས་པ་སྟེ། གོང་དུ་བཤད་པའི་ཀ་ལི་དེ་དག་བཞི་རེ་ལ་སྡེ་
པ་རེར་ཕྱེས་པས་བདུན་དང་། ཧ་ཨ་གཉིས་ལ་ཕྱེད་པ་སྟེ་ཕྱེད་དང་བཅས་པའི་སྡེ་པ་བརྒྱད་
དུ་དབྱེ་བ་ནི་འདི་ལྟར། སྡེ་པ་དང་པོ་ཀ་ཁ་ག་ང་། སྡེ་པ་གཉིས་པ་ཅ་ཆ་ཇ་ཉ། སྡེ་པ་གསུམ་
པ་ཏ་ཐ་ད་ན། སྡེ་པ་བཞི་པ་པ་ཕ་བ་མ། སྡེ་པ་ལྔ་པ་ཙ་ཚ་ཛ་ཝ། སྡེ་པ་དྲུག་པ་ཞ་ཟ་འ་ཡ།
སྡེ་པ་བདུན་པ་ར་ལ་ཤ་ས། སྡེ་པ་བརྒྱད་པ་ཕྱེད་དེ་ཧ་ཨ་གཉིས་སོ། ། །
གཉིས་པ་རྗེས་འཇུག་བཤད་པ་ནི། དང་པོ་གསུམ་པ་བཞི་པ་ཡི། །མས་གཉིས་དྲུག་
པའི་གསུམ་པ་དང་། །མདུན་པ་ལ་ནི་ཤ་མ་གཏོགས། །རྗེས་འཇུག་ཡི་གེ་བཅུ་རུ་འདོད། །
ཅེས་པ་སྟེ། གོང་གི་སྡེ་པ་དང་པོ་ཀ་སྡེ་དང་། གསུམ་པ་ཏ་སྡེ་དང༌། བཞི་པ་པ་སྡེ་རྣམས་ཀྱི་
ཡི་གེ་མས་མ་གཉིས་ཏེ། སྡེ་པ་དང་པོའི་མས་མ། ག་ང་གཉིས། གསུམ་པའི་མས་མ། ད་ན་
གཉིས། བཞི་པའི་མས་མ། བ་མ་གཉིས་ཏེ་དྲུག་དང༌། སྡེ་པ་དྲུག་པ་ཞ་སྡེའི་ཡི་གེ་གསུམ་
པ༑ འ་ཡིག་དང་། བདུན་པ་ར་སྡེའི་ནང་གི་ཤ་མ་གཏོགས་ར་ལ་ས་གསུམ་དང་བཅས་པ་
ཕྱུངས་པས། ཁྱོན་ག་ང་ད་ན་བ་མ་འ་ར་ལ་ས་སྟེ་བཅུ་པོ་དེ་རྣམས་རྗེས་འཇུག་གི་ཡི་གེ་བཅུ་
རུ་འདོད་ཅིང་། ད་ས་གཉིས་ནི་ཡང་འཇུག་གོ། །
གསུམ་པ་སྔོན་འཇུག་བཤད་པ་ནི། རྗེས་འཇུག་ཡི་གེ་བཅུ་ཉིད་ལས། །དང་པོ་
གསུམ་པ་ལྔ་པ་དྲུག །བདུན་པ་རྣམས་ནི་སྔོན་དུའང་འཇུག །ཅེས་པ་སྟེ། རྗེས་འཇུག་ཡི་གེ་
བཅུ་པོ་དེ་ཉིད་ལས་དང་པོ་ག །གསུམ་པ་ད། ལྔ་པ་བ། དྲུག་པ་མ། བདུན་པ་འ་ཡིག་སྟེ་ལྔ་
༤ 1 66ག



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
པོ་དེ་རྣམས་ནི་རྗེས་སུ་འཇུག་པར་མ་ཟད་སྔོན་དུའང་འཇུག་གོ་ཞེས་པའོ། །
བཞི་བ་མི་འཇུག་པ་བཤད་པ་ལ་གཉིས། དངོས་དང་ཞར་བྱུང་བྱེ་བྲག་གི་དབྱེ་བ་
མདོ་ཙམ་བཤད་པའོ། །དང་པོ་ནི། མིང་གཞི་གཉིས་སམ་གསུམ་སྦྲེལ་ལམ། །དེ་ལ་
དབྱངས་ཀྱི་བཞི་ལྡན་ཡང་། །གང་དུའང་འཇུག་མིན་སྦྱར་བའང་མིན། །ཞེས་པ་སྟེ། གོང་
གི་རྗེས་འཇུག་ཕྱུངས་ཟིན་པའི་ལྷག་མ་ཀ་ཁ། ཅ་ཆ་ཇ་ཉ། ཏ་ཐ། པ་ཕ། ཙ་ཚ་ཛ་ཝ། ཞ་ཟ་
ཡ༑ ཤ་ཧ་ཨ་སྟེ་སྔོན་རྗེས་གང་དུའང་མི་འཇུག་པའི་མིང་གཞི་ཁོ་ནར་གནས་པ་ཉི་ཤུ་པོ་དེ་
རྣམས་ལ། ཀཏ། ཏཕ། ཆཀ་ལྟ་བུ་ཉིས་སྦྲེལ་དང་། ཕཁན། ཀཞཟ། ལྟ་བུ་གསུམ། སྦྲེལ་
ལམ་དེ་རྣམས་དབྱངས་ཀྱི་གཞི་སྟེ་ཨི་ལ་སོགས་པའི་སྲོག་དང་ལྡན་པ། ཀཏི། ཏབུ། མེཀ །
ཕཁོཉ། ཀཞིཝ་ལྟ་བུ་བོད་སྐད་ཀྱི་ཡི་གེ་ལ་འབྱུང་མི་སྲིད་ལ་སྲིད་ནའང་གསུང་རབ་ཀྱི་ཐ་
སྙད་གང་དུའང་འཇུག་པ་མིན་ཞིང་ཐོན་མི་བདག་གིས་འདིར་སྦྱར་བའང་མིན་ནོ་ཞེས་པའོ། །
གཉིས་པ་ཞར་བྱུང་བྱེ་བྲག་གི་དབྱེ་བ་མདོ་ཙམ་བཤད་པ་ལ་སྤྱིར་ཡི་གེ་ནི་ཀུན་སློང་
ཤེས་པ་དང་། རླུང་གཡོས་པ་ལས་སྐྱེ་ཞིང་། སྐྱེ་བའི་གནས་ནི། ཁོག་མགྲིན་རྐན་སོ་ལྕེ་མཆུ་
སྤྱི་བོ་དང༌། །སྣ་རྣམས་ཡི་གེ་འབྱུང་བའི་གནས་བརྒྱད་ཡིན། །ཞེས་པ་ལྟར་ཡི་གེ་རྣམས་
སྤྱིར་ཁོག་པ་ལས་འབྱུང་ཞིང་། བྱེ་བྲག་མགྲིན་པ་ལས་བྱུང་བ་ཀ་ཁ་ག་ང་ཧ་ཨ། རྐན་ལས་
བྱུང་བ་ཇི་ཆ་ཇ་ཉ་ཙ་ཚ་ཛ་ཞ་ཡ་ཤ་ཨི་ཨེ། སོ་ལས་བྱུང་བ་ཏ་ཐ་ད་ན་ཟ་ལ། མཆུ་ལས་བྱུང་
བ༑ པ་ཕ་བ་མ་ཨུ་ཨོ། ལྕེ་རྩེ་དང་ཉེ་བའི་སྤྱི་བོ་ལས་ར་ཡིག །ང་ཉ་ན་མ་བཞི་རང་རང་གི་
གནས་ལ་སྣ་དང་ལྡན་པའོ། །དེ་ལྟར་གནས་བརྒྱད་ནི་གཞིའི་རྒྱུའོ། །ཕྲད་དང་ཅུང་ཕྲད་ཕྱེ་
བཙུམ་ཡངས་དོག་གི་བྱེད་པ་དྲུག་ནི་འབྱིན་པར་བྱེད་པའི་རྒྱུ། ཀུན་སློང་གི་རྩོལ་བ་ནི་སྐུལ་
བའི་རྒྱུ། རླུང་གི་རྩོལ་བ་ནི་སྐྱོད་པར་བྱེད་པའི་རྒྱུ་སྟེ་རྒྱུ་བཞི་ལས་སྐྱེའོ། །སྲོག་དང་རྐྱེན་གྱི་
ཡི་གེ་གཉིས་ལས། སྲོག་གི་ཡི་གེ་ནི་དབྱངས་བཞི་དང་ཚེག་ཡིན། རྐྱེན་གྱི་ཡི་གེ་དབུ་ཤད་
གཉིས་ཏེ། ༄༅ འདི་ལ་དབུ་ཁྱུད་དང་། དང་ཀྱོག་བེརྒ་ཡང་ཟེར། ཤད་ནི། ཕུར་ཤད།
༤ 167ག་



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
༈ སྤྲུལ་ཤད། །། ཉིས་ཤད། ༑ རིན་ཆེན་སྤུངས་ཤད། །། །། བཞི་ཤད་རྣམས་སོ། །ཕ་མ་བུ་
ཚའི་ཡི་གེ་ནི་ཕ་ཡིག་ཀ་ནས་ཧའི་བར་ཉེར་དགུ། མ་ཡིག་ཨ། བུ་ཡིག་སྟེང་ན་གི་གུ།
འགྲེང་བུ། རྣ་རུ་གསུམ། འོག་ན་ཞབས་ཀྱུ། ཡ་བཏགས། ར་བཏགས་གསུམ་སྟེ་དྲུག་གོ། །
ཕོ་མོ་མ་ནིང་སོགས་ནི་རྟགས་ལས་འབྱུང་བ་ལྟར་ལ་དེ་དག་ང་རོའི་རྩ་བ་འ་ཧ་ཨ་གསུམ་
གྱིས་དབྱེའོ། །སྙན་ངག་སྦྱར་རྒྱན་སོགས་ལ་དགོས་པའི་འཇམ་རྩུབ་ཀྱི་ཡི་གེ་ནི་ཀ་ཅ་པ་ཙ་
ག་ཇ་ད་བ་ཛ་ང་ཉ་ན་མ་ཝ་འ་ཡ་ར་ལ་ཨ་སྟེ་ཉི་ཤུ་ནི་འཇམ་པ་དང་། ཡང་བ། སྲོག་ཆུང་།
ལྷོད་པ། མཉེན་པའི་ཡི་གེ་མཆོག་ཅེས་བྱའོ། །ཁ་ཆ་ཐ་ཕ་ཚ་ཞ་ཟ་ཤ་ས་ཧ་སྟེ་བཅུ་ནི་རྩུབ་པ་
དང་། ལྕི་བ། སྲོག་ཆེན། དམ་པ། གྱོང་བ། ཡི་གེ་དམན་པ་ཞེས་བྱའོ། །དབྱངས་ཨི་ཨུ་ཨེ་
ཨོ་རྣམས་སྲོག་ཆེན་དུ་བཞེད་པའང་ཡོད་དོ། །འཕུལ་འཇུག་ནི། གས་འཕུལ་ཅ་ཉ་ཏ་ད་ན་
ཙ་ཞ་ཟ་ཡ་ཤ་ས་སྟེ་བཅུ་གཅིག །དས་འཕུལ་ཀ་ག་ང་པ་བ་མ་སྟེ་དྲུག །བས་འཕུལ་ཀ་ག་ཅ་
ཏ་ད་ཙ་ཞ་ཟ་ཤ་ས་རྣམས་ལ་རྐྱང་པ་དང་། ང་ཉ་ན་ཇ་ཛ་རྣམས་ལ་བརྩེགས་འཕུལ་ཏེ་
བསྡོམས་པས་བཅོ་ལྔ་བཅས་འདི་རྣམས་ལས་ང་ཉ་ན་མ་བཞི་མ་གཏོགས་སྣ་མེད་ཤ་སྟག་
གོ༑ ༑མས་འཕུལ་ཁ་ག་ང་ཆ་ཇ་ཉ་ཐ་ད་ན་ཚ་ཛ་སྟེ་བཅུ་གཅིག །འས་འཕུལ་ཁ་ག་ཆ་ཇ་ཐ་
ད་པ་བ་ཚ་ཛ་བཅས་བཅུ་སྟེ། འ་མས་འཕུལ་ཚེ་སྣ་ལྡན་དུ་ཀློག་གོ། །བརྩེགས་མ་ལས་ར་
མགོ་ཅན་རྐ་རྒ་རྔ་རྗ་རྙ་རྟ་རྡ་རྣ་རྦ་རྨ་རྩ་རྫ་བཅུ་གཉིས་དང་། ལ་མགོ་ཅན་ལ་ལྷ་ལྔ་ལྕ་ལྔ་ལྟ་
ལྡ་ལྤ་ལྦ་ལྷ་བཅས་བཅུ། ས་མགོ་ཅན་སྐ་སྒ་སྔ་སྙ་སྟ་སྡ་སྣ་སྤ་སྦ་སྨ་སྩ་བཅས་བཅུ་གཅིག །
འདོགས་ཅན་ལས་ཡ་བཏགས་ཅན་ཀྱ་ཁྱ་གྱ་པྱ་ཕྱ་བྱ་མྱ་བཅས་བདུན། ར་བཏགས་ཅན་ཀྲ་
ཁྲོ་གྲ་ཏྲ་ཤྲ་དྲ་ན་པྲ་ཕྲ་བྲ་མྲ་ཤ་སྲ་ཧྲ་སྟེ་བཅུ་བཞི། ལ་བཏགས་ཅན་ཀླ་གླ་བླ་ཟླ་རླ་སླ་བཅོས་
དྲུག །ཝ་བཏགས་ཅན་ཀྭ་ཁྭ་གྲྭ་རྩྭ་ཞྭ་དྭ་ཏུ་ཚྭ་ཞྭ་ཟྭ་རྭ་ལཱ་ཤཱ་སྭ་ཧྭ་བཅས་བཅོ་ལྔ། ར་མགོ་ཡ་
བཏགས་ཅན་རྐྱ་རྒྱ་རྩ་བཅས་གསུམ། ས་མགོ་ཡ་བཏགས་ཅན་སྐྱ་སྐྱ་སྤྱི་སྦྱ་སྨྲ་སྟེ་ལྔ། ས་
མགོ་ར་བཏགས་ཅན་སྐྱ་སྒྲ་སྣ་སྤ་སྦ་སྨྲ་དང་དྲུག །ར་མགོ་ཝ་བཏགས་ཅན་རྩྭ་བཅས་སོ། །
ལ 168༤



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
འཕུལ་མི་འཐོབ་པའི་ཡི་གེ་ཝ་འ་ར་ལ་ཧ་ཨ་བཅས་དྲུག་བཤད་ཀྱང་ར་ལ་གཉིས་ལ་
བརྩེགས་ཚེ་འཕུལ་བས་ལྷག་མ་བཞི་ནི་འཕུལ་མེད་དུ་ངེས་སོ། །དེ་ལྟར་ཡི་གེའི་ཚོགས་
རྣམས་གང་དུ་འཇུག་པའི་གནས་ནི་བརྒྱད་དེ། སྒྲ་སྐད་མིང་དང་མཚན་མ་བརྡ་ཐ་སྙད། །
ཚིག་དོན་ཡི་གེ་འཇུག་པའི་གནས་བརྒྱད་ཡིན། །ཞེས་པ་ལྟར་རོ། །
གཉིས་པ་ཡི་གེའི་སྦྱོར་བ་དངོས་ཀྱི་མིང་ཚིག་གི་འཇུག་པ་བསྟན་པ་ལ་གཉིས། རྗེས་
འཇུག་ལ་ལྟོས་པའི་ཕྲད་རྣམ་དབྱེ་འཕྲོས་དོན་དང་བཅས་པ་བཤད་པ་དང་། རྗེས་འཇུག་
ལ་མ་ལྟོས་པའི་ཕྲད་རྐྱང་རང་དབང་ཅན་བཤད་པའོ། །དང་པོ་ལ་བདུན། རྣམ་དབྱེ་དང་པོ་
དང་འབྲེལ་བའི་སླར་བསྡུ་བཤད་པ། རྣམ་དབྱེ་གཉིས་པ་སོགས་ཀྱི་ལ་དོན་བཤད་པ། རྣམ་
དབྱེ་དྲུག་པ་ཨི་ལྡན་གྱི་འབྲེལ་སྒྲ་བཤད་པ། རྣམ་དབྱེ་གསུམ་པ་བྱེད་པ་པོའི་སྒྲ་བཤད་པ།
དེ་དག་གི་ཡི་གེ་སྦྱོར་ཚུལ་ལས་འཕྲོས་ནས་ཚིག་རྒྱན་སོགས་བཤད་པ། རྣམ་དབྱེ་ལྔ་པ་
འབྱུང་ཁུངས་བཤད་པ། རྣམ་དབྱེ་བརྒྱད་པ་འབོད་པའི་སྒྲ་བཤད་པའོ། །དང་པོ་ནི། རྗེས་
འཇུག་ཡི་གེ་བཅུ་པོ་ནི། །མིང་གང་གི་ནི་མཐར་སྦྱར་བ། །དེ་ལ་ཨཱ་ལི་བཞི་པ་སྦྱར། །སླར་
བསྡུ་བར་ནི་ཤེས་པར་བྱ། །ཞེས་པ་སྟེ། རྗེས་འཇུག་ཡི་གེ་བཅུ་པོ་དེ་རྣམས་མིང་ཚིག་གང་
གི་མཐར་སྦྱར་བ་ཡོད་ཀྱང་། དེ་རྣམས་ལ་ཨཱ་ལི་བཞི་པ་ཨོ་ཡིག་སྟེ། རྣ་རུ་སྦྱར་བ་ནི་སྐབས་
བབས་ཀྱི་བརྗོད་བྱའི་དོན་དེ་ཙམ་གྱིས་བསྡུས་པས་སླར་བསྡུའམ་རྫོགས་ཚིག་ཅེས་ཀྱང་
བྱའོ། །དེ་ཡང་། དཔེར་ན། མིང་རྐྱང་། འབྲུག །གླང་། འདུ་བྱེད། ཡོན་ཏན། ཤེས་རབ།
ལམ། དགའ། གསེར། དངུལ། འདུས་བྱས་སོགས་གང་དང་གང་གི་མཐར་རྗེས་འཇུག་
རང་འདྲར་ཨོ་ཡིག་སྦྱར་བས་གོ་ངོ་དོ་ནོ་བོ་མོ་འོ་རོ་ལོ་སོ་ཞེས་པའི་ཕྲད་སྦྱར་ཏེ། འབྲུག་གོ། །
གླང་ངོ༌། །འདུ་བྱེད་དོ། །ཡོན་ཏན་ནོ། །ཤེས་རབ་བོ། །ལམ་མོ། །དགའ་འོ། །གསེར་རོ། །
དངུལ་ལོ། །འདུས་བྱས་སོ། །ཞེས་དང་ཤུགས་བསྟན་ད་དྲག་གི་དབང་གིས་ཕྱིནད་ཏོ། །
གྱུརད་ཏོ། །སྩལད་ཏོ་ལྟ་བུ་རྒྱ་ཆེར་སྦྱར་ཏེ་ཤེས་པར་བྱའོ།།
~ }69



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དེ་ཡང་ཡི་གེ་དང་། མིང་དང་། ཚིག་སོགས་ཀྱི་མཚན་ཉིད་ཤེས་པ་གལ་ཆེ་བས་མདོ་
ཙམ་བརྗོད་ན། ཡི་གེ་ཞེས་པའི་དོན་མིང་ཚིག་གི་རྩོམ་གཞིར་གྱུར་པའི་སྐད་ཀྱི་གདངས་
ཙམ་ལ་གསུངས་པས། དོན་གང་ཡང་མི་སྟོན་པའི་སྒྲ་སྤྱི་སྣང་བ་ཡི་གེའི་མཚན་ཉིད་དོ། །
མཚན་གཞི་ནི། ཀ་ལ་སོགས་པ་རྣམས་ཏེ། དེ་ལ་དངོས་བཏགས་ཀྱི་སྒོ་ནས་དབྱེ་ན་སྒྲ་དང་
གཟུགས་གཉིས་སུ་ཡོད་ཅིང་། གཟུགས་ནི་ཀཱ་ལི་སུམ་ཅུ་ལྟ་བུ་སྟེ། དེ་རེ་རེ་ལ་སྒྲའི་ང་རོ་མི་
འདྲ་བ་རེ་རེ་འབྱུང་བ་སོགས་བྱེ་བྲག་གི་དབྱེ་བ་མཐའ་ཡས་པ་རྣམས་སོ། །ཡི་གེ་དེ་དག་
འདུས་པ་ལས་མིང་གྲུབ་སྟེ། དོན་གྱི་ངོ་བོ་ཙམ་སྟོན་པའི་སྒྲ་སྤྱི་སྣང་བ་མིང་གི་མཚན་ཉིད། །
མཚན་གཞི་ནི། ཆོས། ཀ་བ། བུམ་པ་ལ་སོགས་པའོ། །དབྱེ་ན། འདོད་རྒྱལ་ཐོག་མའི་མིང་
དང༌། རྗེས་གྲུབ་བཏགས་པའི་མིང་སོགས་དང་མིང་དང་མིང་རྐྱང་གི་ཁྱད་པར་རྣམས་སོ། །
མིང་དུ་མ་འདུས་པ་ལས་དོན་གྱི་ཁྱད་པར་སྟོན་པའི་སྒྲ་སྤྱི་སྣང་བ་ཚིག་གི་མཚན་ཉིད། །
མཚན་གཞི་ནི། ཆོས་ཀྱི་ཁམས། ཀ་བ་བརྟན་པོ་ལྟ་བུ་རྣམས་སོ། །ཚིག་ལ་དབྱེ་ན། རྣམ་
དབྱེ་དང༌། ཚིག་ཕྲད། ཚིག་རྒྱན། ཚིག་བསྡུ་ལ་སོགས་པ་ཡི་གེའི་སྒྲ་སྦྱོར་ཚུལ་གྱི་དབང་
གིས་དུ་མར་འགྱུར་བ་རྣམས་སོ། །མིང་ཚིག་དེ་དག་ལ་རྣམ་དབྱེའི་ཕྲད་སྦྱར་བས་སྦྱར་ཡུལ་
དོན་གྱི་ལྡོག་པ་མི་འདྲ་བར་འགྱུར་བས་ན་དོན་གྱི་ལྡོག་པ་སྟོན་པའི་སྒྲ་སྤྱི་སྣང་བ་རྣམ་
དབྱེའི་མཚན་ཉིད། མཚན་གཞི་ནི་རྣམ་དབྱེའི་གནས་བརྒྱད་རྣམས་སོ། །དེ་ཡང་རྣམ་དབྱེ་
ཞེས་པ་ལས་དང་བྱེད་པ་སོགས་དོན་གྱི་ཁྱད་པར་རྣམ་པར་དབྱེ་བ་དང་། གཅིག་གཉིས་
མང་པོ་སོགས་ཚིག་གི་རྣམ་གྲངས་རྣམ་པར་དབྱེ་བས་ན་དེ་ལྟར་བརྗོད་དོ། །དབྱེ་བ་ནི་
གཅིག་ཚིག་ལ་སོགས་པའོ། །འདི་རྣམས་ཚིག་གྲོགས་ལ་ལྟོས་དགོས་མི་དགོས་ཀྱི་ཁྱད་
པར་ཡོད་དེ། དཔེར་ན། སངས་རྒྱས་ལ་ཞེས་པའི་ལ་ཡིག་གི་ཕྲད་དེ་རྣམ་དབྱེ་ཡིན་ཡང་
ཚིག་གྲོགས་མ་སྦྱར་ན་རྣམ་དབྱེ་གཉིས་བཞི་བདུན་གང་དུ་འགྱུར་མ་ངེས་པ་ལྟ་བུ་དང༌།
སངས་རྒྱས་ཀྱིས་ལྟ་བུར་ཚིག་གྲོགས་ལ་མ་ལྟོས་པར་རྣམ་དབྱེའི་རྐྱེན་སྦྱར་བ་ཙམ་གྱིས་
མ17()ག



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
རྣམ་དབྱེ་དེ་དང་དེར་གོ་ནུས་པ་བྱེད་འབྲེལ་འབྱུང་ཁུངས་ལ་སོགས་པ་སྟེ་འོག་ནས་འབྱུང་
བའི་དཔེར་བརྗོད་རྣམས་ཀྱིས་རྟོགས་པར་འགྱུར་རོ། །ལེགས་སྦྱར་ཀྱི་སྐད་ལ་རྣམ་དབྱེ་
དང་པོའི་གཅིག་ཚིག་སྦྱར་པ་ན། མིང་ཙམ་དུ་མ་བསྡད་པར་ཚིག་ཏུ་གྲུབ་པ་ཡིན་ཀྱང་།
བོད་འདིར་མིང་རྐྱང་ཙམ་ལ་རྣམ་དབྱེ་དང་པོ་ཞེས་བྱ་ཞིང་། འོག་ནས་འབྱུང་བའི་ལ་དོན་
སོགས་ལ་སྒྲ་སྦྱོར་གྱི་དབང་གི་རྣམ་དབྱེའི་གོ་རིམ་ངེས་མེད་དུ་འབྱུང་བས་འདིར་ཐོག་མར་
རྣམ་དབྱེ་བརྒྱད་རྣམས་གོ་རིམ་ལྟར་ཤེས་དགོས་ལ། དེར་མི་གཏོགས་པའི་ཚིག་ཕྲད་རྣམས་
ཀྱང་རྣམ་དབྱེ་དང་ཚིག་ཕྲད་ཐ་དད་དུ་དབྱེ་བའི་ཕྱིར་ཤེས་དགོས་པས་དེ་གཉིས་མདོར་
བསྡུས་སུ་དགོས་ལ། ཐོག་མར་རྣམ་དབྱེ་བརྒྱད་ཀྱི་སྡོམ་ཚིག་ནི། །
དང་པོ་ངོ་བོ་གཉིས་པ་ལས་ཀྱི་ས། །གསུམ་པ་བྱེད་པ་བཞི་པ་དགོས་ཆེད་ས། །ལྔ་
པ་འབྱུང་ཁུངས་དྲུག་པ་འབྲེལ་བའི་ས། །བདུན་པ་གནས་གཞི་བརྒྱད་པ་འབོད་པའི་ས། །
ཞེས་པ་སྟེ་དེ་རེ་རེ་ལ་གཅིག་ཚིག་ཉིད་དང་། གཉིས་ཚིག་དག་མང་ཚིག་རྣམས་སྦྱར་བས་ཉི་
ཤུ་རྩ་བཞིར་འགྱུར་ཚུལ་སོགས་ཡོད་ལ། རྣམ་དབྱེ་དེ་རྣམས་ཇི་ལྟ་བུའི་ཚུལ་གྱིས་རྣམ་
དབྱེའི་གནས་སུ་གྱུར་ཞེ་ན། མིང་དེའི་ངོ་བོ་ཙམ་ལས་ཁྱད་པར་གང་ཡང་མི་སྟོན་པ་ནི་རྣམ་
དབྱེ་དང་པོ་ངོ་བོ་ཙམ་སྟོན་པ་སྟེ། སངས་རྒྱ་ལྟ་བུའོ། །བྱེད་པ་པོས་བྱ་བ་ལ་སྦྱོར་བ་ན་བྱ་
བའི་ཡུལ་ལམ་ལས་ཀྱི་ཚིག་གཙོ་བོར་བྱས་པ་ནི་གཉིས་པ་ལས་སུ་བྱ་བ་སྟེ། སངས་རྒྱས་
ལ་བསྟེན་ལྟ་བུའོ། །བྱེད་པ་པོས་བྱ་བ་ལ་སྦྱོར་བ་ན་བྱེད་པ་པོའི་ཚིག་གཙོ་བོར་བྱས་པ་ནི།
གསུམ་པ་བྱེད་པ་པོའི་གནས་ཏེ། སངས་རྒྱས་ཀྱིས་གསུངས་ལྟ་བུའོ། །བྱེད་པ་པོས་བྱ་བ་
ལ་སྦྱོར་བ་ན་བྱ་བའི་ཡུལ་དེའམ་དེ་དང་འབྲེལ་བའི་ལས་དང་བྱེད་པ་གང་རུང་ལ་ཕན་
འདོགས་པའི་དགོས་པ་གང་གི་ཆེད་དུ་བྱ་བ་བྱས་པར་སྟོན་པའི་ངག་ནི། བཞི་པ་དགོས་
ཆེད་དེ། སེམས་ཅན་གྱི་དོན་དུ་སངས་རྒྱས་བསྒྲུབ་ལྟ་བུའོ། །དངོས་པོ་གང་ཞིག་གང་ལས་
འབྱུང་བའི་ཁུངས་སྟོན་པའི་སྒྲ་ནི་ལྔ་པ་འབྱུང་ཁུངས་ཏེ། སངས་རྒྱས་ལས་ཆོས་ཐོས་ལྟ་
~171~



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བུའོ། །དངོས་པོ་གང་ཞིག་ཁྱད་གཞི་ཁྱད་ཆོས་ཀྱི་ཚུལ་དུ་འབྲེལ་བ་བརྗོད་པ་ནི་དྲུག་པ་
འབྲེལ་བའི་ས་སྟེ། སངས་རྒྱས་ཀྱི་ཡོན་ཏན་ལྟ་བུའོ། །ཆོས་གང་ཞིག་གང་ལ་གནས་པའམ་
ཡོད་པ་དང་ལྡན་པ་ཙམ་སྟོན་པ་ནི་བདུན་པ་གནས་གཞིའི་སྒྲ་སྟེ། སངས་རྒྱས་ལ་ཡོན་ཏན་
མངའ་ལྟ་བུའོ། །མིང་གི་ཐོག་མར་འབོད་པ་གསལ་བྱེད་ཀྱི་སྒྲ་སྦྱར་བ་ནི་བརྒྱད་པ་འབོད་
པའི་གནས་ཏེ། ཀྱེ་སངས་རྒྱས་རྣམས་ལྟ་བུའོ། །རྣམ་དབྱེ་འདི་དག་ལ་བདུན་དང་བཅུ་
སོགས་ཀྱི་དབྱེ་བསྡུ་ཡོད་ཀྱང་སྤྱི་ཙམ་དུ་གོང་ལྟར་རོ། །ཚིག་ཕྲད་ཅེས་པ་ནི་རྣམ་དབྱེ་དེ་
དག་ཏུ་མི་གཏོགས་པའི་སླར་བསྡུ་དང་། རྒྱན་སྡུད། ལྷག་བཅས། འབྱེད་སྡུད། དགར་སྡུད།
ནི་སྒྲ། དང་སྒྲ། དེ་སྒྲ། གང་སྒྲ། བདག་སྒྲ། དགག་སྒྲ་རྣམས་ཀྱི་རྐྱེན་གྱི་ཡི་གེ་སྦྱར་བ་
འདིར་བསྟན་རྣམས་དང་གཞན་ཡང་ཉིད་དང་། ཁོ་ན། ཅི། འདི། སུ། ཡང་། ནམ། སླར།
འོ་ན། ལ་ལ། ཇི། ཙམ་ལ་སོགས་པ་ཕྲད་རྐྱང་རྣམས་དང༌། ཕྲད་གཉིས་གསུམ་སོགས་
འདུས་པ། གང་དག །དེ་དག །གང་རྣམས། དེ་རྣམས། ཇི་སྙེད། དེ་སྙེད། ཅི་ནས་ཀྱང་།
གང་གི་ཚེ་ན་ལ་སོགས་པ་སྨྲ་སྒོ་ལས་གསུངས་པ་རྣམས་ཏེ་དེས་ན་རྣམ་དབྱེ་དང་ཚིག་ཕྲད་
མ་འདྲེས་པ་ཤེས་པར་བྱ་ཞིང་ཞིབ་པར་འདི་ལ་མུ་བཞིའི་དབྱེ་བ་ཡང་ཡོད་དོ། ། །
གཉིས་པ་ལ་དོན་གྱི་རྣམ་དབྱེ་གཉིས་པ་སོགས་བཤད་ལ་གཉིས། འཇུག་པའི་ཡི་གེ་
ངོས་བཟུང་བ་དང་། དེ་རྣམས་ཀྱི་འཇུག་པ་བསྟན་པའོ། །དང་པོ་ནི། རྗེས་འཇུག་ཡི་གེ་བཅུ་
པོ་ལས། །གང་མིང་མཐའ་ན་བཅུ་པ་གནས། །དེ་ལ་གཉིས་པ་ཨུ་ཡང་སྦྱར། །གང་མིང་
མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །བཞི་པ་དགུ་པ་དངོས་ཀྱང་སྟེ། །
ཞེས་པ་སྟེ། རྗེས་འཇུག་ཡི་གེ་བཅུ་པོ་ལས། གང་ཡང་རུང་བའི་མིང་གི་མཐའ་ན་རྗེས་
འཇུག་བཅུ་པ་ས་ཡིག་གནས་ཤིང་དེ་དང་མཐུན་པའི་ས་ཡིག་ལ་ཨཱ་ལི་གཉིས་པ་ཨུ་སྦྱར་
བས། སུ། ཞེས་གྲུབ་པ་དང་གང་ཡང་རུང་བའི་མིག་གི་མཐའ་ན་རྗེས་འཇུག་བརྒྱད་པ་ལ་
དོན་གྱི་ར་ཡིག་གནས་པ་དེ་ཉིད་ལ་ཨཱ་ལི་གཉིས་པ་ཨུ་སྦྱར་བས། རུ་དང༌། གང་ཡང་རུང་
~172-



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
བའི་མིང་གི་མཐའ་ན་རྗེས་འཇུག་གསུམ་པ་ད་ཡིག་གནས་ཤིང་། དེ་དང་མཐུན་པའི་ད་
ཡིག་ལ་ཨ་ལི་གཉིས་པ་ཨུ་སྦྱར་བས། དུ་དང༌། རྗེས་འཇུག་བཞི་པ་ན་དང༌། དགུ་པ་ལ་
ཡིག་གཉིས་པོ་དངོས་ཀྱང་སྟེ། དབྱངས་སྦར་བ་ལ་མ་ལྟོས་པར་འོག་གི་དོན་རྣམས་ལ་
འཇུག་ཅིང་། འདིར་ད་དྲག་གི་མཐར་ཏུ་འཐོབ་པ་སྟེ་བདུན་པོ་འདི་རྣམས་ལ་ལ་དོན་གྱི་
རྣམ་དབྱེ་ཞེས་བྱའོ། །
གཉིས་པ་ལ་དོན་གྱི་ཡི་གེ་དེ་དག་རྣམ་དབྱེ་གང་ལ་འཇུག་པ་བསྟན་པ་ནི། ལས་དང་
ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །ཞེས་པ་སྟེ། ལ་དོན་གྱི་ཡི་གེ་སུ་
ར་རུ་དུ་ན་ལ་ད་དྲག་ལ་ཏུ་བཅས་བདུན་པོ་དེ་དག་གང་ལ་འཇུག་ན་རྣམ་དབྱེ་གཉིས་པ་
དང༌། བཞི་པ། བདུན་པ། གཉིས་པའི་ནང་ཚན་དེ་ཉིད་དང༌། བདུན་པའི་ནང་ཚན་ཚེ་
སྐབས་བཅས་ལྔ་ལ་འཇུག་ཅིང་ལ་ཡི་སྒྲ་དང་མཐུན་པ་ཡིན་ནོ། །དེ་དག་འཇུག་པའི་ཚུལ་
ཡང་། སྒྲ་ཡི་འཇུག་ཚུལ་དང་། དོན་གྱི་འཇུག་ཚུལ་གཉིས་ཡོད་པའི་དང་པོ་སྒྲའི་འཇུག་
ཚུལ་ནི། མིང་མཐའ་གང་ལ་སྦྱོར་བའི་ངེས་པ་སྟེ། ས་སུ་ག་བ་ད་དྲག་ཏུ། །ང་ད་ན་མ་ར་ལ་
དུ༑ ༑འ་དང་མཐའ་མེད་ར་དང་རུ། །ཞེས་པ་ལྟར་ངེས་པར་བྱེད་དགོས་སོ། །
གཉིས་པ་དོན་གྱི་འཇུག་ཚུལ་ནི། གཞུང་གི་དངོས་བསྟན་རྣམ་དབྱེ་གཉིས་པ་སོགས་
དོན་ལྔ་ལ་ཇི་ལྟར་འཇུག་པའི་ཚུལ་ཏེ། སུ་ར་རུ་དུ་ན་ལ་ཏུ་སྟེ་བདུན་པོ་དེ་རྣམས་རིམ་པ་
བཞིན་དུ་རྣམ་དབྱེ་གཉིས་པའི་དོན་ལ་འཇུག་ཚུལ། དཔེར་ན། ཤར་ཕྱོགས་སུ་འགྲོ། ལྷོར་
ལྟ༔ དགེ་བ་མཐའ་རུ་བསྐྱལ། རྒྱ་གར་དུ་སླེབས། མདུན་ན་རྒྱུག །གཟུགས་ལ་ལྟ། ཕྱི་
རོལད་ཏུ་ཕྱིན་ལྟ་བུ་སྟེ་བྱེད་པ་པོ་ཡུལ་གང་ལ་བྱ་བ་བྱེད་པའི་ཚེ་བྱ་ཡུལ་གྱི་ལས་གསལ་
བར་བྱེད་པའི་ཚིག་ཐམས་ཅད་ལ་སྦྱར་རོ། །བཞི་པ་དགོས་ཆེད་ནི་བྱ་ཡུལ་དང་བྱེད་པོ་གང་
རུང་གི་ཆེད་དུ་བྱས་པའི་དགོས་པ་གསལ་བྱེད་ཀྱི་སྒྲ་སུ་སོགས་ལའི་སྒྲ་དང་མཐུན་པ་རྣམས་
ཏེ༑ དཔེར་ན། མཐོ་རིས་སུ་སྨོན་ལམ་བཏབ། རིག་གནས་སློབ་པར་དམ་བཅས། ཐར་པ་
~173



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཐོབ་པ་རུ་བདག་མེད་སྒོམ། གཞན་དོན་དུ་དགེ་བ་བསྒྲུབ། རྒྱན་ལ་གསེར་བརྡུང་། ཚོགས་
ན་མང་ཇ་བསྐོལ། ཐར་པ་སྒྲུབ་བྱེད་དུ་ངེས་འབྱུང་བསྐྱེད་ལྟ་བུ་དགོས་པ་གང་ཞིག་གི་ཆེད་
དང༌། ཕྱིར་དང་། སླད་དང་། དོན་ཏེ་དགོས་ཆེད་གསལ་བྱེད་ཀྱི་སྒྲ་ལ་དང་མཐུན་པ་
ཐམས་ཅད་ལ་འཇུག་པའོ། །རྣམ་དབྱེ་བདུན་པའི་དོན་ལ་འཇུག་ཚུལ་ནི། དཔེར་ན། བྱང་
ཕྱོགས་སུ་ཆོས་ཡོད། ཤར་ལྷོར་མེ་ལྷ་གནས། ལྷོ་རུ་གཤིན་རྗེ། ཤར་དུ་རྒྱ་ནག །ནུབ་ན་ཨུ་
རྒྱན། སྟེང་ལ་རྒྱུ་སྐར་གྱི་དཀྱིལ་འཁོར། རྒྱལ་ཁབ་ཏུ་ཆོས་སྲིད་བརྟན་ལྟ་བུ་སྟེ། རྟེན་གང་
ལ་བརྟེན་པའམ་ཡོད་པའི་དོན་རྣམས་ལ་འཇུག་གོ། །རྣམ་དབྱེ་གཉིས་པའི་བྱེ་བྲག་དེ་ཉིད་
ལ་འཇུག་པ་ནི། དཔེར་ན། སྐྱབས་སུ་མཆི། སེམས་སུ་ཤར། ལྷར་གསལ། སྲ་རུ་སོང་།
འོད་དུ་འབར། ལྟ་ན་སྡུག །སོ་ན་གནས། སེམས་ན་ངེས། དོན་ལ་སྙེག །གོང་འཕེལ་ལ་
སོང་། བློ་ལ་ངེས། ཡིད་ལ་གོམས། བག་ལ་ཉལ། གྱེན་ལ་འཕྱུར། དོན་ལ་གནས། ཏིང་ངེ་
འཛིན་ལ་མཉམ་པར་གཞག །སྐྱོབ་ཏུ་རེ། རབ་ཏུ་བྱུང་། སྐད་ཅིག་ལ་འཆར། རྣམ་བཅད་
ལ་ཁེགས། ཡོངས་གཅོད་ལ་གྲུབ། ལྟ་བུ་སྟེ། ལས་དང་བྱ་བ་ཐ་མི་དད་པའི་རང་གི་དེ་ཁོ་ན་
ཉིད་བདེན་པར་སྟོན་པའི་དོན་ཅན་རྣམས་ལ་འཇུག་གོ། །ན་ལ་གཉིས་དེ་ཉིད་ལ་འཇུག་པ་
འདི་ནི་རྩ་བ་མཁན་པོའི་དགོངས་པ་ཡིན་ཞིང་། འཇུག་ཚུལ་ཡང་གོང་གི་དཔེས་མཚོན་པར་
ནུས་ཤིང་སྨྲ་སྒོ་ལས་མི་འཇུག་པར་གསུངས་པ་ནི་ཁྱབ་ཆུང་བ་ཙམ་ལ་དགོངས་པ་ཡིན་པས་
གཉིས་ཀའི་དགོངས་པ་མཐུན་ཕྱོགས་སུ་གོ་བར་བྱ་ཡི་འགལ་འདུར་མི་གཟུང་ངོ༌། །
བདུན་པའི་བྱེ་བྲག་ཚེ་སྐབས་ཀྱི་དོན་ལ་འཇུག་པ་ནི། ཚེས་གཉིས་སུ་ཉི་མ་ལྡོག །སྔ་
མོར་བྱོན། ཟླ་བ་བཅུ་རུ་བལྟམས། ཉིན་གུང་དུ་ཆོས་སྟོན་དྲངས། ཉི་ནུབ་ཏུ་ལྷ་འདུ། དེའི་
དུས་ན་ཚོགས་འཁོར་བྱ། སྲོད་ལ་བདུད་བཏུལ། གུང་ལ་མཉམ་པར་གཞག །ཐོ་རངས་ན་
སངས་རྒྱས། ལོ་དྲུག་ཏུ་དཀའ་བ་སྤྱད། ཅིག་ཅར་དུ་རྟོགས། དུས་ཀུན་ཏུ་བདེ། ལྟ་བུ་སྟེ།
གཙོ་བོར་ཚེ་དང་སྐབས་ཀྱི་དོན་དུ་ལ་ཡིག་འཇུག་རུང་དུ་ཡོད་པའི་དུས་བརྗོད་པའི་དོན་
174ལ



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
ཐམས་ཅད་ལ་འཇུག་གོ། ། །
འདིར་སྨྲ་སྒོ་ལས་ནའི་འཇུག་པ་བཅུ་བཞི་ཙམ་གསུངས་ཏེ། དང་པོ་དམིགས་ཀྱིས་
འབྱེད་པ་ནི་དགར་བ་དང་དོན་གཅིག་སྟེ། འདི་ལ་གལ་འཛུགས་པ་དང་། གཞུང་འཛུགས་
པ་གཉིས་ལས། གལ་འཛུགས་པ་ནི། ཡིན་གྲང་ན་ཞེས་སྔ་མ་མཐའ་གཉིས་ལོགས་སུ་
བཅད་ནས་ཕྱི་མ་ལ་དོན་གཅིག་གལ་དམིགས་སུ་འཛིན་པ་ལྟ་བུའོ། །གཞུང་འཛུགས་པ་ནི།
དངོས་སུ་ན། ཞེ་ན། མདོར་བསྡུ་ན། ལྟ་བུ། གཞུང་གི་དོན་ཁྱད་པར་དུ་བཏོན་ནས་
དམིགས་འབྱེད་པའོ། །རྒྱུ་མཚན་ནི། འདི་ཡོད་ན་འདི་འབྱུང་ལྟ་བུའམ། བྱས་པ་ན་མི་རྟག་
གོ་ལྟ་བུ་བྱས་པའི་རྒྱུ་མཚན་གྱིས་མི་རྟག་པར་སྒྲུབ་པ་དང་དོན་གཅིག་གོ། །རྒྱུ་མཚན་དོན་
གྱིས་བསྟན་པ་ནི། འདིར་ཤིང་ཉིད་མེད་ན་ཤིང་ཤ་པ་གང་ཞིག་ཡོད་ལྟ་བུ་དང་། འདུས་བྱས་
ཡིན་ན་མི་འཇིག་པ་ག་ལ་ཡོད་ལྟ་བུའམ། འདིར་དུ་བ་མེད་ན་མེ་ཇི་ལྟར་ཡོད་ཅེས་པ་རྒོལ་
བ་གཞན་ལ་མེ་མེད་པར་བསྒྲུབ་པའི་ཚེ། དངོས་སུ་དུ་བ་མེད་ན་མེ་ཇི་ལྟར་ཡོད། ཅེས་དྲིས་
ནས་མེ་ཡོད་པ་དགག་ནས་ཤུགས་ལ་མེ་ཡོད་པའི་རྒྱུ་མཚན་ནམ་གཏན་ཚིགས་དུ་བ་ཡོད་
དགོས་པ་ན་ཡིག་གིས་ཐོན་པ་ལྟ་བུའོ། །ཚིག་ཕྱི་མའི་དོན་སྔ་མའི་དོན་དེ་ལས་གཞན་དུ་
སྟོན་པ། སྔོན་སྡིག་ཅན་ཞིག་ཡིན་ན་ད་ནི་དགེ་བ་ལ་གནས་པར་བྱེད་དོ་ལྟ་བུའོ། །འོས་པར་
དཀའ་བའི་ཚིག་གམ་ཚོད་འཛིན་པ་ནི། ཚིག་སྔ་མར་འོས་པར་དཀའ་བ་སྦྱར་ནས་ཚིག་ཕྱི་
མ་ངེས་པའི་དོན་སྦྱར་བ། ལྷས་བཏུད་ན་མིས་ལྟ་ཅི་སྨོས་ལྟ་བུ། དཔོན་གྱིས་ལས་བྱེད་ན་
གཡོག་གིས་ལྟ་ཅི་སྨོས་ལྟ་བུའོ། །དེ་ལས་ལྡོག་པ་ནི་སྔ་མར་འོས་པ་བཀོད་ནས། ཕྱི་མར་མི་
འོས་པ་སྦྱར་ཏེ་ཚིག་ཕྱི་མ་ངེས་པའི་དོན་སྦྱར་བ། གཡོག་ལས་བྱེད་ན་དཔོན་ཡང་ལས་བྱེད་
དོ་ལྟ་བུའམ། ཉི་མས་སྲེག་པར་བྱེད་ན་ཟླ་བའང་དེ་ལྟ་བུར་མཐོང་ངོ་ལྟ་བུའོ། །འགལ་
བའང་མི་འགལ་བར་སྟོན་པ་ནི། མི་མཐུན་པའི་རྒྱན་སྟོན་པ་སྟེ། ཀུན་རྫོབ་ཏུ་ཡོད་ན་དོན་
དམ་པར་ནི་ཡོད་པ་མ་ཡིན་ནོ། །ལྟ་བུའོ། །སྨོན་པའི་དོན་དུ་སྦྱར་བ་ནི། བདག་བྱང་ཆུབ་
175༽



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཐོབ་ན་སྙམ་མོ་ལྟ་བུ་དང་། སེམས་ཅན་བདེ་བ་དང་ལྡན་ན་ཅི་མ་རུང་། ལྡན་པར་གྱུར་ཅིག་
ལྟ་བུའོ། །དྲི་བའི་དོན་དུ་སྦྱར་བ་ནི། བུམ་པ་ཡོད་ན་དེ་ཇི་ལྟར་ཡོད་ལྟ་བུ་དང་། གཟུགས་
གཟུགས་སུ་རུང་བ་ཡིན་ན་འདི་ཅིས་གཟུགས་སུ་རུང་ལྟ་བུའོ། །ཐེ་ཚོམ་གྱི་གཞི་ནི། མྱུ་གུ་
ལ་རྒྱུ་དགོས་ན་རྒྱུ་གཅིག་གམ་དུ་མ་དགོས་ཞེས་པ་གཉིས་སུ་དོགས་པ་ལྟ་བུའོ། །
ཚེ་སྐབས་སོགས་བཞི་ནི་གོང་དུ་བཤད་པ་ལྟར་རོ། །ལ་ཡིག་ཀྱང་འདིར་མ་བཤད་
པ་སྡུད་པ་དང་། མཚམས་སྦྱོར་དང་། སྨོན་པ་དང་། ཚད་འཛིན་པ་བཞི་ལ་འཇུག་པ་བཤད་
དེ༑ སྡུད་པ་ནི། ལག་པ་བསྙལ་ལ་ཟས་ཟ་ལྟ་བུའམ། མཉམ་པར་གཞག་ལ་བསྒོམ་པར་བྱ།
ལྟ་བུ་ལྷག་བཅས་དང་འདྲའོ། །ཚིག་སྔ་ཕྱི་མཚམས་སྦྱོར་བ་ནི། གསལ་ཞིང་དྭངས་ལ་དྲི་མ་
མེད་ལྟ་བུའམ། འདིར་མེ་ཡོད་ལ་འདིར་མེད་དོ་ལྟ་བུའོ། །སྨོན་པ་ནི། བདག་ནམ་ཞིག་ན་
འདི་ལྟ་བུ་ཞིག་ཏུ་གྱུར་ལ་གྱུར་ནས་ཀྱང་ལྟ་བུའོ། །ཚད་འཛིན་ནི། ཇི་ཙམ་ལ། དེ་ཙམ་ལ་
ཞེས་པ་ལྟ་བུ་སྟེ་ཚད་འཛིན་མ་གཏོགས་པའི་གཞན་རྣམས་ལྷག་བཅས་དང་འདྲའོ། །
གསུམ་པ་རྣམ་དབྱེ་དྲུག་པ་ཨི་ལྡན་བཤད་པ་ལ་གཉིས། མདོར་བསྟན་པ་དང༌།
རྒྱས་པར་བཤད་པའོ། །དང་པོ་ནི། རྗེས་འཇུག་ཡི་གེ་བཅུ་པོ་ནི། །ཨི་དང་མཐུན་ལུགས་
འདི་ཞེས་བྱ། །ཞེས་པ་སྟེ། མིང་མཐའི་ཡི་གེ་བཅུ་པོ་དེ་རྣམས་ནི་དབྱངས་ཨི་སྦྱར་བས་རྣམ་
དབྱེ་དྲུག་པ་དང་མཐུན་ལུགས་འདི་ཞེས་བྱའོ་ཞེས་པའོ། །
གཉིས་པ་རྒྱས་པར་བཤད་པ་ནི། དང་པོ་གཉིས་ལ་དང་པོ་མཐུན། །གསུམ་ལྔ་བཅུ་
ལ་ཀྱ་དང་སྦྱར། །བདུན་པ་ཉིད་ལ་བདུན་པ་སྟེ། །ལྷག་མ་རྣམས་ལ་གྱ་སྦྱར་བ། །དེ་དག་
ཨི་སྦྱར་འབྲེལ་བའི་ས། །ཞེས་པ་སྟེ། མིང་གི་མཐར་རྗེས་འཇུག་དང་པོ་ག་དང་། གཉིས་པ་
ང་གནས་པ་ལ་དྲུག་པའི་སྒྲ་འདྲེན་པའི་ཚེ་དང་པོ་གཉིས་ལ་ག་མཐུན་ཞིང་མིང་མཐར་རྗེས་
འཇུག་གསུམ་པ་ད་དང༌། ལྔ་པ་བ། དྲུག་པ་ས་གནས་པ་ལ་ཀྱ་དག་སྦྱར་བར་བྱ་ལ། བདུན་
པ་འ་ཉིད་ཁོ་ན་གནས་པ་ལ་བདུན་པ་འ་ཉིད་སྦྱར་བར་བྱ་སྟེ། དེའི་ལྷག་མ་ན་མ་ར་ལ་
176



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
རྣམས་གནས་པ་ལ་གྱ་སྦྱར་བ་མཐུན་ཞིང་། དེ་དག་ལ་དབྱངས་དང་པོ་ཨི་སྦྱར་བས་གི་ཀྱི་
འི་གྱི་ཞེས་བྱུང་བ་དེ་རྣམས་དོན་གང་གི་སའམ་གནས་ལ་འཇུག་ཅེ་ནི་རྣམ་དབྱེ་དྲུག་པ་
འབྲེལ་བ་ལ་འཇུག་སྟེ། འདི་ལ་སྒྲ་ཡི་འཇུག་ཚུལ་ནི། ད་བ་ས་ཀྱི་ག་ང་གི། །ན་མ་ར་ལའི་
རྗེས་སུ་གྱི། །འ་དང་མཐའ་རྟེན་མེད་མཐར་འི། །རྐང་པ་སྐོང་ཚེ་ཡི་འཐོབ་བོ། །ཞེས་པ་
ལྟར་སྦྱོར་ཚུལ་ངེས་པར་བྱའོ། ། །
དོན་གྱི་འཇུག་ཚུལ་ནི། སྤྱིར་འབྲེལ་བ་ཞེས་པའི་དོན་གོ་དཀའ་ཞིང་གནད་ཆེ་བས་
འདིའི་མཚན་ཉིད་སོགས་ཅུང་ཟད་བཤད་ན། ཐ་དད་གང་ལས་ཐ་དད་པ་དེ་ལོག་ན་ཅིག་
ཤོས་ལྡོག་པར་ངེས་པ་དེ་འབྲེལ་བའི་མཚན་ཉིད། མཚན་གཞི་ནི་བུམ་པ་དང་ཤེས་བྱ་
གཉིས་ལྟ་བུའོ། །དེ་ལ་དབྱེ་ན་བདག་ཉིད་གཅིག་པའི་འབྲེལ་བ་དང་། དེ་ལས་དེ་བྱུང་གི་
འབྲེལ་བ་གཉིས་ཏེ། དང་པོ་ནི། ངོ་བོ་ཐ་དད་མ་ཡིན་པའི་ཐ་དད་གང་ལས་ཐ་དད་པ་དེ་
ལོག་ན་ཅིག་ཤོས་ལྡོག་པར་ངེས་པ་དེ་བདག་གཅིག་འབྲེལ་གྱི་མཚན་ཉིད། མཚན་གཞི་ནི།
བུམ་པ་དང་དངོས་པོ་གཉིས་ཏེ་བུམ་པའི་གཟུགས་ལྟ་བུའོ། །གཉིས་པ་ནི། རྫས་ཐ་དད་པ་
གང་ལས་ཐ་དད་པ་དེ་ལོག་ན་ཅིག་ཤོས་ལྡོག་པར་ངེས་པ་དེ་ལས་དེ་བྱུང་འབྲེལ་གྱི་མཚན་
ཉིད། མཚན་གཞི་ནི། མེ་དུ་གཉིས་ཏེ་མེ་དུ་ལྟ་བུའོ། །དེའི་སྔ་མ་ནི། ངོ་བོ་གཅིག་ལ་ལྡོག་
པ་ཐ་དད་ཁྱབ་བྱ་ཁྱབ་བྱེད་དུ་འབྲེལ་བའོ། །ཕྱི་མ་ནི་རྫས་ཐ་དད་བསྐྱེད་བྱ་སྐྱེད་བྱེད་རྒྱུ་
འབྲས་སུ་འབྲེལ་བའོ། །དང་པོ་ལ་རྣམ་གྲངས་ཀྱི་དབྱེ་བ་ནི། ཁྱབ་བྱ་ཁྱབ་བྱེད་ཀྱི་འབྲེལ་
བ། རྟེན་འབྱུང་གི་འབྲེལ་བ། གཞི་མཐུན་གྱི་འབྲེལ་བ། སྤྱི་དང་བྱེ་བྲག་གི་འབྲེལ་བ། ཆོས་
དང་ཆོས་ཅན་གྱི་འབྲེལ་བ་སོགས་དང༌། གཉིས་པ་ལ་རྣམ་གྲངས་ཀྱིས་དབྱེ་ན་རྒྱུ་དང་
འབྲས་བུའི་འབྲེལ་བ། ཁྱད་གཞི་ཁྱད་ཆོས་ཀྱི་འབྲེལ་བ། རྟེན་དང་བརྟེན་པའི་འབྲེལ་བ།
ཡན་ལག་དང་ཡན་ལག་ཅན་གྱི་འབྲེལ་བ། བདག་པོ་དང་རྫས་ཀྱི་འབྲེལ་བ། ཡུལ་ཡུལ་
ཅན་གྱི་འབྲེལ་བ་སོགས་དང་། གཞན་ཡང་བརྗོད་བྱ་རྗོད་བྱེད། མིང་དང་ཚིག །ཚིག་དང་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དོན་སྔ་ཕྱི་སོགས་ལྟོས་འཇོག་གི་འབྲེལ་བ་རྣམས་ཀྱང་གོང་གི་ཁོངས་སུ་གཏོགས་པའོ། །
དེ་ལྟར་སྤྱི་དོན་ངེས་པར་བྱས་ནས་རྣམ་དབྱེ་དྲུག་པ་འབྲེལ་སྒྲའི་དཔེར་བརྗོད་དངོས་
ནི༑ གོང་གི་ཡི་གེའི་སྒྲ་སྦྱོར་གྱི་གོ་རིམ་ལྟར་དང་པོ་གཉིས་ལ་དང་པོ་མཐུན་པའི་དཔེ་ནི།
བདག་གི་མིག །རང་གི་གཟུགས་ལྟ་བུའོ། །གསུམ་ལྔ་བཅུ་ལ་ཀྱ་དང་སྦྱར་བ་ནི། ཁྱོད་ཀྱི་
ནོར། རབ་ཀྱི་ཕུལ། ལས་ཀྱི་རྣམ་སྨིན་ལྟ་བུའོ། །བདུན་པ་ཉིད་ལ་བདུན་པ་མཐུན་པ་ནི།
བྱང་ཆུབ་སེམས་དཔའི་སྤྱོད་པ། ངའི་ལུས་ལྟ་བུ་བརྡ་རྙིང་ལ་འ་མཐའ་སྦྱར་བ་ཡོད་ཀྱང་
སྐད་གསར་བཅད་ལ་ཡི་གེ་ཟོར་ཡང་བའི་ཕྱིར་བསྡུས་ཀྱང་དོན་ཐོབ་ཏུ་ཡོད་དགོས་པར་རྩ་
བ་མཁན་པོའི་དགོངས་པའོ། །ལྷག་མ་རྣམས་ལ་གྱ་སྦྱར་བའི་དཔེ་ནི། གཏན་གྱི་སྐྱབས།
ཡུམ་གྱི་དགོངས་པ། གཏེར་གྱི་མཛོད། ཞལ་གྱི་སྒོ་ལྟ་བུའོ། །ད་དྲག་གི་དབང་གིས་ཐོབ་
པའི་དཔེ་ནི། རྣམ་ཐརད་ཀྱི་སྒོ། ཕྱི་རོལད་ཀྱི་ཁང་པ་སོགས་དང་། འདི་དང་བྱ་བ་གཅིག་པ་
ཚིགས་བཅད་ཀྱི་རྐང་པ་ཁ་སྐོང་ལ་ཡི་སྦྱོར་བ་ནི། འདས་པའི་སངས་རྒྱས་རྣམས་དང་
ཕྱོགས་བཅུ་ཡི། །ལྟ་བུ་དང་། གང་མིང་མཐའ་དང་མཐུན་པ་ཡི་ལྟ་བུའོ། །ད་དྲག་གི་མཐར་
ཀྱི་སྦྱོར་བ་ནི། ཕོ་ཡིས་ཕོ་ཡི་མིང་མཐའ་དྲངས་པའོ། །འདིར་དངོས་སུ་མ་བཤད་ཀྱང་ཀྱི་ལ་
སོགས་པའི་འཇུག་པ་རྣམ་དབྱེ་དྲུག་པ་མ་ཡིན་པ་གཞན་ཡང་ཡོད་དེ། དེ་ལྟ་མོད་ཀྱི་ལྟ་བུ་
མི་མཐུན་པའི་ཚིག་རྒྱན་དང་། མི་རྟག་པ་ཡིན་གྱི་རྟག་པ་མ་ཡིན་ནོ། །ལྟ་བུ། དོན་དེ་ཁོ་ན་
ངེས་པར་བཟུང་ནས་གཞན་འགོག་པ་ལ་འཇུག་པ་དང་། འདི་ནི་བདེན་གྱི་གཞན་ནི་གཏི་
མུག་གོ་ལྟ་བུ་དང་། འདི་ནི་རྒྱུ་ལས་འབྱུང་གི་རྒྱུ་མེད་པ་ལས་མ་ཡིན་ནོ་ལྟ་བུ་མང་དུ་འབྱུང་
བ་དེ་དག་དྲུག་སྒྲ་དང་མ་ནོར་བར་བྱའོ། ། །
བཞི་པ་རྣམ་དབྱེ་གསུམ་པ་བྱེད་པའི་སྒྲ་བཤད་པ་ནི། དེ་ཉིད་ལ་ནི་བཅུ་པ་སྦྱར། །
བྱེད་པའི་སར་ནི་ཤེས་པར་བྱ། །ཞེས་པ་སྟེ་གོང་གི་རྣམ་དབྱེ་དྲུག་པར་འཇུག་པའི་གི་ཀྱི་གྱི་
འི་ཡི་བཅས་ལ་རྗེས་འཇུག་བཅུ་པ་ས་ཡིག་སྦྱར་བས་གིས་ཀྱིས་གྱིས་འིས་ཡིས་ཞེས་གྲུབ་
༤ 178



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
པ་དེ་ནི་རྣམ་དབྱེ་གསུམ་པ་བྱེད་པ་ཞེས་བྱ་བ་བྱེད་པ་པོའི་སྒྲ་གཙོ་བོར་སྟོན་པའི་རྣམ་དབྱེའོ། །
ས་ཞེས་པ་གནས་ཀྱི་དོན་ཏེ་བྱེད་པ་པོ་སྟོན་པའི་གནས་སུ་ཤེས་པར་བྱའོ། །བྱེད་པ་པོའི་
གནས་སུ་ཇི་ལྟར་འགྱུར་བ་དཔེར་ན། བདག་གིས་ཐོས། རང་གིས་བྱས། ཁྱོད་ཀྱིས་བཤད།
ཤེས་རབ་ཀྱིས་དཔྱད། སྲས་ཀྱིས་ཉན། སེམས་དཔས་བསླབས། གཞན་གྱིས་གོ། དགྲ་
བཅོམ་གྱིས་སྤངས། གསེར་གྱིས་ཉོས། ཞལ་གྱིས་བཞེས་ལྟ་བུའོ། །ཤུགས་ལ་བསྟན་པ་ད་
དྲག་གི་མཐར། ཡིད་ཀྱི་འདུས་ཏེ་རེག་པའི་རྐྱེནད་ཀྱིས་ཚོར་བ། རབ་འབྱོརད་ཀྱིས་གསོལ་
བ༑ ཕ་རོལད་ཀྱིས་བཤད་ལྟ་བུ་ཡོད་ཀྱང་། གསར་བཅད་ལ་ད་དྲག་བསྡུས་པས་དེ་དག་ལ་
གྱིས་ཞེས་བྲི་སྲོལ་དུ་ཆགས་ཤིང་། གསར་བཅད་ལ་བྱང་ཆུབ་སེམས་དཔས་བསླབས། བླ་
མས་བསྐྱབས། བུམ་པས་ཆུ་བཅུས་སོགས་མིང་མཐར་ས་ཡིག་རྐྱང་པ་སྦྱར་བས་ཀྱང་བྱེད་
པ་སྟོན་ནོ། །
ལྔ་པ་རྣམ་དབྱེ་དེ་དག་གི་ཡི་གེའི་སྦྱོར་ཚུལ་ལས་འཕྲོས་ནས་ཚིག་རྒྱན་སོགས་འཆད་
པ་ལ་གསུམ། རྒྱན་སྡུད་བཤད་པ། ལྷག་བཅས་བཤད་པ། འབྱེད་སྡུད་བཤད་པའོ། །དང་
པོ་ནི། ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་པར་འགྱུར། །ཞེས་པ་
སྟེ་གོང་དུ་རྣམ་དབྱེ་དྲུག་པའི་སྒྲ་དངོས་སུ་བསྟན་པའི་ཀྱི་འི་གཉིས་དང་། ཤུགས་ལ་ཁ་སྐོང་
གི་ཡི་བཅས་གསུམ་གྱི་ཨ་ལི་སྟེ་ཨི་ཕྱིས་ནས་རྗེས་འཇུག་གཉིས་པ་ང་ཡིག་སྦྱར་བས། ཀྱང་
འང་ཡང་ཞེས་གྲུབ་པ་དེ་ནི་མཐུན་པ་དང་། མི་མཐུན་པའི་ཚིག་རྒྱན་གཉིས་དང༌། སྡུད་པའི་
དོན་ལ་འཇུག་པར་འགྱུར་རོ། །དེ་ལ་ཡི་གེའི་སྒྲ་སྦྱོར་ནི། ག་ད་བ་ས་དྲག་མཐར་ཀྱང་། །ང་
ན་མ་ར་ལ་མཐར་ཡང་། །འ་དང་མཐའ་མེད་འང་དང་ཡང་། །ཞེས་པ་ལྟར། དཔེར་ན།
བཀག་ཀྱང་། བཅད་ཀྱང་། བཀབ་ཀྱང་། བྱས་ཀྱང་། བསྟནད་ཀྱང་། འབྱོརད་ཀྱང་། །
བསྩལད་ཀྱང་། ལྷའང་། ལྷ་ཡང་། གང་ཡང་། ལམ་ཡང་། ཡིན་ཡང་། དགར་ཡང་།
གསལ་ཡང་ལྟ་བུ་རྒྱ་ཆེར་སྦྱར་རོ། །དེ་དག་དོན་གྱི་འཇུག་ཚུལ་ལ་མཐུན་པའི་ཚིག་རྒྱན་ནི། །
མ 179ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མཐུན་པའི་ཆོས་གཉིས་གཞི་གཅིག་ལ་སྡུད་ཅིང་། ཁྱད་པར་ཚིག་མཛེས་པར་བྱེད་པ་སྟེ།
དཔེར་ན། མཛེས་པའང་ཡིན་ཏེ་མདོག་ཀྱང་དཀར། དཔལ་ཡང་འབར་ལ་ཡིད་ཀྱང་འཕྲོག །
ཅེས་པ་ལྟ་བུའོ། །མི་མཐུན་པའི་ཚིག་རྒྱན་ནི། མི་མཐུན་པའི་ཆོས་གཉིས་གཞི་གཅིག་ལ་
སྡུད་ཅིང་ཁྱད་པར་ཚིག་མཛེས་པར་བྱེད་པ་སྟེ། དཔེར་ན། ཕྱོགས་རིས་མེད་ཀྱང་བདུད་
དཔུང་འཇོམས། །འཆིང་བ་སྤངས་ཀྱང་ཐུགས་རྗེས་བསྡམས། །ཆགས་པ་བྲལ་ཡང་འགྲོ་
ལ་ཆགས། ལྟ་བུའོ། །ཚིག་རྒྱན་དུ་མི་འགྱུར་བའི་སྡུད་པ་ལ་ཡང་ཁྱད་གཞི་ཁྱད་ཆོས་གོང་
འོག་གཉིས་ཀས་ཕན་ཚུན་སྡུད་པ། ཨུཏྤལ་ཡང་ཡིན་སྔོན་པོའང་ཡིན་ལྟ་བུ་གཞི་མཐུན་པར་
སྡུད་པ་དང་། ཆོས་ཀྱང་དྲན་ཏེ་ཆོས་མ་ཡིན་པ་མིན་ནོ་ལྟ་བུ་གོང་མས་འོག་མ་སྡུད་པ་དང་།
ལྷས་ཆར་ཕབ་སྟེ་ཀླུས་ཀྱང་འབེབ་བོ་ལྟ་བུ་འོག་མས་གོང་མ་སྡུད་པའོ། །ཡང་གི་དོན་ནི།
ཡང་ན་འདི་བྱ་སྟེ་ལྟ་བུ་རྣམ་གྲངས་བསྣན་པའི་དོན་དུ་འཇུག་པ་དང་། ཡང་དང་ཡང་དུ་
དང༌། ཡང་ནས་ཡང་དུ། སླར་ཡང་། དེ་ནས་ཡང་སོགས་བསྐྱར་བའི་དོན་ལ་འཇུག་སྟེ།
བསྐྱར་བ་ནི་དོན་སྔ་མ་ཉིད་བལྡབས་པ་ཡིན་ལ། སྡུད་པ་ནི་དོན་སྔ་མ་བལྡབས་པ་ཙམ་མ་
ཡིན་པར་བྱ་བ་དང་། བྱེད་པ་དང་། དགག་པ་དང༌། སྒྲུབ་པ་ལ་སོགས་པའི་ཁྱད་པར་
རྣམས་དོན་སྔ་ཕྱིའི་སྦྱོར་བ་སྡུད་པར་བྱེད་པའོ། །ལྷག་བཅས་དང་སྡུད་པའི་ཁྱད་པར་ཡང་།
དོན་གྱི་གཞི་སྔ་མར་གང་སྦྱར་བའི་བྱ་བ་ལ་སོགས་པའི་ཁྱད་པར་དེ་དག་ཕྱི་མར་ཡང་ངེས་
ཅན་དུ་སྦྱོར་བ་ནི་སྡུད་པ་སྟེ། དཔེར་ན། མོན་པ་འབྲས་ཟའོ། །རྒྱ་གར་བ་ཡང་འབྲས་ཟའོ་
ལྟ་བུ་བྱ་བའི་ཁྱད་པར་འབྲས་ཟ་བ་གཞི་གཉིས་ཀར་སྦྱར་ནས་གཉིས་ཀའམ་གང་རུང་ལ་
ཡང་སོགས་སྡུད་ཚིག་སྦྱར་རུང་གི་མོན་པ་འབྲས་ཟའོ། །རྒྱ་གར་བ་ཁྲུས་བྱེད་དོ་ལྟ་བུ་
འབྲས་ཟ་བ་དང་ཁྲུས་བྱེད་པ་ཁྱད་པར་མི་མཐུན་པས་གཞི་མི་མཐུན་པ་ལ་སྦྱོར་བ་སྡུད་
ཚིག་སྦྱར་མི་རུང་ངོ༌། །ལྷག་བཅས་ནི། གཞི་ཐ་དད་པ་དུ་མ་ལ་སྦྱོར་བའི་ངེས་བཟུང་མི་
དགོས་པར་དོན་སྔ་མ་མ་རྫོགས་པར་ལྷག་མ་ཡོད་པ་ཙམ་སྟོན་པའོ། །
ལ18()ལ



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
གཉིས་པ་ལྷག་བཅས་ནི། ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་
སྦྱར། །དེ་ལ་ཨ་ལི་གསུམ་པ་སྦྱར། །དེ་ནི་ལྷག་མ་དང་བཅས་པའོ། །ཞེས་པ་སྟེ། གོང་གི་
ལའི་སྒྲ་དང་མཐུན་པའི་སུ་ཡིག་ལ་དེའི་སྲོག་གི་དབྱངས་ཨུ་ཕྱིས་ནས། ས་རྐྱང་དུ་གནས་པ་
དེ་ལ་སྡེ་པ་གསུམ་པའི་དང་པོ་ཏ་ཡིག་སྦྱར་བས། སྟ་ཞེས་འབྱུང་བ་དེ་ལ་ཨ་ལི་གསུམ་པ་
ཨེ་སྦྱར་བས་སྟེ་ཞེས་གྲུབ་པ་དེ་ནི་ཚིག་དོན་སྔ་མ་མ་རྫོགས་པར་སླར་ཚིག་ལྷག་མ་གཞན་
སྟོན་རྒྱུ་ཡོད་པ་ལ་འཇུག་པས། ལྷག་མ་དང་བཅས་པའི་སྒྲའོ་ཞེས་འདིར་དངོས་སུ་བསྟན་
པ་དང་མ་བསྟན་པའི་རྗེས་འཇུག་གི་མིང་མཐའི་དབང་གིས་ལྷག་བཅས་ལ་ཏེ་རྐྱང་དང་དེ་
སྦྱོར་བའང་ཡོད་དེ། དེ་དག་གི་སྒྲའི་འཇུག་ཚུལ་ནི། ན་ར་ལ་ས་དྲག་མཐར་ཏེ། །ད་དེ་ག་ང་
བ་མ་འ། །མཐའ་མེད་རྣམས་ལ་ས་སྟེ་འཐོབ། །ཅེས་པ་ལྟར། ན་ར་ལ་ས་དང༌། ད་དྲག་གི་
མཐར་ཏེ་རྐྱང་པ་སྦྱར་བ། བྱོན་ཏེ། བསྐོར་ཏེ། ནོར་བཅོལ་ཏེ། བྱས་ཏེ། བསྟནད་ཏེ།
བསྒྱུརད་ཏེ། བསལད་ཏེ་ལྟ་བུ་ད་མཐར་དེ་སྦྱར་བ་ཡོད་དེ་གཞུང་ལས་འདི་བཤད་དེ་ལྟ་བུ་
དང༌། ག་ང་བ་མ་འ་མཐའ་མེད་ལ་ས་སྟེ་སྦྱར་བ། རྟག་སྟེ། གཙང་སྟེ། ལྷུན་གྲུབ་སྟེ།
འཛོམ་སྟེ། དགའ་སྟེ། སེམས་བདེ་སྟེ་ལྟ་བུའོ། །ཕྲད་དེ་དག་གིས་ཇི་ལྟར་འདྲེན་པའི་ལྷག་
བཅས་ཀྱི་དོན་ནི་གསུམ་སྟེ། མཚམས་སྦྱོར་དང་། དམ་བཅའ་དང་། གཞན་འདྲེན་པའི་
ལྷག་བཅས་སོ། །དང་པོ། མཚམས་སྦྱོར་ལའང་གསུམ་སྟེ། དང་པོ་མདའ་འཕངས་ཏེ་ཕོག་
ལྟ་བུ་ཚིག་སྔ་མ་བྱེད་པ་དང་ཕྱི་མ་བྱ་བ་གཉིས་རིམ་གྱིས་འཇུག་པའི་བར་གྱི་མཚམས་སྦྱོར་
དང་། གཉིས་པ་ལྷ་མཆོད་དེ་ལས་བྱ་ལྟ་བུ་བྱ་བ་སྔ་ཕྱི་གཉིས་རིམ་གྱིས་འཇུག་པའི་
མཚམས་སྦྱོར་དང་། གསུམ་པ་འཛུམ་དམུལ་ཏེ་མདངས་ཕྱུང་ལྟ་བུ་གཉིས་ཀ་བྱ་བ་ཡིན་
ཡང་དུས་སྔ་ཕྱི་མེད་པར་ལྷན་ཅིག་ཏུ་འཇུག་པའི་མཚམས་སྦྱོར་བ་བཅས་སོ། །
གཉིས་པ་དམ་བཅའ་འདྲེན་པ་ནི། ཚིག་སྔ་མ་བསྒྲུབ་བྱ་དང་ཕྱི་མ་སྒྲུབ་བྱེད་དུ་
བཀོད་པ་ཞིག་སྟེ། དེ་ལའང་ནང་གསེས་སུ་དབྱེ་ན་བཞི་ཡོད་དེ། དང་པོ་དབྱེ་བ་འདྲེན་པ་
~ 181ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ནི༑ དཀོན་མཆོག་ནི་གསུམ་སྟེ། སངས་རྒྱས་དང་ཆོས་དང་དགེ་འདུན་ནོ་ལྟ་བུའོ། །གཉིས་
པ་གཏན་ཚིགས་སམ་རྒྱུ་མཚན་འདྲེན་པ་ནི། རྟག་པ་ཡིན་ཏེ་འདུས་མ་བྱས་ཡིན་པའི་ཕྱིར།
མི་རྟག་སྟེ་བྱས་པའི་ཕྱིར་ལྟ་བུའོ། །གསུམ་པ་ངེས་ཚིག་འདྲེན་པ་ནི། དགྲ་བཅོམ་པ་ཞེས་བྱ་
སྟེ་ཉོན་མོངས་ཀྱི་དགྲ་བཅོམ་པའི་ཆོས་དང་ལྡན་པས་སོ། །སངས་རྒྱས་ཏེ་མ་རིག་པའི་
གཉིད་ལས་སངས་ཤིང་ཤེས་བྱ་ལ་བློ་གྲོས་རྒྱས་པའོ་ལྟ་བུའོ། །བཞི་པ་རྒྱས་བཤད་དམ་
རྣམ་གྲངས་ཀྱི་དབྱེ་བ་འདྲེན་པ་ནི། བསླབ་པ་ནི་འདི་ལྟ་སྟེ་ནང་པ་ལ་གྲགས་པའི་ཉན་རང་
སངས་རྒྱས་ཐེག་གསུམ་གྱི་བསླབ་པ་གསུམ། དེ་རེ་རེ་ལ་ཚུལ་ཁྲིམས་དང་། ཏིང་ངེ་འཛིན་
དང་། ཤེས་རབ་ཀྱི་བསླབ་པ་གསུམ་གསུམ་དང་། ཕྱི་རོལ་པའི་ཚངས་སྤྱོད་ཀྱི་བསླབ་པ་ལ་
སོགས་པའོ་ལྟ་བུ།
གསུམ་པ་གཞན་འདྲེན་ལྷག་བཅས་ནི། མཚམས་སྦྱོར་དང་དམ་བཅའ་གཉིས་སུ་མ་
གཏོགས་པའི་ཚིག་ལྷག་མ་ཡོད་ཙམ་སྟོན་པ་ཞིག་སྟེ། གཟའ་དང་རྒྱུ་སྐར་རྣམས་གོ་ལར་
གཡོན་སྐོར་དུ་རྒྱུ་སྟེ་དགྲ་གཅན་ནི་གཡས་སྐོར་དུའོ། །ཞེས་པ་ལྟ་བུ། སྔ་མ་ལས་གཞན་དུ་
འདྲེན་པ་རྣམས་སོ། །
གསུམ་པ་འབྱེད་སྡུད་བཤད་པ་ནི། རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་
འབྱེད་སྡུད་ཡིན། །ཞེས་པ་སྟེ་རྗེས་འཇུག་ཡི་གེ་བཅུ་པོ་སོ་སོ་ལ་རྗེས་འཇུག་གི་དྲུག་པ་མ་
ཡིག་སྦྱར་བས། གམ་ངམ་དམ་ནམ་བམ་མམ་འམ་རམ་ལམ་སམ་ཞེས་གྲུབ་པ་དང་། ད་
དྲག་མཐར་ཏམ་འཐོབ་པ་བཅས་ཡི་གེ་བཅུ་གཅིག་པོ་དེ་རྣམས་ཚིག་དོན་སོ་སོར་འབྱེད་
པའམ་ཕྱོགས་གཅིག་ཏུ་སྡུད་པའི་སྒྲ་ལ་འཇུག་པ་ཡིན་ནོ། །དེ་དག་མིང་མཐར་སྦྱོར་ཚུལ་
སླར་བསྡུའི་སྐབས་དང་འདྲ་སྟེ་རྟག་གམ། མཐོང་ངམ། ཡོད་དམ། ཡིན་ནམ། ཆབ་བམ།
བསམ་མམ། དགའ་འམ། འབྱོར་རམ། ཚུལ་ལམ། བྱས་སམ། བུའམ་བཅས་དང་། ད་
དྲག་ལ་འཛིན་ཏམ་ལ་སོགས་པ་ལྟ་བུའོ། །དེ་རྣམས་དོན་ལ་སྦྱོར་ཚུལ་ནི། འབྱེད་པ་ལ་
182-



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
འཇུག་པ་དབྱེ་གཞི་གཅིག་ལས་བྱེ་བྲག་གཉིས་སུ་འབྱེད་པ། དཔེར་ན། ཆོས་ནི་གཉིས་ཏེ་
འདུས་བྱས་སམ། འདུས་མ་བྱས་སོ་ལྟ་བུ་དང་། དངོས་པོ་ནི་གསུམ་སྟེ་བེམ་པོའམ། ཤེས་
པའམ། ལྡན་མིན་འདུ་བྱེད་དོ་ལྟ་བུའོ། །དེ་བཞིན་དུ་མང་པོར་འབྱེད་པ་ཕུང་པོ་ནི་ལྔ་སྟེ་
གཟུགས་སམ། ཚོར་བའམ། འདུ་ཤེས་སམ། འདུ་བྱེད་དམ། རྣམ་པར་ཤེས་པའི་ཕུང་པོའོ་
ལྟ་བུ་དང་། ཚིག་དོན་གཉིས་ཀ་དོན་གཅིག་ཏུ་སྡུད་པ། འདུས་བྱས་སམ་འདུས་མ་བྱས་ནི་
ཆོས་སོ་ལྟ་བུའོ། །མང་པོ་དོན་གཅིག་ཏུ་སྡུད་པ་གཟུགས་སམ། ཚོར་བའམ། འདུ་ཤེས་
སམ། འདུ་བྱེད་དམ། རྣམ་པར་ཤེས་པ་ནི་ཕུང་པོའོ་ལྟ་བུ་དང་། གཞན་ཡང་བུམ་པ་ནི་མི་
རྟག་སྟེ། ཀ་བའམ། སྣམ་བུ་ཡང་ངོ་ལྟ་བུ། ཆོས་སྔ་མར་སྦྱར་བ་ཕྱི་མར་ཡང་སྦྱོར་བ་སྡུད་པ་
དང༌། བུམ་པའམ། ཀ་བའམ། སྣམ་བུ་ཡང་བདག་མེད་དོ་ལྟ་བུ། ཕྱི་མའི་ཆོས་བདག་མེད་
པ་སྔ་མར་སྦྱོར་བ་སྡུད་པ་སོགས་ཡོད་དོ། །ཐེ་ཚོམ་གྱི་ནང་ནས་མཐའ་གཉིས་པོ་ཆ་མཉམ་
དུ་དོགས་པ་ལ་མཐའ་གཉིས་ཀ་བཀོད་ནས་ཡིན་ནམ་མིན་ཞེས་སྦྱོར་ལ། ཡིན་པ་ལ་མངོན་
དུ་ཕྱོགས་པའམ་མིན་པ་ལ་ཤས་ཆེར་ཕྱོགས་པ་ལ་ནི་མཐའ་རེ་རེ་བ་རྐྱང་པར་འམ་ལ་
སོགས་པ་སྦྱར་ཏེ། དེ་ཡིན་ནམ་ལྟ་བུ་སྟེ་དེ་དག་ཀྱང་མཐའ་གཉིས་པོ་དངོས་སུ་འབྱེད་པ་
དང༌། དོན་གྱི་འབྱེད་པ་ཅི་རིགས་སུ་ཡོད་དོ། །ད་དྲག་གི་དབང་གིས་མིང་མཐའ་དྲངས་པ།
ཕྱིནད་ཏམ། གྱུརད་ཏམ། སྩལད་ཏམ་སོགས་ཏེ་གོང་མ་བཞིན་དུ་འབྱེད་སྡུད་དུ་སྦྱར་ཞིང་།
དྲི་བ་ལ་སྦྱར་བ་ནི་འབྱེད་པའི་སྒྲ་ཉིད་དོ། །དྲུག་པ་རྣམ་དབྱེ་ལྔ་བ་བཤད་པ་ནི། རྗེས་
འཇུག་ཡི་གེ་བཅུ་པོ་ཡི། །བཞི་པ་དགུ་པ་ལ་བཅུ་པ། །སྦྱར་བ་འབྱུང་ཁུངས་ས་ཡིན་ཏེ། །
དགར་དང་སྡུད་པའང་དེ་བཞིན་ནོ། །ཞེས་པ་སྟེ། རྗེས་འཇུག་ཡི་གེ་བཅུ་པོ་དེ་ཡི་གྲངས་
བཞི་པ་ན་དང་། དགུ་པ་ལ་ཡིག་གཉིས་ལ་བཅུ་པ་ས་ཡིག་སྦྱར་བས། ནས་ལས་ཞེས་གྲུབ་
པ་དེ་ནི་གང་ལས་བྱུང་བའམ་བྲལ་བ་སོགས་སྟོན་པའི་དོན་དུ་འཇུག་པས་ན། རྣམ་དབྱེ་ལྔ་
པ་འབྱུང་ཁུངས་ཀྱི་ས་ཡིན་ཞིང་འདི་ནི་ཕྲད་རང་དབང་ཅན་ཡིན་པས་རྗེས་འཇུག་ལ་མ་
ཚ183



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ལྟོས་པར་ཐམས་ཅད་ལ་ཁྱབ་མཉམ་འཇུག་པ་ཡིན་ནོ། །དེའང་འབྱུང་ཁུངས་དངོས་ལ་
འཇུག་པ་ནི། སངས་རྒྱས་ལས་ཆོས། ཆོས་ལས་འཕགས་པའི་ཚོགས། རྒྱ་མཚོ་ལས་ནོར་
བུ༑ སྤྲིན་ལས་ཆར་པ་བབས། གངས་རི་ལས་ཆུ་བྱུང་། ས་ལས་མྱུ་གུ་སྐྱེ། གསེར་ཁ་ནས་
གསེར། མཁས་པ་ལས་རིག་པ་ལྟ་བུའོ། །ཡང་རྟ་ལས་ལྷུངས། སྐས་ནས་བབས་ལྟ་བུ་
འབྱུང་ཁུངས་དང་ཆ་འདྲ་བ་དང་། དུ་བ་ལས་མེར་ཤེས། ཆུ་སྐྱར་ལས་ཆུར་ཤེས་ལྟ་བུ་རྒྱུ་
མཚན་ལ་འཇུག་པ་དེ་དག་ཀྱང་འབྱུང་ཁུངས་དང་རྗེས་སུ་མཐུན་པའོ། ། །
ནས་ལས་དགར་བ་ལ་འཇུག་པ་ནི། དགར་གཞི་རིགས་དང་། བྱ་བ། ཡོན་ཏན་
དང་། རྫས་ཀྱི་ཁྱད་པར་གང་ཡང་རུང་བ་ལས་དགར་ཆོས་ལོགས་སུ་བཀར་བ་སྟེ། རིགས་
ཀྱི་གཞི་གཅིག་ལས་ལོགས་སུ་དགར་བ་ནི། དཔེར་ན། མིའམ་ཅི་ལས་དྲི་ཟ་ཐ་དད་དོ་ཞེས་
ཐ་དད་ཙམ་དུ་དགར་བ་དང༌། མི་རིགས་བཞི་ལས་རྒྱལ་རིགས་ནི་ཕུལ་དུ་བྱུང་བ་ལྟ་བུ་
མཆོག་ཏུ་དགར་བ་དང་། ལྷ་དང་། མི་དང༌། ལྷ་མ་ཡིན་ལས་ངན་སོང་གསུམ་ཞན་ནོ་ལྟ་བུ་
དམན་པར་དགར་བའོ། །དེ་བཞིན་དུ་བྱ་བའི་གཞི་གཅིག་ལས་ལོགས་སུ་དགར་བ་ནི།
ཕྱག་འཚལ་བ་ལས་མཉམ་པར་བཞག་པ་ལེགས་ལྟ་བུ་དང་། བྱ་བའི་གཞི་མང་པོ་ལས་
ལོགས་སུ་དགར་བ་ནི། ཟ་བ་དང་། དགོད་པ་དང༌། སྨྲ་བ་དང་། འགྲོ་བ་ལ་སོགས་ཐམས་
ཅད་ལས་ཕྱག་འཚལ་བ་མཆོག་གོ་ལྟ་བུ་དང་། ཡོན་ཏན་གྱི་གཞི་གཅིག་ལས་ལོགས་སུ་
དགར་བ་ནི། དཀར་པོ་ལས་ངུར་སྒྲིག་ལེགས་ལྟ་བུ་དང་། ཡོན་ཏན་གྱི་གཞི་མང་པོ་ལས་
ལོགས་སུ་དགར་བ་ནི། དཀར་པོ་དང་། སེར་པོ་དང་། དམར་པོ་ལས་ལྗང་ཁུ་ལེགས་ལྟ་བུ་
དང༌། རྫས་སམ་དངོས་པོའི་ཆོས་གཅིག་ལས་ལོགས་སུ་དགར་བ་ནི། སྡུག་བསྔལ་བ་ལས་
མི་རྟག་པ་གཞན་ལྟ་བུ་དང་། རྫས་སམ་དངོས་པོ་མང་པོ་ལས་ལོགས་སུ་དགར་བ་ནི། རྟག་
པ་དང་དངོས་པོའི་ཆོས་ལས་དེ་བཞིན་ཉིད་ཐ་དད་དོ། །ལྷ་རྣམས་ལས་རྡོ་རྗེ་རྩེ་བརྒྱ་འཛིན་
པ་ནི་བརྒྱ་བྱིན་ནོ་ལྟ་བུ་འདི་དག་ལ་ལས་ཀྱི་སྒྲ་ཉིད་འཇུག་ཅིང་། ཡང་ཚོགས་ཀྱི་ནང་ནས་
ཀ184



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
འབྱིན་ལྟ་བུ་དང་། མིའི་ནང་ནས་རྒྱལ་རིགས་དཔའ། ཁྱིམ་ནས་ཁྱིམ་མེད་པར་རབ་ཏུ་བྱུང་།
ཆོས་ལུགས་ཀྱི་ནང་ནས་ནང་པ་མཆོག་གོ་ལྟ་བུ་ལ་ནས་ཀྱི་སྒྲ་ཉིད་འཇུག་གོ། །
ནས་ཀྱི་སྒྲ་སྡུད་པ་ལ་འཇུག་པ་ནི། འདི་ནས་བྱང་ཆུབ་བར་ལྟ་བུ་དུས་ཀྱི་མཚམས་
འཛིན་ཅིང་སྡུད་པ་དང་། བཤེས་གཉེན་བསྟེན་ཚུལ་ནས་མི་སློབ་པའི་ཟུང་འཇུག་གི་བར་
ལྟ་བུ་ལམ་སྡུད་པ་དང་། བརྒྱ་ནས་སྟོང་གི་བར་ལྟ་བུ་གྲངས་སྡུད་པ་དང༌། གཟུགས་ནས་
རྣམ་མཁྱེན་གྱི་བར་ལྟ་བུ་དངོས་པོའི་མཚམས་འཛིན་ཞིང་སྡུད་པའོ། ། །
ལས་སྒྲ་སྡུད་པ་ལ་འཇུག་པ་ནི། གསེར་རི་ལས་ཁོར་ཡུག་གི་བར། གྲོང་ལས་དགོན་
པའི་བར། ཐང་ལས་སྒང་བར་ལྟ་བུའང་ཡོད་ཅིང་། ནས་ཀྱི་སྒྲ་ཉིད་སྡུད་པ་དང༌། མཚམས་
སྦྱོར་ལ་ལྷག་པར་གསུངས་པས། ཕྱག་འཚལ་ནས་བཤད། མདའ་འཕངས་ནས་ཕོག །
ལག་པ་བསྙལ་ནས་ཟས་བཟའ་ལྟ་བུ་ལྷག་བཅས་ཀྱི་སྟེ་དང༌། ལ་སྒྲའི་གནས་རྣམས་
མཚུངས་པར་འཇུག་གོ། །
བདུན་པ་འབོད་པའི་རྣམ་དབྱེ་བཤད་པ་ལ་གཉིས། འབོད་པའི་སྒྲ་ཉིད་བཤད་པ་
དང་། འཕྲོས་དོན་ཚིག་སྡུད་བཤད་པའོ། །དང་པོ་ནི། གང་མིང་བརྗོད་པའི་དང་པོ་རུ། །ཀྱེ་
སྦྱར་བ་ནི་བོད་པ་ཡིན། །ཞེས་པ་སྟེ། གང་ཟག་གང་ཡང་རུང་བའི་མིང་བརྗོད་པའི་དང་པོ་
སྟེ་ཐོག་མར་ཀྱེ་ཞེས་སྦྱར་བ། དཔེར་ན། ཀྱེ་རྒྱལ་བའི་སྲས། ཀྱེ་གྲོགས་པོ། ཀྱེ་ལྷའི་དབང་
པོ་ལྟ་བུ། ཀྱེའི་སྒྲ་ནི་རྣམ་དབྱེ་བརྒྱད་པའི་གནས་ཡིན་ནོ། །ཀྱེ་སྒྲ་ཚིག་གི་བར་དང་ཐ་མར་
འཇུག་པའང་ཡོད་དེ། འཇམ་དབྱངས་མགོན་སྐྱེ་བདག་ལ་བློ་གྲོས་སྩོལ། །ལྟ་བུ་དང༌།
བདག་ལ་དགོངས་ཤིག་མགོན་པོ་ཀྱེ། །ཞེས་པ་ལྟ་བུའོ། །ཀཱ་ཡེ་སོགས་གྲོང་ཚིག་འབོད་
པའི་སྒྲ་དང་ཆ་འདྲ་ཡོད་ཅིང་། དཔེར་བརྗོད་འགའ་ཞིག་ཏུ། ཀྱེ་ཤིང་ཞེས་བཀོད་པ་འདུག་
ཀྱང་དེ་ནི་དཔེར་མཚོན་པ་ཙམ་ལ་དགོངས་པ་ཡིན་གྱི། གང་ཟག་ལ་མ་གཏོགས་མི་འཇུག་
གོ༑ ༑
~ 185



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གཉིས་པ་འཕྲོས་དོན་ཚིག་སྡུད་བཤད་པ་ནི། འདིར་ཚིག་གི་ཚོགས་པའི་ཆ་ནས་
ཚིག་སྡུད་ཀྱི་དཔེ་དོན་མདོ་ཙམ་བཤད་པ་ལ། དེ་ཡང་ཚིག་སྡུད་གྲུབ་པའི་མིང་གཉིས་སམ་
མང་པོ་ཕྱོགས་གཅིག་ཏུ་སྡུད་པ་ལ་ཚིག་སྡུད་ཅེས་བྱ་སྟེ། འདི་ལ་དྲུག །དང་པོ་ལས་འཛིན་
གྱི་བསྡུ་བ་ནི། ཁྱད་གཞི་དང་ཁྱད་ཆོས་སོ་སོ་བ་གཞི་མཐུན་པར་བསྡུ་བ་སྟེ། དཔེར་ན།
ཙན་དན་ཡང་ཡིན། དཀར་པོ་ཡང་ཡིན་ལྟ་བུ་ལ་ལས་གཞི་དང་ལས་ཀྱི་ཁྱད་ཆོས་ཕྱོགས་
གཅིག་ཏུ་འཛིན་པས་མཐུན་པར་སྡུད་པ་ལ། ཙན་དན་དཀར་པོ་ཞེས་པ་ལྟ་བུའོ། །
གཉིས་པ་བ་གཉིས་ཀྱི་བསྡུ་བ་ནི། ཁྱད་གཞི་དང་ཁྱད་ཆོས་བགྲང་བྱ་དང་གྲངས་
ཡིན་པར་བསྡུ་སྟེ། དཔེར་ན། ཕུང་པོ་ཡང་ཡིན། ལྔ་ཡང་ཡིན་ཟེར་རྒྱུ་ལ། བ་ནི་སྐད་དོད་
ཡིན་པས་དོན་དུ་མར་འཇུག་ཀྱང་། འདིར་བགྲང་བར་བྱ་བ་དང་གྲངས་གཉིས་བརྗོད་བྱ་
འབྲེལ་བར་བསྡུས་པས། ཕུང་པོ་ལྔ་ཞེས་པ་ལྟ་བུའོ། །
གསུམ་པ་དེའི་སྐྱེས་བུའི་བསྡུ་བ་ནི། མིང་དང་ཚིག་གི་བར་གྱི་རྣམ་དབྱེ་གཉིས་པ་
སོགས་བསྡུ་བ་སྟེ། དཔེར་ན། ལམ་དུ་འགྲོ། ཞེས་ཟེར་རྒྱུ་ལ། ཐ་སྙད་དངོས་པོ་དུས་ཀྱི་
ནུས་པས་བསྡུས་པ་ལ། ལམ་འགྲོ་ཞེས་པ་ལྟ་བུ་རྣམ་དབྱེ་གཉིས་པ་བསྡུ་བ་དང་། ཁ་སྣ་
གཉིས་ཀྱིས་འཐུང་བ་ལ་གཉིས་འཐུང་ཞེས་གསུམ་པ་བསྡུ་བ་དང་། ལུས་ལས་འབྲས་བུ་
བླངས་པའི་ཆེད་དུ་སྦྱིན་པ་ལ། ལུས་སྦྱིན་ལྟ་བུ་བཞི་པ་བསྡུ་བ་དང་། མངལ་ལས་སྐྱེས་པ་
ལ༑ མངལ་སྐྱེས་ཞེས་ལྔ་པ་བསྡུ་བ་དང་། ཉི་མའི་འོད་ལ་ཉི་འོད་ལྟ་བུ་དྲུག་བསྡུ་བ་དང་།
སེམས་ལ་གནས་པ་ལ་སེམས་གནས་ལྟ་བུ་རྣམ་དབྱེ་བདུན་པ་བསྡུ་བ་རྣམས་སོ། །
བཞི་པ་འབྲུ་མང་གི་བསྡུ་བ་ནི། མིང་གཉིས་སམ་མང་པོ་ཡང་རུང་མ་བསྡུས་པའི་
སྐབས་ཀྱི་བརྗོད་བྱ་ལས། དོན་གཞན་དང་འབྲེལ་བར་སྟོན་བྱེད་དུ་བསྡུ་བ་སྟེ། དཔེར་ན།
གང་བ་དང་ཟག་པ་ཞེས་ཟེར་རྒྱུ་ལ། མིང་གི་འབྲུ་ཅི་ཡོད་རྣམས་བརྗོད་དོན་དང་འབྲེལ་
བར་བླ་ཐབས་སུ་བསྡུས་པས་གང་ཟག་ཅེས་ཤེད་བུའི་མིང་གཅིག་སྟོན་པ་ལྟ་བུའོ། །
མ 186ལ



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
ལྔ་པ་ཟླས་དབྱེའི་བསྡུ་བ་ནི། མིང་གཉིས་སམ་མང་པོ་ཡང་རུང་བར་གྱི་རྣམ་དབྱེ་
རྣམ་བསྡུས་ནས་ཐམས་ཅད་ཀྱི་མཐར་རྣམ་དབྱེ་གཅིག་སྦྱར་སྟེ། དཔེར་ན། མཁས་པའི་
པཎྜི་ཏ་དང་། གྲུབ་པ་བརྙེས་པའི་བླ་མའི་ཞལ་ནས་ཟེར་རྒྱུ་ལ་སྔ་མའི་རྣམ་དབྱེ་ཟླས་བསྡུས་
ཏེ༑ མཁས་རྐྱཎཱ་༣ཏ་གྲུབ་པ་བརྙེས་པའི་བླ་མའི་ཞལ་ནས་ཞེས་པ་ལྟ་བུའོ། །
དྲུག་པ་མི་ཟད་པའི་བསྡུ་བ་ནི། ཚིག་སྡུད་གང་གི་ཐོག་མར་མི་ཟད་པའི་རྟགས་ཀྱི་
བརྗོད་བྱ་གཙོ་བོར་སྟོན་པའི་བསྡུ་བ་སྟེ། རྒྱ་གར་གྱི་སྐད་ལ། ཨུ་བ་ཀུམྦྷ་ཞེས་པའི་ཨུ་བ་ཉེ་
བའི་ཞེས་སྔ་མར་གཙོ་བོར་བརྗོད་ཅིང་། ཀུམྦྷ་ཞེས་ཕྱིས་བརྗོད་པའི་བར་གྱི་རྣམ་དབྱེ་དང་
པོ་ཕྱིས་པ་ཡིན་ཡང་། བོད་ཀྱི་བྱིངས་འདིར་རྣམ་དབྱེ་དང་པོ་འདི་ཞེས་ཟུར་དུ་སྟེར་རྒྱུ་མེད་
པས། ཉེ་བའི་བུམ་པ་ཞེས་བརྗོད་པ་ལས། མི་ཟད་པའི་རྟགས་ཀྱི་བརྗོད་བྱ་སྟོན་པ་མེད་དོ། །
ཞེས་འགྲེལ་བ་འཕྲུལ་ལྡེ་ལས་གསུངས་པ་ལྟར། འདིར་ཚིག་གི་ཚོགས་པའི་ཁ་སྐོང་དུ་
མདོར་བསྡུས་ཙམ་བྲིས་ཤིང་། རྒྱས་པར་ཤེས་འདོད་ན་ཚོགས་གསུམ་གསལ་བ་དང་། སྨྲ་
སྒོ་མཚོན་ཆ་སོགས་སུ་བལྟ་བར་བྱའོ། ། །
གཉིས་པ་ཚིག་ཕྲད་རྐྱང་པ་རང་དབང་ཅན་ཁོ་ན་བཤད་པ་ལ་དྲུག །ནི་སྒྲ་དགར་
བརྣན་གྱི་ཚིག་བཤད་པ། དང་སྒྲ་འབྱེད་སྡུད་སོགས་བཤད་པ། དེ་སྒྲ་ཐ་སྙད་སོགས་ཀྱི་
དོན་ལ་འཇུག་ཚུལ་བཤད་པ། གང་སྒྲ་སྤྱིར་འཇུག་གི་དོན་བཤད་པ། པ་སོགས་བདག་པོའི་
སྒྲ་བཤད་པ། མ་མི་སོགས་དགག་པའི་སྒྲ་བཤད་པའོ། །དང་པོ་ནི། གང་མིང་མཐའ་དང་
མཐུན་པ་ཡི། །བཞི་པ་ལ་ནི་ཨི་སྦྱར་བ། །དགར་དང་བརྣན་པའི་ཚིག་ཏུ་འགྱུར། །ཞེས་པ་
སྟེ། མིང་གང་ཡང་རུང་བའི་མཐའ་ན་མཐའ་དེ་དང་མཐུན་པ་སྟེ། མཐའ་དེར་འོས་ཤིང་
སྐབས་སུ་བབས་པ་ཡི་རྗེས་འཇུག་བཞི་པ་ན་ཡིག་ལ་ཨི་སྦྱར་བས། ནི་ཞེས་གྲུབ་པ་དེ་ནི་
གཞི་དེ་ལས་མཆོག་ཏུ་དགར་བའམ། མཆོག་མ་ཡིན་པ་དགར་བའམ། ཐ་དད་ཙམ་དུ་
དམིགས་སུ་བཟུང་ནས་དགར་བ་དང༌། དོན་གང་ཡིན་དེ་ཡང་ནས་ཡང་དུ་ནན་ཏན་གྱིས་
ལ 187



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བརྗོད་པ་ནི་བརྣན་པ་ཞེས་བྱ་སྟེ། དེ་གཉིས་ལ་འཇུག་པའི་ཚིག་ཕྲད་དུ་འགྱུར་རོ། །དེ་ཡང་
དགར་གཞི་རིགས་མཐུན་པ་ལས་དགར་བ་ནི། དཔེར་ན། འདོད་ལྷའི་གནས་རྣམས་ལས་
དགའ་ལྡན་ནི་མཆོག་གོ། །ལྷའི་ནང་ནས་བརྒྱ་བྱིན་ནི་མིག་སྟོང་དང་ལྡན་ནོ་ལྟ་བུ་དང་།
རིགས་མི་མཐུན་པ་ལས་དགར་བ་ནི། སངས་རྒྱས་ནི་ཉན་རང་ལས་མཆོག་གོ། །ལྷ་ནི་མི་
ལས་མཛེས་སོ་ལྟ་བུ་དང་། དམིགས་ཀྱིས་དགར་བ་ནི། གདོང་བཞི་པ་འདི་ནི་ཚངས་པའོ། །
འཇུག་པ་བཅུ་དང་ལྡན་པ་ནི་ཁྱབ་འཇུག་གོ་ལྟ་བུ་དང་། གཞན་ཡང་ཤ་མོང་ནི་འབྲུག་
གྲགས་པའི་ཚེ་སྐྱེའོ། །ལུག་ཐུག་གི་རྭ་ནི་ཕ་ལམ་གྱིས་མི་ཆོད་དོ་ལྟ་བུ་རྣམས་སོ། །
བརྣན་པ་ལ་འཇུག་པ་ནི། གཞན་གྱི་ཟླ་ལ་མ་ལྟོས་པར་ངོ་བོ་དང་ཁྱད་པར་བྱ་བྱེད་
སོགས་རང་ས་རང་སར་ལྷག་པར་ངེས་པའམ་ནན་ཏན་དུ་ངེས་པར་བྱེད་པ་སྟེ། དཔེར་ན་
བཅས་ལྡན་དགེ་སློང་གིས་ལྷག་པོ་མིན་པའི་ཡོ་བྱད་འཚོ་ཆས་བཅུ་གསུམ་གྲངས་བཤེར་
བྱེད་པ་ན། སྣམ་སྦྱར་དང་ཆོས་གོས་ནི་ཡོད། མཐང་གོས་དང་། ཤམ་ཐབས་དང་། ཤམ་
ཐབས་ཀྱི་གཟན་ནི་ཡོད། རྔུལ་གཟན་དང་རྔུལ་གཟན་གྱི་གཟན་ནི་ཡོད། གདོང་ཕྱིས་དང་།
རྣག་གཟན་དང་། གཡན་པ་དགབ་པ་ནི་ཡོད། སྐྲ་གཟེད་དང་། གདིང་བ་དང་། དབྱར་གྱི་
གོས་རས་ཆེན་ནི་ཡོད་ཅེས་རེ་རེ་ནས་ངེས་ངེས་བྱེད་པ་ལྟ་བུའོ། །གཞན་ཡང་སངས་རྒྱས་
བཅོམ་ལྡན་འདས་ཆོས་ཐམས་ཅད་ནི་ཐུགས་སུ་ཆུད། སྤང་བར་བྱ་བ་ནི་སྤངས། ཆུབ་པར་
བྱ་བ་ནི་ཆུབ། ཆོས་ཀྱི་འཁོར་ལོ་ནི་བསྐོར། ཆོས་ཀྱི་རྒྱལ་མཚན་ནི་བསྒྲེངས། ཆོས་ཀྱི་དུང་
ནི་བུས། སློབ་མའི་ཚོགས་མཐའ་ཡས་པ་ནི་མངའ་ལྟ་བུ་དང་། འཇིག་རྟེན་ན་སུ་ནི་དར།
སུ་ནི་རྒུད། སུ་ནི་དགེ་བ་ལ་སྤྱོད་སོགས་མདོ་ལས་བྱུང་ལྟ་བུ་དང་། ཁྱེད་ནི་བླ་མ་ཁྱེད་ནི་ཡི་
དམ་ལྟ་བུ་དང་། སྡོམ་པ་ཐམས་ཅད་ལྡན་པར་ནི། །ཞེས་པའི་ཚིགས་བཅད་ཁ་སྐོང་གི་ནི་སྒྲ་
ཡང་ངེས་བཟུང་གི་བརྣན་པའི་སྒྲ་ཉིད་དུ་གསུངས་སོ། །
གཉིས་པ་དང་སྒྲ་འབྱེད་སྡུད་སོགས་བཤད་པ་ནི། མིང་གང་རུང་བའི་བར་མཚམས་
མ 188



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
སུ༑ ༑ གསུམ་པ་ལ་ནི་གཉིས་པ་སྦྱར། །དེ་ནི་སྡུད་དང་འབྱེད་པ་དང་། །རྒྱུ་མཚན་ཚེ་སྐབས་
གདམས་ངག་ལྔའོ། །ཞེས་པ་སྟེ། མིང་གང་ཡང་རུང་བ་ཚོགས་པའི་བར་སྐབས་སུ་རྗེས་
འཇུག་གི་ཡི་གེ་གསུམ་པ་ད་ཡིག་ལ་གཉིས་པ་ང་ཡིག་སྦྱར་བས། དང་ཞེས་གྲུབ་པ་དེ་ནི།
མིང་ཚིག་སྔ་ཕྱི་ཕྱོགས་གཅིག་ཏུ་སྡུད་པ་དང༌། དེ་དག་སོ་སོར་འབྱེད་པ་དང་། རྒྱུ་དེ་ལས་
མཚན་མ་དེ་བྱུང་བའི་རྒྱུ་མཚན་གྱི་དོན་དང་། དུས་བརྗོད་པའི་ཚེ་སྐབས་དང་། གཞན་ལ་
བླང་དོར་གྱི་གནས་སྟོན་པའི་གདམས་ངག་སྟེ་ལྔ་ལ་འཇུག་གོ། །དེའང་སྡུད་པའི་དོན་དུ་
སྦྱར་བ། དཔེར་ན། འདུས་བྱས་དང་འདུས་མ་བྱས་ནི་ཆོས་སོ་ལྟ་བུ་བསྡུ་བྱ་གཉིས་ཆོས་
གཅིག་ཏུ་བསྡུས་པ་དང་། དོན་ལ་དམིགས་པ་དང་། སྒྲ་ལས་བྱུང་བ་དང་། མཐུན་པར་སྣང་
བ་དང་། ཐུན་མོང་ལ་གྲགས་པ་དང་། མངོན་པར་ཞེན་པ་ནི་བརྡ་ཡི་ཁྱད་ཆོས་ལྔའོ་ལྟ་བུ་
ཆོས་ལྔ་པོ་དེ་ཁྱད་གཞི་བརྡའི་དོན་གཅིག་ཏུ་བསྡུས་པ་དང་། བུམ་པ་མི་རྟག་གོ། །ཀ་བ་
དང༌། སྣམ་བུ་ཡང་ངོ་ལྟ་བུ་སྔ་མར་སྦྱར་བའི་ཆོས་མི་རྟག་པ་ཕྱི་མར་ཡང་སྦྱོར་བ་སྡུད་པ་
དང༌། བུམ་པ་དང་། ཀ་བ་དང་། སྣམ་བུ་ཡང་བདག་མེད་དོ་ལྟ་བུ་ཕྱི་མར་སྦྱར་བའི་ཆོས་
བདག་མེད་པ་སྔ་མར་སྦྱོར་བ་སྡུད་པ་སོགས་སྔ་ཕྱི་སྡུད་པའོ། །འབྱེད་པ་ལ་འཇུག་པ་ནི།
དཔེར་ན། ཡི་གེ་འཇུག་པའི་གནས་ནི་བརྒྱད་དེ། སྒྲ་དང་། སྐད་དང་། མིང་དང་། མཚན་
མ་དང༌། བརྡ་དང་། ཐ་སྙད་དང་། ཚིག་དང༌། དོན་རྣམས་སོ། །ལྟ་བུ་དབྱེ་གཞི་གཅིག་
ལས་རྣམ་གྲངས་དུ་མར་འབྱེད་པ་སྟེ། གམ་ལ་སོགས་པ་བཞིན་ནོ། །མདོར་ན་ཆོས་སྦྱོར་བ་
སྔ་ཕྱི་སྡུད་པ་དང་། ངོ་བོ་སོ་སོར་བགྲངས་ནས་ཕྱོགས་གཅིག་ཏུ་སྡུད་པ་སྟེ་སྡུད་པ་གཉིས་
དང༌། གཞི་གཅིག་རྣམ་གྲངས་ཐ་དད་པར་འབྱེད་པ་དང་བཅས་པའི་ཁྱད་པར་ཏེ་འབྱེད་པ་
ཙམ་དང་། ཕྱེ་ནས་ཕྱོགས་གཅིག་ཏུ་བྱེད་པའམ་ཁྱད་པར་གཅིག་ཏུ་སྦྱོར་བའོ། །
རྒྱུ་མཚན་ལ་འཇུག་པ་ནི། གཏན་ཚིགས་སྟོན་པ་སྟེ། ལེགས་པར་བསླབ་དང་མཁས་
པར་འགྱུར་རོ། །བྱས་པ་དང་མི་རྟག །སྨན་ཟོས་པ་དང་ནད་སོས། ཆོས་མང་དུ་ཐོས་པ་དང་
༤ 189



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ལྷག་མཐོང་འཕེལ། དུ་བ་མཐོང་བ་དང་མེར་ཤེས་ལྟ་བུའོ། །ཚེ་སྐབས་ལ་འཇུག་པ་ནི་དུས་
སྟོན་པ་སྟེ། སྐར་མ་རི་ཊིཤར་བ་དང་ཁྲུས་བྱ། ཉི་མ་ཤར་བ་དང་ཆོས་སྟོན། ནམ་ལངས་པ་
དང་འགྲོ། དེ་སྐད་ཅེས་བཀའ་སྩལ་བ་དང་ལྟ་བུའོ། །གདམས་ངག་ལ་འཇུག་པ་ནི། ངག་གི་
སྒོ་ནས་གཞན་ལ་བྱ་བའི་ཐབས་སློབ་པ་དང་། བསྐུལ་བའི་ཕྱིར་བརྗོད་པ་སྟེ། འདི་ལྟར་གྱིས་
དང་། ལེགས་པར་ཉོན་དང༌། སློབ་དང་། སྒོམ་དང་། ཡིད་ལ་ཟུངས་དང་། མི་དགེ་བ་སྤོངས་
དང་ལྟ་བུ་དང་། ཡང་ཚེའི་ཚིག་ཕྲད་རྒྱུ་མཚན་ལ་འཇུག་པའང་ཡོད་ཅིང་། གཞན་ཡང་རྒྱུ་ཡོད་
ན་འབྲས་བུ་འབྱུང་། རྒྱུ་ཡོད་པ་ལས་འབྲས་བུ་འབྱུང་། རྒྱུ་ཡོད་པ་དང་འབྲས་བུ་འབྱུང་ལྟ་བུ་
ལ༑ རྒྱུ་ཡོད་པའི་ཚེ་འབྲས་བུ་འབྱུང་བྱ་བ་ཡིན་པས་དུས་དང་རྒྱུ་མཚན་ལྷན་ཅིག་ཏུ་སྟོན་
པའང་ཡོད་དོ། །
གསུམ་པ་དེ་སྒྲ་ཐ་སྙད་སོགས་དོན་དགུ་ལ་འཇུག་ཚུལ་བཤད་པ་ནི། གང་མིང་གི་ནི་
ཡ་མཐའ་རུ། །གསུམ་པ་ལ་ནི་ཨེ་སྦྱར་བ། །ཐ་སྙད་དབང་དུ་གསུམ་ཡིན་ཏེ། །དངོས་པོའི་
དབང་གིས་བཞི་རུ་འགྱུར། །དུས་ཀྱི་དབང་གིས་གཉིས་ཡིན་ནོ། །ཞེས་པ་སྟེ། གང་ཡང་རུང་
བའི་མིང་གི་མཐའ་སྟེ་ཐོག་མ་རུ་རྗེས་འཇུག་ཡི་གེ་གསུམ་པ་ད་ཡིག་ལ་དབྱངས་གསུམ་པ་
ཨེ་སྦྱར་བས། དེ་ཞེས་གྲུབ་པ་དེ་ནི་དོན་དགུ་ལ་འཇུག་པ་སྟེ། ཐ་སྙད་ཀྱི་དབང་དུ་འཇུག་པ་
གསུམ་ཡིན་ཏེ། དངོས་པོའི་དབང་གིས་འཇུག་པ་བཞི་རུ་འགྱུར་བ་དང་། དུས་ཀྱི་དབང་གིས་
འཇུག་པ་གཉིས་བཅས་ཡིན་ནོ། །དེ་ཡང་བརྡ་དང་། ཐ་སྙད་ཅེས་པའི་དོན་ཡང་ས་པཎ་གྱིས།
མིང་ཚིག་དེ་དག་རྒན་པོ་ཡིས། །ཐོག་མར་སྦྱར་བ་བརྡ་ཡིན་ལ། །ཕྱིས་ནས་དཔྱོད་པ་ཐ་སྙད་
ཡིན། །ཞེས་གསུངས་པ་ལྟར། དངོས་པོ་རྣམས་ཀྱི་མིང་དུ་རྒན་པོ་རྣམས་ཀྱིས་བརྗོད་འདོད་
ཀྱིས་བཏགས་པའི་བརྡ་ལ་འདོད་རྒྱལ་ཐོག་མའི་མིང་ཞེས་བྱ་ཞིང་། ཕྱི་ནས་མིང་དེ་ལ་བརྟེན་
ནས་འདྲ་བ་དང་འབྲེལ་བ་རྒྱུ་མཚན་དུ་བྱས་ནས་སྒྲོ་འདོགས་ཀྱིས་བཏགས་པ་ནི་ཐ་སྙད་རྗེས་
གྲུབ་ཀྱི་མིང་ཞེས་བྱ་སྟེ།
19



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ། །
དེ་ལ་ཤེས་བརྗོད་འཇུག་གསུམ་ནི་ཐ་སྙད་ཀྱི་མཚན་ཉིད་དེ། མཚན་གཞི་ནི་བཏགས་
མིང་ཇི་སྙེད་རྣམས་སོ། །དེ་ལྟ་བུའི་མིང་ཚིག་གི་ཐ་སྙད་ཀྱི་དབང་གིས་འཇུག་པའི་དེ་སྒྲ་ལ་
གསུམ་སྟེ། འདས་པ་དང་། རྣམ་གྲངས་གཞན་བརྗོད་དང་། ལྷག་བཅས་སོ། །དང་པོ་འདས་
པའི་ཐ་སྙད་ལ་འཇུག་པ་ནི། སྔར་མེད་པར་གསར་དུ་ནན་གྱིས་བཏགས་པའི་ཐ་སྙད་ཙམ་གྱི་
དབང་དུ་བྱས་པ་སྟེ། མིང་ཚིག་གང་ཞིག་སྔོན་དུ་སོང་ཟིན་པ་རྣམས་སླར་ལེན་མི་དགོས་པར་
དེ་ཞེས་པས་གོ་ནུས་པ་སྟེ། དཔེར་ན། དེ་ནི་ཆོས་གོས་སྣམ་སྦྱར་རོ། །དེ་ནི་ཚད་ཆེ་བ་སྟེ། དེ་
ཡི་སྣམ་ཕྲན་ནི་ཉེར་ལྔའོ། །དེ་ལ་གླེགས་བུ་ཕྱེད་དང་བཞིའོ། །དེའི་དཔངས་ནི་ཁྲུ་གསུམ་སྟེ།
དེ་ལ་སྲིད་དུ་ལུས་ཁྲུ་ལྔའོ། །དེ་ལས་ཁྲུ་ཕྱེད་ཕྱེད་ཕྲི་བ་ནི་གཞན་རྣམས་སོ་ལྟ་བུའོ། །
རྣམ་གྲངས་གཞན་སྦྱོར་ལ་འཇུག་པ་ནི། བརྗོད་བྱ་སྟོན་རྒྱུའི་རང་མིང་དངོས་སུ་སྨོས་
མ་དགོས་པར་དེ་ཞེས་པའི་སྒྲས་རྣམ་གྲངས་ཀྱི་དབྱེ་བ་དུ་མ་ཡོད་པར་གོ་བ་སྟེ། དཔེར་ན། དེ་
བཞིན་གཤེགས་པ། དེ་ལས་ཀྱང་གཞན། གང་ཡིན་པ་དེ་རྣམས། དེ་དག་ལ་ཡི་གེ་བྲིས་ཤིག་
ལྟ་བུ་སྟེ། དེ་བཞིན་གཤེགས་པ་ཞེས་པའི་དོན། གཤེགས་པ་ནི་སོང་ཟིན་པའི་འདས་པའི་
དོན་དང་། བཞིན་ཞེས་པ་དཔེའི་མཚུངས་པ་གསལ་བྱེད་ཀྱི་སྒྲ། དེ་སྒྲ་ནི་དཔེ་དེ་སྦྱོར་བྱེད་ཀྱི་
རྣམ་གྲངས་གཞན་སྦྱོར་རོ། །སྔོན་གྱི་རྒྱལ་བ་རྣམས་བྱང་ཆུབ་ཀྱི་གོ་འཕང་ལ་གཤེགས་པ་དེ་
བཞིན་དུ་གཤེགས་པ་ཞེས་སྦྱར་དགོས་པས། དཔེར་བྱ་བའི་ཡུལ་གྱི་རྣམ་གྲངས་དེ་དེ་སྒྲ་དེས་
ཚིག་ཕྱི་མ་དེ་ལ་སྦྱར་དགོས་པ་ལྟ་བུའོ། །ཡང་མིང་གི་རྣམ་གྲངས་མང་པོ་བསྐྱར་ཏེ་དཔེར་
བཀོད་པའང་སྣང་ངོ་། །ལྷག་བཅས་ལ་འཇུག་པ་ནི། ཚིག་ལྷག་མ་ཡོད་པ་ཙམ་སྟོན་པའི་སྒྲ་
སྟེ༑ ཤིང་བཅད་དེ་མེ་ལ་འབུད། བདེན་གྲུབ་ཏུ་མེད་དེ་རྟེན་འབྲེལ་ཡིན་པའི་ཕྱིར་ལྟ་བུ་སྟེ།
སྔར་བཤད་པ་ལྟར་རོ། ། །
དངོས་པོའི་དབང་གིས་འཇུག་པ་ལ་ཡང་བཞི་སྟེ། བདེན་པ་དང་། གསང་བ་དང་།
བདག་གི་བ་དང་། ཕ་རོལ་པོའོ། །དེ་ལ་བདེན་པའི་དངོས་པོ་ལ་འཇུག་པ་ནི། དངོས་པོ་རྣམས་
༤19] ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཀྱི་ཀུན་རྫོབ་པ་དང་དོན་དམ་པའི་ངོ་བོ་ཉིད་དྲང་པོར་གོ་བར་བྱེད་ཅིང་ཡིད་ཆེས་པར་བྱེད་པ་སྟེ།
དེ་ཁོ་ན་ཉིད་དོ། །དེ་དེ་བཞིན་ནོ། །ཇི་སྐད་ཟེར་བ་དེ་བཞིན་དུ་གནས་སོ་ལྟ་བུའོ། ། གསང་
བའི་དངོས་པོ་ལ་འཇུག་པ་ནི། གསང་བ་བྱེད་དགོས་པའི་དོན་གང་ཞིག་རང་གི་བརྡ་སོང་གང་
ཟག་ལ་མི་གཞན་དང་ཐུན་མོང་དུ་གཏམ་སྨྲ་བའི་ཚེ་དེ་ཞེས་བརྗོད་པས་གོ་ནུས་པ་སྟེ༑ དེ་མ་
སྟོན་ཅིག །དོན་དེ་གྲུབ་བམ། དེ་བསྒྲག་པར་མི་བྱའོ་ལྟ་བུའོ། ། བདག་གི་བའི་དངོས་པོ་ལ་
འཇུག་པ་ནི། བརྗོད་པ་པོ་བདག་ཉིད་དང་འབྲེལ་བའི་དངོས་པོ་ལ་འཇུག་པ་སྟེ། བདག་གི་བླ་
མ་དམ་པ་དེ། ཁོ་བོའི་གླེགས་བམ་དེ། བདག་གི་ལྷག་པའི་ལྷ་དེ་འགྲུབ་པར་འགྱུར་རམ་ལྟ་
བུའོ། །ཕ་རོལ་པོའི་དངོས་པོ་ལ་འཇུག་པ་ནི། གང་ཟག་གཞན་ནམ་དེ་དང་འབྲེལ་བའི་དངོས་
པོ་གཉིས་ཀ་ལ་འཇུག་སྟེ། དཔེར་ན། དེ་སངས་རྒྱས་སོ། །དེ་ནི་དགྲ་བཅོམ་པའོ། །ཆོས་བྱེད་
དེ་ལྟ་བུ་དང༌། སྔོན་འཕགས་པའི་ཡུལ་དེ་ན་སངས་རྒྱས་བྱོན་ནོ། །དེ་ན་གྲོང་ཁྱེར་ཆེན་པོ་དྲུག་
ཡོད། དེ་དག་ལ་བཟོའི་གནས་བཅོ་བརྒྱད་མཆིས་ལྟ་བུ་རྣམས་སོ། །
དུས་ལ་འཇུག་པ་ནི། དུས་འདས་པ་དང་། མ་འོངས་པ་ལ་འཇུག་པ་གཉིས་ལས། དང་
པོ་ནི་ད་ལྟ་བའི་སྐད་ཅིག་སྔ་མ་ཡན་ཆད་ལ་འཇུག་སྟེ། དཔེར་ན། སྔོན་ཚེ་ལོ་བཞི་ཁྲིའི་དུས་དེ་
ན་སངས་རྒྱས་འཁོར་བ་འཇིག་བྱོན་ནོ་ལྟ་བུ་དང་། ཁ་སང་གི་དུས་དེ་ལ་ལྟ་བུའོ། །མ་འོངས་པ་
ལ་འཇུག་པ་ནི། ད་ལྟ་བའི་སྐད་ཅིག་ཕྱི་མ་ཕན་ཆད་ཐམས་ཅད་ལ་འཇུག་སྟེ། དཔེར་ན། སླད་
ནས་མི་ལོ་དུང་ཕྱུར་ཞེ་ལྔ་ཙམ་གྱི་དུས་དེ་ལ་སངས་རྒྱས་བྱམས་པ་འབྱོན་པར་འགྱུར་རོ། །དེ་ལ་
འཁོར་མཐའ་ཡས་པ་འབྱུང་ངོ༌། །ལྟ་བུ་དང་། སང་གི་དུས་དེ་ཙ་ན་ལྟ་བུ་རྣམས་སོ། །
དེ་སྒྲ་མི་འཇུག་པ་ནི་དངོས་པོའི་ནང་ནས་བདག་དང་། དུས་ཀྱི་ནང་ནས་ད་ལྟ་བ་ལ་
མི་འཇུག་ཅིང་། དུས་ཉེ་བ་དང་ཐག་ཉེ་བ་ལའང་མི་འཇུག་གོ། །དེ་དག་ལ་འདི་སྒྲ་འཇུག་
སྟེ༔ བདག་གི་དཔེ་ཆ་འདི། ད་ལྟ་འབྲི་བཞིན་པ་འདི། སྨྱུ་གུ་འདི་ལྟ་བུ་ཐག་ཉེ་བ་དང་
དངོས་པོ་བདག་ལ་འཇུག་པའོ། །འདི་ཞེས་བྱ་བའི་སྒྲ་ནི་ད་ལྟ་བ་ཁོ་ན་ལ་འཇུག་གི་འདས་
མ 192ལ



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
པ་དང་མ་འོངས་པ་ལ་མི་འཇུག་པ་སོགས་སྨྲ་སྒོ་ལས་ཚིག་ཕྲད་མང་པོ་ཞིག་གསུངས་པ་
མཐའ་དག་བྲི་བར་མ་ལངས་ཤིང་། དེ་ལས་ཁོ་ན་ཞེས་པའི་ཚིག་ཕྲད་འཇུག་ཚུལ་བཤད་པ་
འདི་ལྟ་སྟེ། དེ་ལ་ཉིད་དང་། ཁོ་ན་ལྟ་བུའི་ཚིག་ནི་དོན་དྲུག་ལ་འཇུག་སྟེ། གཞན་མི་ལྡན་
པར་ངེས་པར་བཟུང་བ་དང་། གཞན་ལ་མི་ལྡན་པར་ངེས་པ་བཟུང་བ་དང་། གཞན་མི་ལྡན་
པ་མ་ངེས་པ་དང་། གཞན་ལ་མི་ལྡན་པར་མ་ངེས་པ་དང་། ལྡན་པ་ཙམ་དུ་ངེས་པར་བཟུང་
བ་དང་། བདེན་ཞིང་མི་བསླུ་བའི་དོན་དང་དྲུག་ལས། དང་པོ། གཞན་མི་ལྡན་པ་བཟུང་བ་
ནི༑ དེ་བཞིན་གཤེགས་པ་ནི་ཡོངས་སུ་རྫོགས་པའི་ཡོན་ཏན་ཁོ་ན་དང་ལྡན་ནོ། །ཞེས་པ་
ལྟ་བུ་སྟེ། འདི་ལ་ཡོན་ཏན་མ་ཚང་བའི་སྐྱོན་གྱི་ཆོས་གཞན་མི་ལྡན་པར་སྟོན་པའོ། །
གཉིས་པ་གཞན་ལ་མི་ལྡན་པར་ངེས་པར་བཟུང་བ་ནི། དེ་བཞིན་གཤེགས་པ་ཁོ་ན་
ལ་ཡོངས་སུ་རྫོགས་པའི་ཡོན་ཏན་མང་ངོ༌། །ཞེས་པ་སྟེ། གང་ཟག་གཞན་ལ་ཡོན་ཏན་དེ་
ལྟ་བུ་མི་ལྡན་པར་སྟོན་པའོ། །
གསུམ་པ་གཞན་མི་ལྡན་པར་མ་ངེས་པ་ནི། སྲིད་སྒྲུབ་འཕོང་ཁོ་ན་སྐྱེན་ཞེས་པ་ལྟ་བུ་
སྟེ༔ འདི་ལ་ཡོན་ཏན་གྱི་ཆོས་རྩིས་ལ་མཁས་པ་ལ་སོགས་པ་གཞན་ཡང་ཡོད་པས་མ་ངེས་
པར་འགྱུར་རོ། ། །
བཞི་པ་གཞན་ལ་ཡང་མི་ལྡན་པར་མ་ངེས་པ་ནི། སྲིད་སྒྲུབ་ཁོ་ན་རྩིས་ལ་མཁས། ཞེས་པ་
ལྟ་བུ་སྟེ། འདི་ནི་སྲིད་སྒྲུབ་པས་དོན་གྲུབ་རྩིས་མཁས་པས་མ་ངེས་པར་འགྱུར་རོ། །
ལྔ་པ་ལྡན་པ་ཙམ་དུ་འཛིན་པ་ནི། སྲིད་སྒྲུབ་རྩིས་ལ་མཁས་པ་ཁོ་ནའོ། །ཞེས་པ་ལྟ་
བུ་སྟེ། འདི་ནི་ལྡན་པ་ཙམ་དུ་སྒྲུབ་ཀྱི་གཞན་ལ་ཟུར་ཟ་བར་མི་བྱེད་དོ། །
དྲུག་པ་བདེན་ཞིང་མི་བསླུ་བའི་དོན་ལ་འཇུག་པ་ནི། ཀུན་རྫོབ་དང་དོན་དམ་པའི་
དེ་ཁོ་ན་ཉིད་ཅེས་པ་ལྟ་བུའོ། །ཡང་རྗོད་བྱེད་ཀྱི་སྒྲ་ལས་བརྗོད་ཚུལ་གྱི་དབྱེ་བའི་སྐབས་སུ་
མི་ལྡན་རྣམ་གཅོད་ཀྱི་སྒྲ་དང༌། གཞན་ལྡན་རྣམ་གཅོད་ཀྱི་སྒྲ། མི་སྲིད་རྣམ་གཅོད་ཀྱི་སྒྲ་
~ 193-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གསུམ་ལས་དང་པོ་གཉིས་ནི་གོང་གི་དེ་དག་དང་འདྲ་ཞིང་། མི་སྲིད་རྣམ་གཅོད་ཅེས་པ་
ཨུཏྤལ་སྔོན་པོ་སྲིད་པ་ཁོ་ན་ཡིན་ནོ། །ལྟ་བུ་སྟེ། དེས་ཨུཏྤལ་ལས་གཞན་པའི་སྔོན་པོ་ཡོད་
པ་མི་གཅོད་ཅིང་ཨཏྤལ་སྔོན་པོ་མི་སྲིད་པ་རྣམ་པར་བཅད་ནས་ཨུཏྤལ་སྔོན་པོ་སྲིད་པ་ཁོ་
ནར་སྟོན་པའི་སྒྲ་ཡིན་པ་ལྟ་བུའོ། །དེ་དག་རེ་རེ་བཞིན་གྱིས་མཚན་ཉིད་དང་། རྣམ་བཅད་
ཡོངས་གཅོད་ཀྱི་ཁྱད་པར་སོགས་ཀྱང་ཤེས་དགོས་པས་འདིར་མདོ་ཙམ་ཞིག་བསྟན་པ་སྟེ།
རྒྱས་པར་གཞན་ལས་ཤེས་པར་བྱའོ། ། །
བཞི་པ་གང་སྒྲ་སྤྱིར་འཇུག་གི་དོན་བཤད་པ་ནི། མིང་གང་རུང་བའི་དང་པོ་རུ། །དང་
པོ་ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། །ཞེས་པ་སྟེ། མིང་གང་ཡང་རུང་
བའི་དང་པོ་སྟེ་ཐོག་མ་རུ་རྗེས་འཇུག་གི་ཡི་གེ་དང་པོ་ག་ལ་གཉིས་པ་ང་སྦྱར་བས། གང་
ཞེས་གྲུབ་པ་དེ་ནི་སྤྱི་ལ་ཁྱབ་པའི་སྒྲ་ཉིད་དུ་འགྱུར་ཏེ། དོན་གྱི་རིགས་དང་ཚོགས་པ་ལ་
སོགས་པ་སོ་སོའི་དམིགས་མ་བཟུང་བར་མཐའ་དག་ཁྱབ་པར་སྤྱིར་བརྗོད་པ་སྟེ། དེས་ན།
གང་ལ་ཡོན་ཏན་མཆོག་མངའ་བའི། །དཀོན་མཆོག་ཅེས་པ་ལྟ་བུ་སྟེ། ཐོག་མར་རིགས་ཀྱི་
གཞི་གང་ཡང་མ་བརྗོད་པར་མཐའ་དག་ལ་ཁྱབ་པ་གང་ཞེས་སྨོས་ནས། ཕྱིས་ཡོན་ཏན་གྱི་
ཁྱད་ཆོས་སོགས་ཀྱིས་ཁྱད་པར་དུ་བྱས་ནས། དེ་ཞེས་དམིགས་འཛིན་པ་དང་། ལྟོ་ལྡིར་
ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་གང་ཡིན་པ་དེ་ནི་བུམ་པའོ་ལྟ་བུ། རིགས་ཅན་
མཐའ་དག་ལ་ཁྱབ་པའི་རིགས་ཀྱི་སྤྱི་ཙམ་བརྗོད་པ་དང་། རབ་ཏུ་བྱུང་བ་འདི་དག་ལས།
མཁས་པ་གང་ཡིན། བཙུན་པ་གང་ཡིན་ལྟ་བུ་དོན་གྱི་སྤྱི་ལས་ཚོགས་པ་བཀོད་ནས་མཁས་
སོགས་ཀྱི་ཡོན་ཏན་དང་ལྡན་པ་གཞི་གཅིག་ཏུ་མ་ཕེབས་པར་སྤྱིར་དྲི་བ་དང་། ཐེ་ཚོམ་དང་།
གདམས་ངག་བྱེད་པའི་ཚེ་བརྗོད་ཅིང་། སྤྱིར་བརྗོད་པ་དེ་ཉིད་བྱེ་བྲག་ལ་ཡང་སྙེག་གོ། །
འདིར་མིང་གི་ཐོག་མ་གཙོ་ཆེ་བ་ཙམ་ལས་བར་དང་མཐའ་ལའང་ཐོབ་པ་ཡོད་དེ་གོང་གི་
དཔེས་ཤེས་སོ། །དེ་བཞིན་དུ་ཅི་ཇི་སུ་རྣམས་ཀྱང་གང་སྒྲ་དང་ཕལ་ཆེར་མཐུན་ཞིང་།
194ཀ



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
སྐབས་ཐོབ་ཀྱིས་ཁྱབ་ཆེ་ཆུང་འབྱུང་བ་ནི། སུ་ཞེས་པའི་སྒྲ་གང་ཟག་ཁོ་ན་ལ་འཇུག་ཅིང་།
བུམ་པ་ལ་སོགས་པའི་ཆོས་གཞན་ལ་མི་འཇུག །གང་ཞེས་པ་གང་ཟག་དང་ཆོས་ཐམས་
ཅད་ལ་བརྗོད་པ་བཞིན་དང༌། ཇི་སྙེད་ལྟ་བུའི་སྐབས་གང་གི་སྒྲ་མི་སྦྱོར་བ་བཞིན་ཏེ།
དཔེར་ན། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །དུས་གསུམ་གཤེགས་པ་མི་ཡི་
སེངྒེ་ཀུན། །ཞེས་པའི་ཇི་སྙེད་ནི་ཕྱོགས་བཅུའི་འཇིག་རྟེན་ལ་སྦྱར་ཞིང་། སུ་དག་ཅེས་པ་མི་
ཡི་སེངྒེ་ལ་སྦྱར་ཏེ། གོ་རིམ་བཞིན་དུ་སྦྱོར་ཚུལ་ཤེས་དགོས་པ་ལྟ་བུའོ། །
ལྔ་པ་པ་སོགས་བདག་པོའི་སྒྲ་བཤད་པ་ནི། གང་མིང་གི་ནི་མ་མཐའ་ན། །པུ་ལིངྒ་ཡི་སྒྲ་
མེད་པ། །དེ་ལ་པུ་ལིངྒ་སྦྱར་ན། །བདག་པོའི་སར་ནི་ཤེས་པར་བྱ། །ཞེས་པ་སྟེ། གང་ཡང་
རུང་བའི་མིང་གི་མ་མཐའ་ན། པུ་ལིངྒ་སྟེ། པུ་རུ་ཥ་སྐྱེས་པ་དང་། ལིངྒ་རྟགས་ཡིན་པས། པུ་
རུ་ཥའི་རུ་དང་ཥ་ཕྱིས་དང་། པུ་ལིངྒར་བསྡུས་པ་ནི་སྐྱེས་པའི་རྟགས་སམ། ཕོ་རྟགས་ཏེ།
དེ་ནི་པ་བ་པོ་ཅན་རྣམས་སོ། །པ་བ་པོ་ཅན་གྱི་སྒྲ་ཕོ་རྟགས་སུ་གྱུར་བ་དེ་དག་མེད་པའི་
མིང་། རྟ། གསེར། ཁ་ལོ། བྱེད། ལེན། མཁན། ཕྱུག །ཤེས་རབ། བློ་ལ་སོགས་པ་པུ་
ལིངྒ་སྒྲ་མེད་པ་དེ་དག་ལ། པ་བ་པོ་ཅན་སྦྱར་བས། རྟ་པ། གསེར་པ། ཁ་ལོ་བ། བྱེད་པོ།
ལེན་པོ། མཁན་པོ། ཕྱུག་པོ། ཤེས་རབ་ཅན། བློ་ལྡན་ལྟ་བུ་རང་རང་གི་བདག་པོའམ།
རང་ཉིད་གང་ལ་ལྡན་པའི་གཞི་སྟོན་པའི་སྒྲ་དེ་དག་བདག་པོའི་གནས་སུ་ཤེས་པར་བྱའོ། །
ཡང་ཡོད་པ་བ། མེད་པ་བ། བྱེད་པ་པོ་ལྟ་བུའི་པ་ཡིག་སྔ་མ་མིང་མཐའ་དང་། ཕྱི་མ་བདག་
སྒྲ་ཡིན་ཞིང་། བུམ་པ། ཀ་བ། སེར་པོ། དཀར་པོ་སོགས་ནི་མིང་གི་ཆ་ཤས་ཡིན་པས་
བདག་སྒྲར་མི་འགྱུར་རོ། །ཅན་དང་ལྡན་ནི། ཤིང་འབྲས་བུ་ཅན། བ་ཚྭ་ཅན། ཆོས་ལྡན་
ཞིང་། ལྷ་ལྡན་སོགས་བེམ་པོ་དང་ཡུལ་གྱི་མིང་ལའང་འཇུག་པས་བདག་སྒྲ་དངོས་མིན་
པར་བཞེད་པའང་། ཡོད། ཡང་ལྷ་མ། ཆོས་མ། བཙུན་མོ། བུད་མེད་ལ་སྦྱར་བ་རྣམས་པ་
ལིངྒ་མིན་ཡང་བདག་པོའི་དོན་སྟོན་པ་ཡིན་ནོ། །
ལ 195–



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དྲུག་པ་མ་མི་སོགས་དགག་སྒྲ་བཤད་པ་ལ་གཉིས། དགག་སྒྲ་དངོས་བཤད་པ་དང་།
དགག་པའི་རྣམ་གྲངས་གཞན་བཤད་པའོ། །དང་པོ་ནི། གང་མིང་བརྗོད་པའི་ཡ་མཐའ་ན། །
སྡེ་ལིངྒ་ཡི་སྒྲ་མེད་པ། །དེ་ལ་སྟྲཱི་ལིངྒ་སྦྱར་ན། །དགག་པའི་གནས་སུ་ཤེས་པར་བྱ། ། ཞེས་
པ་སྟེ། གང་ཡང་རུང་བའི་མིང་གི་ཡ་མཐའ་རུ། སྦི་བུད་མེད་དང་། ལིངྒ་རྟགས་ཡིན་པས།
མོ་རྟགས་ཀྱི་སྒྲ་མ་ཡིག་མེད་པ་དེ་ལ་སྟྲཱི་ལིངྒའི་སྒྲ་མ་ཡིག་སྦྱར་ན་དགག་པའི་གནས་སུ་
ཤེས་པར་བྱ་སྟེ། དཔེར་ན། སྐྱེས། འགག །མཐོང་། ལྟ་བུའི་ཡས་ཀྱི་མཐར་མ་ཡིག་སྦྱར་
བས། མ་སྐྱེས། མ་འགག །མ་མཐོང་ལྟ་བུ་བྱུང་ཟིན་བཀག་པ་དང་། འདིར་ཤུགས་ལ་
བསྟན་པའི་མི་ཡིག་སྦྱར་བས་མི་སྐྱེ། མི་འགག །མི་མཐོང་ལྟ་བུ་ད་ལྟ་བ་དང་། འབྱུང་
འགྱུར་འགོག་པ་སྐྱེ་བ་མེད། དགག་པ་མེད། མཐོང་བ་མེད་ལྟ་བུ་དུས་གསུམ་ཀ་ལ་སྦྱོར་
རུང་བ་དང༌། མིང་གི་ཐོག་མར་མ་མི་གཉིས་དང༌། མིང་གི་མཐར་མེད་མིན་དང་། ཚིག་གི་
བར་དུ་མ་ཡིག་འཇུག་པའང་ཡོད་ཅིང་། འདི་ལ་མིང་མཐའ་པ་བ་མ་དང་། བདག་སྒྲ་དང་
དགག་སྒྲའི་མ་མི་སོགས་མ་ནོར་བར་བྱའོ། ། །
གཉིས་པ་དགག་པའི་རྣམ་གྲངས་གཞན་བཤད་པ་ལ་གཉིས། མ་ཡིན་དགག་བཅུ་
བཞི་བཤད་པ་དང་། མེད་དགག་བཅུ་གཅིག་བཤད་པའོ། །དང་པོ་ནི། རང་གི་དགག་བྱ་
བཀག་པའི་ཤུལ་དུ་ཆོས་གཞན་མ་ཡིན་དགག་དང་སྒྲུབ་པ་གང་རུང་འཕེན་པ་ནི་མ་ཡིན་
དགག་གི་མཚན་ཉིད། མཚན་གཞི་ནི། གང་ཟག་གི་བདག་མེད་ཡོད་པ་ལྟ་བུ་སྟེ། འོག་
ནས་འབྱུང་བ་རྣམས་སོ། །དབྱེ་ན་མཚན་ཉིད་ཀྱིས་མི་མཐུན་པ་བཅུ་བཞི་སྟེ། སྨྲ་སྒོ་ལས།
གཞན་དང་མི་མཐུན་གཉེན་པོ་དང་། །ཆུང་དང་ཕྲ་དང་ཉུང་བ་དང་། །ཡུན་ཐུང་ལྷག་མ་མེད་
པ་དང་། །མཐའ་དག་མིན་དང་བྲལ་བ་དང་། །དམན་དང་ཞན་དང་ཞུམ་པ་དང་། །འདྲ་བ་
དག་ལས་དགག་པ་ནི། །མ་ཡིག་དགག་པར་འདོད་པའོ། །ཞེས་པ་སྟེ། དེ་ལ་གཞན་པ་ནི་
རྒྱལ་པོ་ལ་བྲམ་ཟེ་མ་ཡིན་པ་ལྟ་བུའོ། །མི་མཐུན་པ་ནི་རིག་པའི་མི་མཐུན་པ་ལ་མ་རིག་པ་
196



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
ཞེས་པ་ལྟ་བུའོ། །གཉེན་པོ་ནི་ཆགས་པའི་གཉེན་པོ་ལ་མ་ཆགས་པ་ལྟ་བུའོ། །ཆུང་བ་ནི་
གཟུགས་ཆུང་བ་ལ་གཟུགས་མེད་ཅེས་པ་ལྟ་བུའོ། །ཕྲ་བ་ནི་འདུ་ཤེས་ཕྲ་བ་ལ་འདུ་ཤེས་
མེད་པ་ཞེས་པ་ལྟ་བུའོ། །ཉུང་བ་ནི་རྫས་ཉུང་བ་ལ་རྫས་མེད་པ་ཞེས་པ་ལྟ་བུའོ། །ཡུན་ཐུང་
བ་ནི། ཚེ་ཐུང་བ་ལ་ཚེ་མེད་ཅེས་པ་ལྟ་བུའོ། ། །
ལྷག་མ་མེད་པ་ནི། དེ་ཕན་ཆད་གྲངས་གཞན་མེད་པ་ལ་གྲངས་མེད་ཅེས་པ་ལྟ་བུའོ། །
མཐའ་དག་མིན་པ་ནི་རྒྱུ་མཐའ་དག་ལ་ནི་འབྲས་བུ་མཐའ་དག་ལ་ངེས་པ་མ་ཡིན་ནོ། །
ཞེས་པ་ལྟ་བུའོ། །བྲལ་བ་ནི་དྲི་མ་དང་བྲལ་བ་དང་མྱ་ངན་ལས་འདས་པ་ལྟ་བུའོ། །དམན་
པ་ནི་བུ་ངན་པ་ལ་བུ་མེད་པ་ཞེས་པ་ལྟ་བུའོ། །ཞན་པ་ནི་འགྲོས་ཞན་པ་ལ་འགྲོས་མེད་པ་
ཞེས་པ་ལྟ་བུའོ། །ཞུམ་པ་ནི་སྟོབས་ཞུམ་པ་ལ་སྟོབས་མེད་པ་ཞེས་པ་ལྟ་བུའོ། །འདྲ་བ་ལ་
དགག་པ་ནི་རྣམ་པར་རིག་བྱེད་དང་འདྲ་བ་མ་ཡིན་པའི་གཟུགས་ལ་རིག་བྱེད་མ་ཡིན་པའི་
གཟུགས་ཞེས་པ་ལྟ་བུའོ། །འདི་དག་ནི་གཞན་དགག་པའི་སྒོ་ནས་རང་གི་ངོ་བོ་སྟོན་པས་
མ་ཡིན་པར་དགག་པ་ཞེས་བྱའོ་ཞེས་སོ། །
གཉིས་པ་མེད་དགག་བཤད་པ་ནི་རང་གི་དགག་བྱ་བཀག་ཤུལ་དུ་ཆོས་གཞན་མ་
ཡིན་དགག་དང་སྒྲུབ་པ་གང་རུང་མི་འཕེན་པ་ནི་མེད་དགག་གི་མཚན་ཉིད། མཚན་གཞི་ནི།
གང་ཟག་གི་བདག་མེད་ཅེས་པ་ལྟ་བུ་སྟེ་འོག་ནས་འབྱུང་བ་ལྟར་རོ། །དེ་ལ་དབྱེ་ན་ཡུལ་
དུས་ཀྱིས་ཕྱེ་བས་བཅུ་གཅིག་སྟེ། སྨྲ་སྒོ་ལས། རྒྱུན་འདྲ་བ་དང་རང་བཞིན་དང་། །སྐབས་
དང་རྟེན་གྱི་དབྱེ་བ་ཡིས། །སྔ་དང་ཞིག་ནས་མེད་པ་དང་། །དབྱེ་བ་རྣམ་པ་བརྒྱད་ཡིན་ཏེ། །
ཕན་ཚུན་གཅིག་ལ་གཅིག་མེད་དང་། །ཤིན་ཏུ་མེད་པའི་དབྱེ་བ་ནི། །ཕན་ཚུན་དག་ལ་རང་
བཞིན་དང་། །རྒྱུ་དང་རང་བཞིན་གཉིས་དབྱེ་བའི། །ཤིན་ཏུ་མེད་དང་བཅུ་གཅིག་ནི། །མེད་
པར་དགག་པར་འདོད་པའོ། །ཞེས་པ་སྟེ། དེ་ལ་སྔ་ནས་མེད་པ་བཞི་ལས་རྒྱུན་འདྲ་བ་སྔ་
ནས་མེད་པ་སེམས་ཅན་གསར་དུ་སྐྱེས་པ་ལྟ་བུ་དང་། རང་བཞིན་སྔ་ནས་མེད་པ་ས་བོན་
~ 197ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ལ་མྱུ་གུ་མེད་པ་ལྟ་བུ་དང་། གནས་སྐབས་སྔ་ནས་མེད་པ་གསེར་ལ་རྣ་རྒྱན་མེད་པ་ལྟ་བུ་
དང༌། རྟེན་ལ་སྔ་ནས་མེད་པ་ས་ཕྱོགས་ན་བུམ་པ་མེད་པ་ལྟ་བུ་སྟེ་སྔ་ནས་མེད་པ་རྣམ་པ་
བཞིའོ། །དེ་བཞིན་དུ་ཞིག་ནས་མེད་པའང་བཞི་ཡིན་ཏེ། རྒྱུན་འདྲ་བ་ཞིག་ནས་མེད་པ་
སེམས་ཅན་ཤི་ནས་མེད་པ་ལྟ་བུ་དང་། རང་བཞིན་ཞིག་ནས་མེད་པ་མྱུ་གུ་ལས་ས་བོན་གྱི་
རང་བཞིན་ཞིག་ནས་མེད་པ་ལྟ་བུ་དང་། གནས་སྐབས་ཞིག་ནས་མེད་པ་རྣ་རྒྱན་ལ་གསེར་
མེད་པ་ལྟ་བུ་དང༌། རྟེན་ལ་ཞིག་ནས་མེད་པ་བུམ་པ་ཡུལ་གཞན་དུ་འཕོས་ནས་མེད་པ་ལྟ་
བུ་སྟེ་ཞིག་ནས་མེད་པ་རྣམ་པ་བཞིའོ། །དེ་ལྟར་སྔ་ནས་མེད་པ་དང་ཞིག་ནས་མེད་པའི་དབྱེ་
བ་རྣམ་པ་བརྒྱད་དོ། །ཕན་ཚུན་གཅིག་ལ་གཅིག་མེད་པ་ནི་རྟ་ལ་བ་ལང་གི་རང་བཞིན་
མེད་པ་ལྟ་བུའོ། །ཤིན་ཏུ་མེད་པ་ཡང་རྒྱུ་ཤིན་ཏུ་མེད་པ་ནི་ནམ་མཁའ་ལ་མེ་ཏོག་གི་རྒྱུ་མེད་
པ་ལྟ་བུའོ། །རང་བཞིན་ཤིན་ཏུ་མེད་པ་ནི་ནམ་མཁའ་ལ་མེ་ཏོག་གི་རང་བཞིན་མེད་པ་ལྟ་
བུ་སྟེ། དེ་ལྟར་བཅུ་གཅིག་གོ། །དེ་དག་ཀྱང་མེད་པ་ཙམ་སྟོན་པའི་ཚེ་ན་ཡིན་ཏེ་དངོས་པོ་
སྟོན་པའི་ཚེ་ནི་མ་ཡིན་པར་དགག་པ་ཡིན་ནོ། །ཞེས་གསུངས་པ་ལྟར་རོ། །གཞན་ཡང་
དགག་པ་དང་། སེལ་བ་དང་། ལྡོག་པ་དང་། གཞན་སེལ་རྣམས་དོན་གཅིག་མིང་གི་རྣམ་
གྲོངས་སུ་གསུངས་ཤིང་། གཞན་སེལ་བ་དགག་སྒྲུབ་ཀྱི་ཆ་གཉིས་ཡོད་དེ་བུམ་པ་ཡོད་པ་
དང༌། ཡིན་པ་ལ་སོགས་རང་གི་ངོ་བོ་ཡིན་པར་སྒྲུབ་པ་ནི་སྒྲུབ་པ་དང་། བུམ་པ་མེད་པ་ལ་
སོགས་པ་སྒྲུབ་པ་དང་མ་འབྲེལ་བའི་དགག་པ་རྐྱང་པ་ནི་མེད་དགག་དང་ས་ཕྱོགས་བུམ་
མེད་དང་ཟག་པ་མེད་པའི་ཡེ་ཤེས་ལ་སོགས་པ་སྒྲུབ་པ་དང་འབྲེལ་བའི་དགག་པ་རྣམས་ནི་
མ་ཡིན་དགག་ཅེས་བྱའོ། །འདི་སྒྲུབ་པ་གཙོ་བོ་བྱེད་ན་སྒྲུབ་པའི་མིང་དུ་བཏགས་པའང་
ཡོད། དགག་པ་གཙོ་བོ་བྱས་ན་དགག་པའི་མིང་དུ་བཏགས་པའང་ཡོད་མོད། རང་གི་ངོ་བོ་
གཅིག་དགག་ནས་གཅིག་སྒྲུབ་པ་ཡིན་ནོ་ཞེས་ས་པཎ་གྱིས་གསུངས་སོ། །འདི་དག་རིག་
པའི་འཇུག་སྒོ་འཕེལ་བའི་ཆེད་དུ་མདོ་ཙམ་བཀོད་པ་ཡིན་ལ། རྒྱས་པར་ཤེས་འདོད་ན་
~ 198ལ



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
སྒྲའི་བསྟན་བཅོས་ཆེ་བ་རྣམས་སུ་སློབ་པར་བྱའོ། ། །
གཉིས་པ་གདམས་ངག་བརྗོད་པས་མཇུག་བསྡུ་བ་ལ་གཉིས། ཚིགས་བཅད་འགྲོལ་
བའི་མན་ངག་བཤད་པ་དང་། རྗེས་འཇུག་ལ་སློབ་ཚུལ་གྱི་གོ་རིམ་བསྟན་པའོ། །དང་པོ་ནི།
ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་བསྡུས་པ་ཡོད་ན་ཡང་། །དེ་ནི་དེ་བཞིན་
སྦྱར་བར་བྱ། །ཞེས་པ་སྟེ། མདོ་རྒྱུད་བསྟན་བཅོས་རྣམས་སུ་ཚིགས་ལྷུག་པ་ལས་ཚིགས་
བཅད་བསྡུ་ཆེ་བ་ཡིན་པས་དེ་ལྟར་བསྡུ་ཆེ་བའི་ཚིགས་སུ་བཅད་པའི་སྦྱོར་བ་རྣམས་ཀྱི་བར་
སྐབས་ཀྱི་རྣམ་དབྱེ་ཚིག་ཕྲད་སོགས་མང་པོ་བསྡུས་པ་ལྟ་ཅི་སྨོས་ཏེ་ཅུང་ཟད་ཙམ་བསྡུས་པ་
ཡོད་ན་ཡང་གང་བསྡུས་པའི་རྣམ་དབྱེ་ཕྲད་ལ་སོགས་པ་དེ་ནི་ཚིག་དང་སྔ་ཕྱིའི་དོན་གྱི་སྐབས་
ལ་ལེགས་པར་བརྟགས་ཏེ་རང་རང་གི་འཇུག་པ་གོང་དུ་བསྟན་པ་དེ་བཞིན་དུ་སྦྱར་ནས་དོན་
མ་འཁྲུལ་བར་འགྲོལ་བར་བྱ་དགོས་ཏེ། དཔེར་ན། མདོ་ལས། འབྲེལ་ན་འཆིང་ཞིང་བྲལ་ན་
རྣམ་པར་གྲོལ། །ཞེས་པའི་དོན་འགྲེལ་བ་ན། རྒྱུ་ཀུན་འབྱུང་གི་བདེན་པས་འབྲེལ་ན་འབྲས་
བུ་སྡུག་བདེན་གྱིས་འཆིང་ཞིང་། ལམ་ཟག་མེད་ཀྱི་བདེན་པས་བྲལ་ན་འབྲས་བུ་འགོག་བདེན་
གྱིས་རྣམ་པར་གྲོལ་བ་ཐོབ་བོ། །ཞེས་བདེན་བཞིའི་དོན་གསལ་བར་བྱེད་པ་དང་། ཡང་། ཟག་
བཅས་ཟག་པ་མེད་ཆོས་རྣམས། །ཞེས་པའི་དོན་འགྲེལ་བ་ན། ཟག་པ་དང་བཅས་པའི་ཆོས་
རྣམས་དང་ཟག་པ་མེད་པའི་ཆོས་རྣམས་ཞེས་སྡུད་པའི་སྒྲ་དང་འབྲེལ་སྒྲ་སོགས་བསྣན་པ་ལྟ་
བུ་དང་། ཡང་བརྗོད་བྱའི་དོན་དང་རྣམ་གྲངས་རྒྱས་པར་བཀྲལ་ཏེ་བཤད་ན། རྒྱུ་ཀུན་འབྱུང་
དང་འབྲས་བུ་སྡུག་བདེན་གྱིས་བསྡུས་པའི་ཁམས་གསུམ་གྱི་ཚོར་བ་བདེ་སྡུག་བཏང་སྙོམས་
རྣམས་ནི་ཟག་པ་བཅས་པའི་ཀུན་ཉོན་ཕྱོགས་ཀྱི་ཆོས་རྣམས་དང་། སྒྲིབ་གཉིས་བག་ཆགས་
དང་བཅས་པ་སྤངས་པའི་སངས་རྒྱས་ཀྱི་རྣམ་མཁྱེན་ཟག་མེད་ཡེ་ཤེས་སྡེ་ཚན་ཉེར་གཅིག་ལ་
སོགས་པའི་རྣམ་བྱང་ཕྱོགས་ཀྱི་ཆོས་རྣམས་སོ། །དེ་ལ་སྡེ་ཚན་ཉེར་གཅིག་ནི། དང་པོ་བྱང་
ཕྱོགས་སོ་བདུན། གཉིས་པ་ཚད་མེད་བཞི། གསུམ་པ་རྣམ་ཐར་བརྒྱད་སོགས་ནས་ཉི་ཤུ་པ་
མ199མ
༤
མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད། ཉེར་གཅིག་པ་རྣམ་པ་ཐམས་ཅད་མཁྱེན་པའོ། །
ཞེས་པ་ལྟ་བུ་ཚིག་གི་སྒྲ་དང་དོན་གྱི་བརྗོད་བྱ་རྣམས་མ་ནོར་བར་སྦྱར་ཏེ་འགྲེལ་བ་ལྟ་བུའོ། །
གཉིས་པ་རྗེས་འཇུག་ལ་སློབ་ཚུལ་སོགས་ཀྱི་གོ་རིམ་བསྟན་པ་ལ་ལྔ། རྗེས་འཇུག་གི་
སྦྱོར་བ་ལ་བསླབ་དགོས་པའི་རྒྱུ་མཚན་བསྟན་པ་དང་། བསླབ་ནས་ཇི་ལྟར་བྱ་བ། མཁས་
པར་བྱ་བའི་ཐབས་བསྟན་པ། སླར་ཡང་དོན་བསྡུས་ཏེ་གདམས་པ། གཞུང་འདི་ཉིད་
གདམས་པའི་སྣོད་རུང་གི་གང་ཟག་ངོས་བཟུང་བའོ། །དང་པོ་ལ་གཉིས། རྒྱུ་མཚན་དེ་ལྟར་
མེད་དུ་མི་རུང་བར་བསྟན་པ་དང༌། རྒྱུ་མཚན་དངོས་བཤད་པའོ། །དང་པོ་ནི། སྔོན་འཇུག་
ཡོད་དམ་མེད་ཀྱང་རུང༌། །མིང་གཞིའི་ཡི་གེ་གང་ཡིན་ལ། །ཉིས་སྦྲེལ་ཡོད་དམ་སུམ་སྦྲེལ་
ཡོད། །ཨཱ་ལི་བཞི་ལས་གང་ལྡན་ཡང་། །རྗེས་འཇུག་བཅུ་པོ་མ་བཞུགས་ན། །མིང་གཞན་
སྦྱོར་བ་ཡོད་མི་སྲིད། །ཅེས་པ་སྟེ། དེ་ཡང་སྔོན་འཇུག་གི་ཡི་གེ་ལྔ་པོ་ཡོད་དམ་མེད་ཀྱང་རུང་
མིང་གཞི་ཀ་ལ་སོགས་པའི་ཡི་གེ་གང་ཡིན་པ་རྣམས་ལ་ཉིས་སྦྲེལ་སྒ་ལྟ་བུ་དང་། སུམ་སྦྲེལ་སྒྲ་
ལྟ་བུ་དང་། དེ་ལ་ཨཱ་ལི་སྟེ་དབྱངས་བཞི་ལས་གང་རུང་དང་ལྡན་པ་སྒྲ་སྒྱུ་སྒེ་སྒྲོ་ལྟ་བུ་བྱུང་ཡང་
དེ་ལ་རྗེས་འཇུག་ཡི་གེ་གང་རུང་མ་ཞུགས་ན་མིང་གཞན་དང་སྦྱར་ནས་དོན་སྟོན་པ་འབྱུང་མི་
སྲིད་ཅིང་། དེ་དག་གང་རུང་ཞུགས་པ་ལས་གཞན་པའི་མིང་གི་སྦྱོར་བ་ནི་བོད་སྐད་ཀྱི་གསུང་
རབ་ཀྱི་བརྡ་ལ་ཡོད་མི་སྲིད་དེ། འདིའི་མིང་གཞི་ནི་གསལ་བྱེད་ལ་མིང་གཞིར་བཤད་པ་ལྟར་
རོ༑ ༑ །
གཉིས་པ་རྒྱུ་མཚན་དངོས་བཤད་པ་ནི། རྗེས་འཇུག་བཅུ་ཡི་དོན་ཤེས་ན། །འབྲི་དང་
ཀློག་དང་བཤད་རྣམས་ཀྱི། །མཚམས་སྦྱོར་སྒྲ་ལ་ཐོགས་མེད་ཅིང་། །འབྲེལ་བར་སྨྲ་བའི་
མཆོག་ཏུ་འགྱུར། །གཞན་ཡང་རྗེས་འཇུག་ཤེས་པ་ཡིས། །དོན་གྱི་སྦྱོར་བ་མ་མཐོང་ཡང་། །
དོན་དང་མཐུན་པའི་སྦྱོར་བ་ཤེས། །ཞེས་པ་སྟེ། རྗེས་འཇུག་ཡི་གེ་བཅུའི་དོན་ཤེས་པའི་
དགོས་པ་ནི་རྗེས་འཇུག་དངོས་དང་དེའི་རྣམ་འགྱུར་ལས་བྱུང་བའི་རྣམ་དབྱེ་ཕྲད་དང་
~ 20ལ



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
བཅས་པའི་འཇུག་ཚུལ་དོན་གང་ལ། ཚུལ་ཇི་ལྟར། དགོས་པ་ཅིའི་ཕྱིར་འཇུག་པ་རྣམས་
ཤེས་ན། མདོ་རྒྱུད་བསྟན་བཅོས་རྣམས་ཡི་གེར་འབྲི་བ་དང་། བྲིས་ཟིན་ཀློག་པ་དང་དེའི་
དོན་གཞན་ལ་འཆད་པ་དང་། དེས་མཚོན་ནས། རྩོམ་པ་དང་། རྩོད་པ་ལ་སོགས་པ་རྣམས་
ཀྱི་ཚེ་མིང་ཚིག་སྔ་ཕྱི་འདྲེན་ལུགས་ལ་མཁས་པའི་དབང་གིས་རྗོད་བྱེད་མིང་ཚིག་སྔ་ཕྱིའི་
མཚམས་སྦྱོར་བའི་སྒྲ་ལ་ཐོགས་པ་མེད་ཅིང་། བརྗོད་བྱ་དོན་གྱི་ངོ་བོ་དང་ཁྱད་པར་ལ་
སོགས་པ་སྔ་ཕྱི་མི་འགལ་ཞིང་། གཞན་ལ་གོ་བ་བདེ་བླག་ཏུ་སྟེར་ནུས་པས་འབྲེལ་བར་སྨྲ་
བའི་མཆོག་ཏུ་འགྱུར་ཞིང་། གཞན་ཡང་རྗེས་འཇུག་གི་འཇུག་ཚུལ་ཤེས་པ་དེ་ཡིས་གཞུང་
དོན་ལེགས་པར་འགྲོལ་བའི་སྦྱོར་བ་སྔར་བྱས་པ་མ་མཐོང་ཡང་། དགོངས་པ་འགྲེལ་
ལུགས་མ་ནོར་བར་དོན་དང་མཐུན་པའི་འགྲེལ་ཚུལ་ཚིག་དོན་གྱི་སྦྱོར་བ་རང་སྟོབས་ཀྱིས་
ཤེས་ནུས་པའོ། །ཞེས་སོ། །
གཉིས་པ་རྗེས་འཇུག་གི་སྦྱོར་བ་ལ་བསླབ་ནས་ཇི་ལྟར་བྱ་བ་བསྟན་པ་ནི། རྗེས་
འཇུག་སྦྱོར་བ་མཁས་པ་ན། །ལུང་གི་དོན་དང་སྦྱོར་བ་དང༌། །བླ་མའི་མན་ངག་གསུམ་
སྦྱར་ནས། །དོན་གྱི་ཐོག་ཏུ་དབབ་པར་བྱ། །ཞེས་པ་སྟེ། དེ་ལྟར་རྗེས་འཇུག་གི་སྦྱོར་བ་ལ་
མཁས་པར་ཤེས་ན། གང་ཤེས་པའི་རྗེས་འཇུག་གི་སྦྱོར་བ་རྣམ་དབྱེ་ཕྲད་ལ་སོགས་པ་དེ་
རྣམས་སྡེ་སྣོད་གསུམ་གྱིས་བསྡུས་པའི་ལུང་གི་དོན་གཏན་ལ་འབེབ་པའི་ཆེད་དུ་སྦྱོར་ཚུལ་
ཤེས་པ་དང་། ལུང་གི་ཚིག་དོན་སྔ་ཕྱི་འདྲེན་ཅིང་སྡུད་པ་དང་སྦྱོར་བ་ལ་སོགས་པའི་འཇུག་
པ་མ་ནོར་བའི་སྒོ་ནས་དོན་གྱི་ངོ་བོ་དང་ཁྱད་པར་ལ་དཔྱོད་ཤེས་པ་དང་། ལུང་གི་དོན་ཡང་
གབ་པ་དཀྲུག་པ་ལ་སོགས་པ་ཡོད་པར་མ་ཟད། ཐུན་མོང་བ་ལྟར་ནའང་སྒྲ་དང་སྐར་རྩིས་
ཀྱི་ས་རིས་ལག་ཁྲིད། སྙན་ངག་དང་སྡེབ་སྦྱོར་གྱི་ཚིག་རྒྱན་གྱི་ཡི་གེ་ལྕི་ཡང་ཚིགས་བཅད་
སོགས་དང་། ཐུན་མིན་མདོ་སྡེ་ལྟར་ན། དྲང་ངེས་དང་དགོངས་ལྡེམ། རྒྱུད་སྡེ་ལྟར་ན། རྒྱན་
བདུན་དང་མཐའ་དྲུག་ཚུལ་བཞིའི་རྒྱས་བཅིངས་པ་རྣམས་ལ་རང་སྟོབས་ཀྱིས་འཇུག་མི་
~ 201



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ནུས་ཤིང་རུང་བ་མ་ཡིན་པས་གཞུང་དེ་དང་དེའི་མན་ངག་གི་བརྒྱུད་པ་མ་ཉམས་པའི་བླ་མ་
མཚན་ཉིད་དང་ལྡན་པ་མཉེས་པར་བྱས་པའི་ཞལ་གྱི་མན་ངག་ཟབ་མོ་ལ་ངེས་པར་བརྟེན་
དགོས་སོ། །དེ་ལྟར་རྗེས་འཇུག་གི་སྦྱོར་བ་ལ་མཁས་པ་དང་། ལུང་གི་དོན་དང་སྦྱོར་བ་
དང་། བླ་མའི་མན་ངག་ཟབ་མོ་སྟེ། དེ་སུམ་སྦྲེལ་དུ་སྦྱར་ནས་རང་གིས་ཉམས་སུ་ལེན་རྒྱུའི་
དོན་མ་ནོར་བ་དེའི་ཐོག་ཏུ་དབབ་ཅིང་། འཆད་རྩོད་རྩོམ་གསུམ་ལ་སོགས་པ་མཁས་པའི་
གོ་འཕང་ཐོབ་པ་བྱས་ཏེ་རྒྱལ་བའི་ལུང་རྟོགས་ཀྱི་བསྟན་པ་རིན་པོ་ཆེ་འཛིན་སྐྱོང་སྤེལ་
གསུམ་གྱིས་དུས་འདའ་བའི་ཆོས་སྤྱོད་བཅུ་ལ་བསླབ་ཅིང་གནས་པར་བྱའོ། །ཞེས་པའོ། །
གསུམ་པ་མཁས་པར་བྱ་བའི་ཐབས་བསྟན་པ་ནི། བསླབ་ལ་བརྩོན་པའི་གང་ཟག་
གིས། །དང་པོ་ང་རོ་རྣམས་ལ་སྦྱངས། །སྔོན་འཇུག་མིང་གཞི་རྗེས་འཇུག་གསུམ། །ཀློག་
གི་ཆེད་དུ་བསླབ་པ་ཡིན། །རྗེས་འཇུག་བཞི་ཡི་སྦྱོར་བ་ནི། །མཉན་བསམ་བསྟན་པའི་ཆེད་
དུ་སྦྱར། །ཡན་ལག་དེ་དག་མཐུ་ཡིས་ནི། །འབྲས་བུའི་ཆེད་དུ་གཏན་ལ་དབབ། །བསླབ་
པའི་རིམ་པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །ཤེས་རབ་མྱུར་དུ་གྲོལ་
བར་འགྱུར། །ཞེས་པ་སྟེ། འབྲས་བུ་ཆེན་པོ་དོན་དུ་གཉེར་ཞིང་དེའི་རྒྱུ་བསླབ་པ་གསུམ་
དང་། དེ་སྟོན་པའི་སྡེ་སྣོད་གསུམ་ལ་སོགས་པ་བསླབ་བྱའི་གནས་ལ་སློབ་པར་བརྩོན་པའི་
གང་ཟག་གིས་དང་པོར་ཀ་ལ་སོགས་པའི་ཡི་གེ་རེ་རེའི་གདངས་ཀྱི་ང་རོ་རྣམས་ལ་ཡི་གེ་
རང་རང་གི་སྐྱེ་གནས་ཁོག་པ་དང་། མགྲིན་པ། རྐན། སོ། ལྕེ། མཆུ། སྤྱི་བོ། སྣ་བཅས་ཡི་
གེ་འབྱུང་བའི་གནས་བརྒྱད་དེ་རྒྱུ་བཞི་དང་། བྱེད་པ་དྲུག་རྩོལ་བ་གཉིས་ལས་ཇི་ལྟར་
འབྱུང་བ་མ་ནོར་ཞིང་། སྒྲ་ཆད་ལྷག་གི་སྐྱོན་དང་བྲལ་བར་བསླབ་ཅིང་། དེ་ནས་སྔོན་
འཇུག་དང་མིང་གཞི་རྗེས་འཇུག་གསུམ་སྦྱར་ཏེ། ཚེག་ཁྱིམ་གཅིག་གི་ཡི་གེ་རྣམས་སྦྲེལ་
བའི་སྒྲའི་ནུས་པ་མ་ཉམས་པ་ལ་བསླབ་པར་བྱ་དགོས་ཤིང་། དེ་ནི་ཀློག་གི་སྒྲ་འབྱོར་ཞིང་
མ་ཉམས་པའི་ཆེད་དུ་བསླབ་པ་ཡིན་ཏེ། རྗེ་བཙུན་བསོད་ནམས་རྩེ་མོས། གང་དང་གང་ལ་
~202



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
གང་བཏགས་པས། །གོ་རིམ་བཞིན་དུ་གནས་ནས་དབྱུང་། །དེ་ལ་ར་མགོ་ལྕེ་རྩེ་འདར། །
ལ་མགོ་ལྕེ་གློད་རྒྱ་ཡང་བསྐྱེད། །ས་མགོ་སོ་ཡི་བར་ནས་དབྱུང་། །ལྷག་མ་རྣམས་ཀྱང་དེ་
བཞིན་ཤེས། །གལ་ཏེ་མ་ཕྱིན་གྱུར་པ་ན། །ཡི་གེ་ཕྲལ་ཞིང་བརྗོད་པར་བྱ། །དཔེར་ན་གྲ་ལ་
ག་ར་དང་། །སྒྲ་ལ་སྒ་ར་ཇི་བཞིན་དུ། །དེ་ནས་འཕུལ་བ་བསླབ་པར་བྱ། །གས་འཕུལ་ཐོག་
མར་རྐན་ནས་དབྱུང་། །དས་འཕུལ་ལྕེ་རྩེ་གློད་པ་ལས། །མ་བས་འཕུལ་བ་ཐོག་མར་ནི། །
མཆུ་བཙུམ་པ་ལས་ཁྱད་པར་སྣ། །འས་འཕུལ་གྲེ་བའི་ཕུག་ནས་དབྱུང་། །འཕུལ་ཞིང་
བརྩེགས་པའི་ཡི་གེ་ཡང་། །གོ་རིམ་བཞིན་དབྱུང་མ་ཕྱིན་ན། །འདི་ཡང་ཕྲལ་ཞིང་བཀླག་
པ་སྟེ། །མཁྲ་ལ་མཁའ་ར་ཇི་བཞིན་ནོ། །ཞེས་གསུངས་པ་ལྟར་བསླབ་པར་བྱའོ། །དེ་ལྟར་
ཀློག་དག་ཅིང་ལེགས་པར་བྱང་བ་ན། །རྗེས་འཇུག་གི་གང་ལ་འཇུག་པ། གང་གིས་འཇུག་
པ༑ ཇི་ལྟར་འཇུག་པ། ཅི་ཕྱིར་འཇུག་པ་བཞིའི་སྦྱོར་བ་ལ་བསླབ་སྟེ། དེ་ནས་བླ་མ་ལས་
ཆོས་མཉན་པ་སྟེ་ཐོས་པ་དང་། ཐོས་དོན་བསམ་བྱུང་གི་ཤེས་རབ་བསྐྱེད་པ་དང་། རང་
གིས་རྟོགས་པའི་དོན་རྣམས་སློབ་མ་གཞན་ལ་བསྟན་ཅིང་སྤེལ་བ་བཅས་ཀྱི་དགོས་པ་ཡང་
དག་པའི་ཆེད་དུ་འབད་པས་བྱང་བར་བྱའོ། །དེ་ལྟར་གནས་སྐབས་ཀྱི་དགོས་པ་ཡི་གེའི་སྐྱེ་
གནས་ཀྱི་ང་རོ་དབྱུང་ཚུལ་ནས་བཟུང་རྗེས་འཇུག་གི་འཇུག་ཚུལ་བཞིའི་བར་ལ་སྦྱངས་
པའི་ཐབས་སམ་རྒྱུའི་ཡན་ལག་དེ་དག་གི་མཐུ་ཡིས་མཐར་ཐུག་གི་དགོས་པ་ཐམས་ཅད་
མཁྱེན་པར་བགྲོད་པའི་ལམ་འབྲས་བུ་དང་བཅས་པ་སྟོན་པའི་གསུང་རབ་དགོངས་འགྲེལ་
དང་བཅས་པའི་དོན་གཏན་ལ་འབེབ་ཅིང་། འབྲས་བུ་སངས་རྒྱས་ཀྱི་གོ་འཕང་འཐོབ་པའི་
ཆེད་དུ་གཏན་ལ་དབབ་པར་བྱ་བ་ཡིན་ནོ། །དེ་ལྟར་བསླབ་པའི་ཕན་ཡོན་གང་ཞེ་ན།
བསླབ་པའི་རིམ་པ་གོང་དུ་བསྟན་པ་འདི་ཡིས་ནི་གང་ཟག་གང་ཞིག་ཡི་གེ་མིང་ཚིག་གི་
ཚུལ་ལ་འབད་པ་ཆུང་ངུ་ཙམ་བྱས་པས་ཀྱང་དེས་ཆོས་རབ་ཏུ་རྣམ་པར་འབྱེད་པའི་ཤེས་
རབ་ཀྱི་སྒོ་ཚེགས་ཆུང་ངུས་མྱུར་དུ་གྲོལ་ཏེ་ཡངས་པ་ཉིད་ཐོབ་པར་འགྱུར་རོ། །ཞེས་སོ། །
~203༽



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བཞི་པ་སྦྱར་ཡང་དོན་བསྡུས་ཏེ་གདམས་པ་ནི། དེ་ཕྱིར་དང་པོར་འདི་ཉིད་བསླབ། །
དེ་ནས་རྒྱས་པའང་མཉན་བྱས་ནས། །བསླབ་པ་གང་ལ་དད་པ་ཡི། །གཞུང་ཉིད་བླ་མ་དག་
ལས་མཉན། །ཞེས་པ་སྟེ། བསླབ་རིམ་དེ་ལྟར་བྱས་པས་ཤེས་རབ་ཡངས་པའི་མཁས་པ་
ཐོབ་པ་དེའི་ཕྱིར། དུས་དང་པོར་བསླབ་རིམ་དེ་དག་གི་གཞིར་གྱུར་པའི་གཞུང་འདི་ཉིད་ལ་
བསླབ་པར་བྱ་ཞིང་། དེའི་དོན་ཁོང་དུ་ཆུད་པ་ན་དེ་ནས་རྟགས་འཇུག་ལ་སོགས་པའི་བརྡ་
སྤྲོད་པའི་གཞུང་ལུགས་རྒྱས་པ་ཀ་ཙན་དབྱངས་གསུམ་ལ་སོགས་པ་ཕྱི་རིག་པའི་གནས་
རྣམས་མཉན་པར་བྱ་ཞིང་། དེ་དག་གི་དོན་རྟོགས་པར་བྱས་ནས་ནང་རིག་པའི་སྡེ་སྣོད་
ཐེག་པ་གསུམ་གྱི་བསླབ་པའི་གནས་ཚུལ་ཁྲིམས་ལ་སོགས་པ་གསུམ་དང་། རྡོ་རྗེ་ཐེག་
པའི་ལམ་རྒྱུད་སྡེ་བཞི་སོགས་རང་ཉིད་གང་ལ་དད་པ་དེ་སྟོན་པའི་གཞུང་དེ་ཉིད་བརྒྱུད་
པའི་མན་ངག་དང་ལྡན་པའི་བླ་མ་མཁས་པ་རྣམས་ལ་མཉེས་པར་བྱས་ཏེ། བླ་མའི་མན་
ངག་ཁྱད་པར་ཅན་དེ་དག་ལ་བརྟེན་ནས་རང་ཉིད་དང་གཞན་ལ་ཕན་པའི་བླང་དོར་མ་ནོར་
བར་སྟོན་པའི་གདམས་པ་མཆོག་ཏུ་རྟོགས་པར་བྱས་ཏེ་ཉམས་སུ་ལེན་པར་བྱའོ། །
ལྔ་པ་སྣོད་རུང་གི་གང་ཟག་ལ་གདམས་ངག་བསྟན་དགོས་པར་བསྟན་པ་ནི། སློབ་
དཔོན་དེ་ཉིད་དུ་འཛིན་ཅིང་། །ལེ་ལོ་གཡེང་བ་རྣམ་པར་སྤངས། །ཟོ་བཟང་དད་པ་ལ་
བརྟེན་པ། །སྐྱེས་བུ་དེས་ནི་མྱུར་རྟོགས་ཏེ། །དེ་ལ་དུས་སུ་འདོམས་པར་བྱ། །ཅིག་ཤོས་དེ་
ལས་ལྡོག་པའོ། །ཞེས་པ་སྟེ། ཡོན་ཏན་ཐམས་ཅད་ཀྱི་གཞི་མ་ལུང་གི་བརྡ་སྤྲོད་པའི་གཙུག་
ལག་འདི་ལྟ་བུ་སྟོན་པའི་སྣོད་རུང་གི་སློབ་མ་ཕུན་སུམ་ཚོགས་པ་ལ་སྣོད་ཀྱི་ཡོན་ཏན་འདི་
དག་དང་ལྡན་དགོས་ཏེ། འདི་ཉིད་སྟོན་པའི་སློབ་དཔོན་དེ་ཉིད་ལ་སློབ་དཔོན་དུ་འཛིན་
ཅིང་གུས་པ་དང་བཅས་པའི་སྒོ་ནས་བསྟེན་ཚུལ་ཕྱིན་ཅི་མ་ལོག་པ་ཡོད་པ་དང༌། སྙོམས་
ལས་དང་སྒྱིད་ལུག་ཕྱི་བཤོལ་གྱི་ལེ་ལོ་མེད་ཅིང་དོན་མེད་ཀྱི་རྩེད་འཇོ་བག་མེད་བྱ་བ་ངན་
ཞེན་གྱི་གཡེང་བའི་འགལ་རྐྱེན་རྣམ་པར་སྤངས་ཏེ་རྐྱེན་དེ་དག་གི་དབང་དུ་མི་འགྲོ་བའི་
ལ204ལ



སུམ་ཅུ་པའི་དོན་རྣམ་པར་བཤད་པ་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
རྟགས་སྦྱོར་གྱི་བརྩོན་འགྲུས་དང་ལྡན་པ། མཐུན་རྐྱེན་ཟོ་སྟེ་མི་གཞི་རང་བཞིན་བཟང་པོ་
དྲང་ཞིང་བསམ་པ་དགེ་བ། ལས་འབྲས་དང་དཀོན་མཆོག་ལ་དད་གུས། བསླབ་བྱའི་
རིགས་གནས་དེ་ལ་ཤེས་འདོད་ཀྱི་དད་པ་ལ་བརྟེན་པ།གུས་སྦྱོར་གྱི་བརྩོན་འགྲུས་དང་ལྡན་
པ་སྟེ། མཚན་ཉིད་ལྔ་དང་ལྡན་པའི་སྐྱེས་བུ་དེས་ནི་གཞུང་དོན་མྱུར་དུ་རྟོགས་པར་འགྱུར་
བས་དེ་ལྟ་བུའི་སློབ་མ་ལ་དུས་སུ་བབ་ཅིང་། བློ་འདུན་པའི་ཚེ་འདོམས་པར་བྱའོ། །ཅིག་
ཤོས་གཞན་ནི་ཡོན་ཏན་དེ་དག་ལས་ལྡོག་པ་སྟེ། སློབ་དཔོན་ལ་སློབ་དཔོན་དུ་མི་འཛིན་པ།
ལེ་ལོ་དང་གཡེང་བ་ཆེ་བ། རང་བཞིན་ངན་ཅིང་དད་པ་མེད་པ་ནི་གཞུང་འདི་སྟོན་པའི་སྣོད་
མ་ཡིན་པས་རེ་ཞིག་འདོམས་པར་མི་བྱ་ཞིང་། ཕྱིས་ནས་དོན་དུ་གཉེར་ཞིང་འདུན་པར་
གྱུར་ན་ནི་རྗེས་སུ་བསྟན་པར་བྱའོ། །ཞེས་པའོ། །
གསུམ་པ་བསྟན་བཅོས་བརྩམས་པ་ལས་བྱུང་བའི་དགེ་བ་བསྔོ་བ་ནི། དེ་ལྟར་
བཤད་དེ་དེང་ནས་འདིར། །ཀུན་གྱིས་དེ་ལྟར་རྟོགས་གྱུར་ཅིག །ཅེས་པ་སྟེ། དེ་ལྟར་ཐོན་
མི་བདག་གིས་རྒྱ་གར་འཕགས་པའི་ཡུལ་གྱི་ཡི་གེ་ལས་བོད་ཀྱི་ཡི་གེ་སུམ་ཅུ་ཐམ་པར་
བསྒྱུར་ནས་གཏན་ལ་ཕབ་སྟེ་དེའི་ནང་གསེས་དབྱེ་བ་དང་། བྱིངས་རྐྱེན་རྣམ་འགྱུར་ལས་
མིང་ཚིག་རྣམ་དབྱེ་ཚིག་ཕྲད་སོགས་ལ་སྒྲ་དོན་སྦྱོར་བའི་འཇུག་ཚུལ་རྣམས་འཕགས་ཡུལ་
གྱི་སྒྲ་གཞུང་ཆེན་པོ་ཀ་ལཱ་པ་དང་། ཙནྡྲ་པ་སོགས་ཀྱི་དགོངས་དོན་དང་མཐུན་པར་བོད་
རང་གི་སྐད་ཀྱི་ཁྱད་ཆོས་དང་བསྟུན་པའི་བརྡ་ཡང་དག་པར་སྦྱོར་བའི་བསྟན་བཅོས་སུ་
བསྒྱུར་བའི་སྲོལ་གསར་དུ་གཏོད་པའི་སྔོན་མེད་ཀྱི་ལེགས་པར་བཤད་པ་འདི་ལས་བྱུང་
བའི་དགེ་བ་ཅི་མཆིས་པ་དེས། དེང་ནས་བཟུང་སྟེ་འདིར་བཤད་པའི་སྒྲ་དོན་མཐའ་དག་མ་
འོངས་པའི་བོད་ཀྱི་སྐལ་བཟང་སྐྱེ་བོ་ཀུན་གྱིས་རྟོགས་པར་གྱུར་ནས། རྒྱལ་བའི་ལུང་
རྟོགས་ཀྱི་བསྟན་པ་རིན་པོ་ཆེ་དར་ཞིང་རྒྱས་ལ་ཡུན་རིང་དུ་གནས་པའི་རྒྱུར་གྱུར་ཅིག་ཅེས་
སྨོན་པར་མཛད་པའོ། །
~205



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
རྩ་བའི་ས་བཅད་གསུམ་པ་འཇུག་གི་དོན་ནི། བྱཱ་ཀ་ར་ཎའི་རྩ་བ་བརྒྱད་པ་ལས།
ཀུན་ཏུ་བཟང་པོའི་བྱཱ་ཀ་ར་ཎ་དང་པོའི་སྐབས་ཏེ་ལྔ་པའོ། །ཞེས་གསུངས་པ་ལྟར་ན་ཐུ་མིས་
མཛད་པའི་བརྡ་སྤྲོད་པའི་བསྟན་བཅོས་ཀྱི་རྩ་བ་ཆེན་པོ་བརྒྱད་ཡོད་པའི་ནང་ནས་རྩ་བ་
དང་པོའི་ནང་གི་སྐབས་ཀྱི་ལེའུ་ལྔ་པ་ནི་བསྟན་བཅོས་འདི་ཉིད་ཡིན་པར་བཞེད་ཅེས་
འགྲེལ་པ་ཀུན་བཟང་དགོངས་རྒྱན་ལས་གསུངས་སོ། །དེ་ལྟར་འདིར་བཤད་པ་རྣམས་ནི་
ཉུང་ངུའི་ཚིག་གིས་གོ་བདེ་བ་གཙོ་བོར་བྱས་ཤིང་། འདིའི་མཚན་དོན་སོགས་ལ་སྔ་འགྲེལ་
རྣམས་སུ་བཞེད་པ་ཐ་དད་པའི་སྣང་ཚུལ་འགའ་ཞིག་འདུག་པས། དེ་དག་གི་མཐའ་དཔྱོད་
ལོགས་སུ་འབྲི་བར་འདོད་དོ། །
སྨྲས་པ། ལུང་གི་བསྟན་རྩ་སྒྲ་གཟུགས་ཡི་གེའི་ཚུལ། །ལུང་དུ་སྟོན་པའི་སྒྲ་རིག་སུམ་
ཅུ་པའི། །ལུང་དོན་ཚོགས་གསུམ་སྒྲ་དོན་འགྲེལ་བའི་གཞུང་། །ལུང་རིགས་ལེགས་བཤད་
སྒྲ་ཡི་སྙིང་པོ་བསྡུས། །འདིས་མཚོན་དགེ་ཚོགས་ཟླ་སྣང་ལྟར་དཀར་མཐུས། །སྲིད་ཞིའི་རྣམ་
འདྲེན་ཕྱག་ན་པད་དཀར་འཆང་། །ཚེ་མཐའ་ཡས་པའི་ངོ་བོར་འཚོ་གཞེས་ཤིང་། །འཕྲིན་
ལས་མཁའ་མཉམ་བསྟན་འགྲོའི་གསོས་སུ་ཤོག །གང་གི་ཐུགས་རྗེས་གངས་རིའི་ཁྲོད་
འདིར་རྒྱལ་བསྟན་རྒྱ་མཚོ་རྒྱས་གྱུར་པའི། །རྩ་ལག་ཉིད་གྱུར་རྩ་བའི་གཙུག་ལག་སྲིད་པའི་
སྒྲོན་མེས་གསལ་བ་གང་། །ནམ་ཡང་མི་ཉམས་ནོར་གྱི་བློ་གྲོས་ཇི་སྲིད་བརྟན་པ་དེ་སྲིད་དུ། །
མཁའ་ཁྱབ་སྐྱེ་རྒུའི་ཁམས་དང་རབ་མཉམ་རིན་ཆེན་གསུམ་གྱིས་སྲུང་གྱུར་ཅིག །
~206ལ



༄༅། །བོད་གངས་ཅན་པའི་སྐད་ཀྱི་སྒྲ་རིག་པའི་གཞུང་རྟགས་ཀྱི་
འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་
པད་མ་དཀར་པོ་ཞེས་བྱ་བ་བཞུགས་སོ། །
བློ་བཟང་དབང་ཕྱུག
ན་མོ་གུ་རུ། འཇམ་དཔལ་རྡོ་རྗེ་རྣོན་པོ་མིའི་སྲིད་ཀྱི། །རྣམ་རོལ་ལོ་ཆེན་ཐོན་མིར་
གུས་བཏུད་ནས། །གང་གི་བརྡ་སྤྲོད་ཕྱི་མོ་གཞུང་བརྒྱད་ལས། །རྟགས་ཀྱི་འཇུག་པའི་
གཞུང་དོན་མདོར་བསྡུས་འགྲེལ། །
དེ་ལ་འདིར་བོད་གངས་ཅན་གྱི་སྐད་ཀྱིས་སྒྲའི་མཚན་ཉིད་ལུང་དུ་སྟོན་པའི་གཞུང་
རྟགས་ཀྱི་འཇུག་པའི་དོན་མདོ་ཙམ་བཤད་པ་ལ་གསུམ། ཀླད་ཀྱི་དོན་དང་། གཞུང་གི་
དོན། མཇུག་གི་དོན་ནོ། །དང་པོ་ལ་གཉིས། མཚན་དོན་དང་། འགྱུར་ཕྱག་གོ། །དང་པོ་ནི།
རྒྱ་གར་འཕགས་པའི་ཡུལ་གྱི་སྐད་རིགས་ཆེན་པོ་བཞིའི་ནང་ནས་ལེགས་སྦྱར་སཾ་སྐྲ་ཏའི་
སྐད་དུ་བྱཱ་ཀ་ར་ཎ་ལིངྒ་པ་ཏཱ་རཱ་ནཱ་མ། ཞེས་པ་དེ་བོད་གངས་ཅན་གྱི་སྐད་དུ་བསྒྱུར་ན་ལུང་
སྟོན་པ་རྟགས་ཀྱི་འཇུག་པ་ཞེས་བྱ་བ་ཞེས་པ་སྟེ། བྱཱ་ཀ་ར་ཎ་ནི་ལུང་སྟོན་པ། ལིངྒ་རྟགས།
ཨ་པ་ཏཱ་རཱ་འཇུག་པ། ནཱ་མ་ཞེས་བྱ་བའོ། ། །
གཉིས་པ་འགྱུར་ཕྱག་ནི། བྱཱ་ཀ་ར་ཎའི་དབང་ཕྱུག་ལ་ཕྱག་འཚལ་ལོ། །ཞེས་པ་སྟེ།
འགྱུར་མཐར་ཕྱིན་པའི་ཆེད་དུ་རྗེ་ཉིད་ཀྱི་ལྷག་པའི་ལྷ་ལ་ཕྱག་མཛད་པའོ། །
གཉིས་པ་གཞུང་དོན་དངོས་ལ་གསུམ། བསྟན་བཅོས་རྩོམ་པ་ལ་འཇུག་པའི་ཡན་ལག་
དང༌། བསྟན་བཅོས་ཀྱི་ལུས་དངོས་བཤད་པ། མཇུག་དགེ་བ་བསྔོ་བའོ། །དང་པོ་ལ་
207



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གཉིས། མཆོད་བརྗོད་དང་། རྩོམ་པར་དམ་བཅའ་བའོ། །དང་པོ་ནི། སྨྲ་བའི་སྐྱེས་མཆོག་
སྨྲ་བའི་རྒྱལ། །ཐམས་ཅད་མཁྱེན་ལ་ཕྱག་འཚལ་ལོ། །ཞེས་པ་སྟེ། ལུང་རྟོགས་ཀྱི་ཆོས་
ཚུལ་སྨྲ་བའི་སྐྱེས་མཆོག་འཕགས་པ་སྤྱི་དང་བྱེ་བྲག་སྨྲ་བའི་རྒྱལ་པོ་སྟེ། འཇམ་དཔལ་
དབྱངས་ཤེས་བྱ་ཐམས་ཅད་མཁྱེན་ཅིང་སྨྲ་བ་དེ་ལ་ཕྱག་འཚལ་ལོ་ཞེས་པའོ། །
གཉིས་པ་རྩོམ་པར་དམ་བཅའ་བ་ནི། ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་དང་
བརྒྱད་གནས་པ། །སྡེ་ཚན་ལྔ་རུ་དྲིལ་བྱས་ཏེ། །ཡི་གེ་སུམ་ཅུ་ཐམ་པ་ལ། །ཕོ་མོ་མ་ནིང་
གསུམ་དུ་དབྱེ། །ཞེས་པ་སྟེ། བོད་ཀྱི་ཡི་གེ་དབྱངས་གསལ་གྱི་དབྱེ་བས་ཐབས་ཤེས་ཀྱི་
རང་བཞིན་ལས། ཀཱ་ལི་སུམ་ཅུ་པོ་ཕོ་ཡིག་འབའ་ཞིག་སྡེ་པ་ཕྱེད་དང་བརྒྱད་དུ་གནས་པ་
རྣམས་སྡེ་ཚན་ལྔར་དྲིལ་ཏེ་ཕོ་མོ་མ་ནིང་སོགས་ཀྱི་དབྱེ་བ་བཤད་པར་བྱའོ། །ཞེས་བསྟན་
བཅོས་ཀྱི་ལུས་རྣམ་གཞག་གི་དོན་མདོར་བསྡུས་པའི་ཚུལ་གྱིས་དགོས་པ་ཁོང་དུ་ཆུད་པར་
བྱ་བའི་ཕྱིར་དངོས་པོ་ངེས་པར་བསྟན་པའོ། །
གཉིས་པ་གཞུང་དངོས་བཤད་པ་ལ་གསུམ། སྡེ་ཚན་ལྔར་དྲིལ་ཏེ་མིང་གཞིའི་ཡི་
གེ་སྤྱིའི་རྟགས་ཀྱི་དབྱེ་བཤད་པ་དང༌། སྔོན་འཇུག་གི་རྟགས་ཀྱི་དབྱེ་བ་བཤད་པ་དང༌།
རྗེས་འཇུག་གི་རྟགས་ཀྱི་དབྱེ་བ་བཤད་པའོ། །དང་པོ་ནི། ཕོ་དང་མ་ནིང་མོ་དང་ནི། །ཤིན་
ཏུ་མོ་དང་བཞི་བཞི་རུ། །སྡེ་པ་བཞི་པ་ཡན་ཆད་དབྱེ། །ལྷག་མ་བཅུ་བཞི་གནས་པ་ལ། །ཙ་
སོགས་གསུམ་ནི་ཅ་སོགས་སྦྱར། །ཝ་ནི་བ་དང་སྦྱར་བར་བྱ། །ལྷག་མ་དྲུག་ནི་མོ་རུ་སྦྱར། །
ར་ལ་ཧ་ནི་མོ་གཤམ་སྟེ། །ཨ་ནི་མཚན་མེད་ཅེས་ཀྱང་བྱ། །ཞེས་པ་སྟེ། ཀཱ་ལི་སུམ་ཅུ་པོ་
རྣམས་སྡེ་ཚན་ལྔ་རུ་དྲིལ་ཏེ་རྟགས་ཀྱི་དབྱེ་བའི་ཚུལ་ནི། སྒྲ་དྲག་པ་ཕོ་དང་། རན་པ་མ་ནིང་།
ཅུང་ཟད་ཞན་པ་མོ་དང་། དེ་ལས་ཀྱང་ཅུང་ཟད་ཞན་པ་ཤིན་ཏུ་མོ་དང་། སྒྲ་ཤིན་ཏུ་ཞན་པ་མོ་
གཤམ་གྱི་ཡི་གེ་སྟེ་སྡེ་ཚན་ལྔའོ། །དེའང་སྡེ་པ་དང་པོ་བཞིའི་ཡི་གེ་དང་པོ་ཀ་ཏ་པ་རྣམས་ཕོ་
དང༌། གཉིས་པ་ཁ་ཆ་ཐ་ཕ་མ་ནིང་དང་། གསུམ་པ་ག་ཇ་ད་བ་རྣམས་མོ་དང་། བཞི་པ་ང་ཉ་
མ208མ



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
ན་མ་རྣམས་ཤིན་ཏུ་མོ་བཅས་སུ་དབྱེ་ཞིང་དེར་མ་ཕྱེ་བའི་ལྷག་མ་ཙ་སྡེ་ཕྱིན་ཡི་གེ་བཅུ་བཞི་
གནས་པ་ལ། ཙ་སོགས་ཏེ་ཙ་ཚ་ཛ་གསུམ་ནི་རིམ་བཞིན་སྔར་བསྟན་པའི་ཅ་ལ་སོགས་པ་
གསུམ་ལ་སྦྱར་བར་བྱ་སྟེ། ཙ་ཕོ་དང་། ཚ་མ་ནིང་། ཛ་མོ་ཡིག་ཏུ་ཤེས་པར་བྱའོ། ། དེ་བཞིན་
དུ་ཝ་ནི་བ་དང་སྦྱར་བས་མོ་དང་། ལྷག་མ་ཞ་ཟ་འ་ཡ་ཤ་ས་དྲུག་ཀྱང་མོ་ཡི་ཡི་གེར་སྦྱར་
བར་བྱའོ། །ར་ལ་ཧ་གསུམ་ནི་མོ་གཤམ་གྱི་ཡི་གེ་ཞེས་བྱ་ཞིང་། ཨ་ཡིག་ནི་ཕོ་ཡིག་ཀཱ་ལི་
ཉེར་དགུ་པོའི་སྒྲ་ཡི་ང་རོའི་གདངས་སུ་ཞུགས་པའི་དབང་གིས་སྡེ་ཚན་ལྔའི་ཁོངས་སུ་
གཏོགས་པར་མཛད་ཅིང་། ཨ་ཡིག་རང་ཉིད་བརྗོད་པ་རང་དབང་ཅན་ཡིན་པས་མཚན་
མེད་ཅེས་ཀྱང་བྱ་སྟེ། གི་གུ་ཞབས་ཀྱུ་རྣམས་རྐྱང་པ་བརྗོད་དུ་མེད་པས་ཨ་ཡིག་གཅིག་པུ་
ལ་སྦྱར་བས། ཨི་ཨུ་ཨེ་ཨོ་བཞི་ལ་དབྱངས་ཀྱི་ཐ་སྙད་མཛད་པའོ། །གོང་དུ་བཤད་པའི་ཕོ་
མ་ནིང་སོགས་ཀྱི་དབྱེ་བ་འབྱེད་ཚུལ་ཡང་བོད་ཡིག་གི་ང་རོའི་རྩ་བ་ནི་ཨ་ཧ་འ་གསུམ་ཡིན་
ཞིང་། དེས་ན་ཨ་ཡིག་གི་སྒྲ་ཡི་ཆ་དང་ལྡན་པར་མགྲིན་པ་དམ་ཞིང་སྒྲ་དྲག་པའི་ཚུལ་གྱིས་
དབུགས་སྟོབས་ཆུང་བར་གདོན་པའི་ཡི་གེ་ཀ་ཅ་ཏ་པ་ཙ་རྣམས་ལ་ཕོ་ཡིག་ཅེས་བྱ་ཞིང་།
འདི་དག་སྒྲ་དྲག་པའི་ཡི་གེ་ཀ་ཅ་ཏ་པ་ཙ་རྣམས་ལ་ཕོ་ཡིག་ཅེས་བྱ་ཞིང་། འདི་དག་སྒྲ་དྲག་
པའི་དབང་གིས་སོ་སོར་སྔོན་འཇུག་དང་། ར་མགོ་སོགས་སྦྱར་ཡང་སྒྲ་མི་འགྱུར་བར་རང་
སོར་གནས་ཐུབ་པ་ནི་ཀློག་པའི་ཚེ་མངོན་གསུམ་གྱིས་གྲུབ་བོ། །ཧ་ཡིག་གི་སྒྲ་ཡི་ཆ་དང་
ལྡན་པར་ཁོག་པ་ཅུང་ཟད་གློད་དེ་དབུགས་སྟོབས་ཆེ་བས་སྒྲ་བར་མའི་ཚུལ་གྱིས་འདོན་
པའི་ཡི་གེ་ཁ་ཆ་ཐ་ཕ་ཚ་རྣམས་ནི་མ་ནིང་གི་ཡི་གེ་ཞེས་བྱ་ཞིང་། འདི་དག་སྒྲ་ཅུང་ཟད་ཞན་
པའི་དབང་གིས་སྔོན་འཇུག་སྦྱར་བས་མིང་གཞིའི་སྒྲ་རང་སོར་གནས་མི་ཐུབ་པར་སྣ་ལྡན་
དུ་འགྱུར་འགྲོ་བ་མངོན་སུམ་ཚད་མས་ངེས་ཤིང་། ར་མགོ་སོགས་གསུམ་ཡང་སྦྱར་དུ་མེད་
དོ༑ །ཡི་གེ་སྒྲའི་ཆ་དང་ལྡན་པར་མགྲིན་པ་གློད་དེ་དབུགས་སྟོབས་མི་ཆེ་བས་སྒྲ་ཅུང་ཟད་
ཞན་པའི་ཚུལ་གྱིས་གདོན་པའི་ཡི་གེ་ག་ཇ་ད་བ་ཛ་ཝ་ཞ་ཟ་འ་ཡ་ར་ཤ་ས་རྣམས་ནི་མོ་ལ་
209



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སོགས་པའི་ཡི་གེ་ཞེས་བྱ་སྟེ། འདི་དག་སྒྲ་ཞན་པའི་དབང་གིས་སྔོན་འཇུག་དང་ར་མགོ་
སོགས་སྦྱར་བས་སྒྲ་འགྱུར་འགྲོ་བ་དང་། དེ་དག་ལས་ཞ་ཟ་ཤ་ས་རྣམས་ནི་དབུགས་སྟོབས་
དང་ཁོག་པའི་སྒྲ་ཡང་ཅུང་ཟད་ཤས་ཆེ་ཞིང་དེ་ལས་ཞ་དང་ཟ་ནི་བྱེད་པ་ལྷོད་པ་དང༌། ཤ་
དང་ས་ནི་བྱེད་པ་དོག་ཅིང་དམ་པའི་ཁྱད་པར་ཅན་ནོ། །འ་ཡིག་གི་ཆ་དག་ལྡན་པ་ལས་
ཁྱད་པར་སྣ་ནས་འདྲེན་ཅིང་དབུགས་སྟོབས་ཕྲ་མོས་སྒྲ་ལྷག་པར་ཞན་པའི་ཚུལ་གྱིས་
གདོན་པའི་ཡི་གེ་ང་ཉ་ན་མ་བཞི་ནི་ཤིན་ཏུ་མོ་ཡིག་ཅེས་བྱ་སྟེ་སྣ་ལྡན་གྱི་ཡི་གེ་ཞེས་ཀྱང་
བྱའོ། །
གཉིས་པ་སྔོན་འཇུག་གི་རྟགས་ཀྱི་དབྱེ་བ་བཤད་པ་ལ་གསུམ། མིང་གཞིའི་མོ་ཡིག་
ནང་ནས་སྔོན་འཇུག་དབྱུང་ཚུལ་བཤད་པ་དང་། སྔོན་འཇུག་གི་རྟགས་ཀྱི་དབྱེ་བཤད་པ།
སྔོན་འཇུག་གི་རྟགས་ཀྱི་འཇུག་ཚུལ་བཤད་པའོ། །དང་པོ་ནི། མོ་ཡི་ཡི་གེའི་ནང་ནས་ནི། །
འཇུག་པའི་ཡི་གེ་བཅུ་དབྱུང་བྱ། །འཇུག་པ་བཅུ་ཡི་ནང་ནས་ནི། །སྔོན་འཇུག་ཡི་གེ་ལྔ་
དབྱུང་བྱ། །ཞེས་པ་སྟེ། མོ་ཡི་ཡི་གེ་གོང་དུ་བཤད་པ་ལྟར། མོ་ཙམ་དང་། ཤིན་ཏུ་མོ་
དང་། མོ་གཤམ་སྟེ་གསུམ་གནས་པ་སོ་སོར་མ་ཕྱེ་བའི་ནང་ནས་རྗེས་འཇུག་གི་ཡི་གེ་ག་ང་
ད་ན་བ་མ་འ་ར་ལ་ས་སྟེ་བཅུ་དབྱུང་ཞིང་། བཅུ་པོ་དེའི་ནང་ནས་ཀྱང་། ག་ད་བ་མ་འ་རྣམས་
ནི་མིང་གཞིའི་སྔོན་དུའང་འཇུག་པའི་ཡི་གེ་ཞེས་བྱའོ། ། །
གཉིས་པ་སྔོན་འཇུག་གི་རྟགས་ཀྱི་དབྱེ་བ་བཤད་པ་ནི། སྔོན་འཇུག་ཡི་གེ་ལྔ་པོ་ལ། །
ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་རུ་དབྱེ། །ཞེས་པ་སྟེ། སྔོན་འཇུག་ཡི་གེ་ལྔ་
པོ་དེ་རྣམས་མིང་གཞི་དང་སྦྱར་ནས་ཀློག་པའི་ཚེ་སྒྲ་དྲག་ཞན་ཏུ་འགྱུར་བའི་ཆ་ནས་ཕོ་བ་
ཡིག་དང༌། མ་ནིང་ག་ད་གཉིས། མོ་འ་ཡིག་དང་ཤིན་ཏུ་མོ་མ་ཡིག་སྟེ་བཞིར་དབྱེ་བར་བྱའོ། །
གསུམ་པ་སྔོན་འཇུག་གི་རྟགས་ཀྱི་འཇུག་ཚུལ་བཤད་པ་ལ་གཉིས། མདོར་བསྟན་པ་དང་།
རྒྱས་པར་བཤད་པའོ། །དང་པོ་ནི། དེ་དག་རེ་རེའང་བཞི་བྱེད་དེ། །གང་ལ་འཇུག་བྱེད་
ལ210



L
རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །ཅེས་པ་སྟེ། སྔོན་འཇུག་ཡི་གེ་ཕོ་
སོགས་དེ་དག་རེ་རེའི་འཇུག་ཚུལ་ལའང་བྱེད་པ་བཞི་བཞིའི་སྒོ་ནས་རྟོགས་དགོས་ཏེ།
འཇུག་ཡུལ་མིང་གཞིའི་ཡི་གེ་གང་ལ་འཇུག་པར་བྱེད་པ་དང་། འཇུག་པ་པོ་སྔོན་འཇུག་གི་
ཡི་གེ་གང་གིས་འཇུག་པར་བྱེད་པ་དང་། སྒྲའི་འཇུག་ཚུལ་ཇི་ལྟ་བུས་འཇུག་པར་བྱེད་པ་
དང༌། དགོས་པ་ཅིའི་ཕྱིར་འཇུག་པར་བྱེད་པ་རྣམས་སོ། །
གཉིས་པ་རྒྱས་པར་བཤད་པ་ལ་གསུམ། གང་ལ་འཇུག་པ་དང་གང་གིས་འཇུག་པ་
ཐུན་མོང་དུ་བཤད་པ་དང་། ཇི་ལྟར་འཇུག་པ་བཤད་པ། ཅིའི་ཕྱིར་འཇུག་པ་བཤད་པའོ། །
དང་པོ་ལ་གཉིས། ཐུན་མོང་དུ་འཇུག་ཚུལ་རྒྱས་པར་བཤད་པ་དང་། ཞར་བྱུང་མི་འཇུག་པ་
བཤད་པའོ། །དང་པོ་ནི། གང་ལ་འཇུག་པར་བྱེད་ཅེ་ན། །ཕོ་ནི་ཕོ་དང་མོ་ལ་འཇུག །མོ་ནི་
མོ་དང་མ་ནིང་ལ། །ཤིན་ཏུ་མོ་ནི་མ་ནིང་དང་། །མོ་དང་ཤིན་ཏུ་མོ་ཉིད་ལའོ། །ཞེས་པ་སྟེ།
གང་གིས་འཇུག་པར་བྱེད་པ་པོ་སྔོན་འཇུག་གི་ཕོ་བ་ཡིག་ནི། རང་གི་སྡེ་པ་མ་ཡིན་པའི་
མིང་གཞིའི་ཕོ་ཡིག་ཀ་ཅ་ཏ་ཙ་བཞི་དང༌། མོ་ཡིག་ག་ད་ཞ་ཟ་ཤ་ས་དྲུག་སྟེ་བཅུའི་སྔོན་དུ་
འཇུག་གོ། །སྔོན་འཇུག་གི་མ་ནིང་ག་ཡིག་ནི། མིང་གཞིའི་ཕོ་ཡིག་ཅ་ཏ་ཙ་གསུམ་དང་། མོ་
ཡིག་ཉ་ད་ན་ཞ་ཟ་ཡ་ཤ་ས་བརྒྱད་དེ་བཅུ་གཅིག་ཁོ་ནའི་སྔོན་དུ་འཇུག་པ་དང་། སྔོན་འཇུག་
མ་ནིང་ད་ཡིག་ནི་མིང་གཞིའི་ཕོ་ཡིག་ཀ་པ་གཉིས་དང་མོ་ཡིག་ག་ང་བ་མ་བཞི་སྟེ་དྲུག་པོ་
ཁོ་ནའི་སྔོན་དུ་འཇུག་པའོ། །སྔོན་འཇུག་གི་མོ་འ་ཡིག་ནི་མིང་གཞིའི་མོ་ཡིག་ག་ཇ་ད་བ་ཛ་
ལྔ་དང་། མ་ནིང་ཁ་ཆ་ཐ་ཕ་ཚ་ལྔ་སྟེ་བཅུ་པོ་ཁོ་ནའི་སྔོན་དུ་འཇུག་གོ། །སྔོན་འཇུག་གི་ཤིན་
ཏུ་མོ་མ་ཡིག་ནི་མིང་གཞིའི་མ་ནིང་ཁ་ཆ་ཐ་ཚ་བཞི་དང་། མོ་ཡིག་ག་ཇ་ད་ཛ་བཞི་དང་།
ཤིན་ཏུ་མོ་ང་ཉ་ན་གསུམ་སྟེ་བཅུ་གཅིག་ཁོ་ནའི་སྔོན་དུ་འཇུག་པ་དེ་དག་ཀྱང་འཕུལ་གྱི་
དབང་དུ་བྱས་པ་སྟེ་བརྩེགས་འཕུལ་ནི་ཕོ་བ་ཡིག་ཁོ་ནར་ངེས་ཤིང་། དེ་ཡང་འཇུག་ཡུལ་ང་
ཉ་ན་ཇ་ཛ་ལྔ་ལ་ར་མགོ་བྱུང་ཚེ་ལྔ་ཀ་ལ་འཇུག་ཅིང་། ས་མགོ་བྱུང་ཚེ་ང་ཉ་ན་གསུམ་པོ་ཁོ་
མ211



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ནར་ངེས་ཞེས་གསུངས་ཀྱང་ར་ལ་གཉིས་ལ་བརྩེགས་ཚེ་འཇུག་པ། བརླུང་། བརླབས།
བརླག་ལྟ་བུའང་སྣང་ངོ༌། །
གཉིས་པ་ཞར་བྱུང་མི་འཇུག་པ་བཤད་པ་ནི། མི་འཇུག་པ་ནི་འདི་ལྟ་སྟེ། །ཕོ་ནི་མ་
ནིང་ལ་མི་འཇུག །མོ་ཡང་ཕོ་ལ་འཇུག་མི་འགྱུར། །མ་ནིང་རང་ལ་རང་མི་འཇུག །རང་གི་
སྡེ་དང་ཕྲད་པ་ན། །ཕོ་ཡང་མོ་ལ་འཇུག་མི་འགྱུར། །མ་ནིང་མོ་ཡང་དེ་བཞིན་ནོ། །ཞེས་པ་
སྟེ༑ སྔོན་འཇུག་ཕོ་བ་ཡིག་ནི་མིང་གཞིའི་མ་ནིང་ཁ་ཆ་ཐ་ཕ་ཚ་ལྔ་ལ་མི་འཇུག་ཅིང་། སྔོན་
འཇུག་གི་མོ་འ་ཡིག་དང་། དེའི་ཤུགས་བསྟན་ཤིན་ཏུ་མོ་མ་ཡིག་ནི། མིང་གཞིའི་ཕོ་ཀ་ཅ་ཏ་
པ་ཙ་ལྔ་ལ་མི་འཇུག་པ་དང་། སྔོན་འཇུག་གི་མ་ནིང་ག་ད་གཉིས་ནི་མིང་གཞིའི་མ་ནིང་ཁ་
ཆ་ཐ་ཕ་ཚ་ལྔ་ལ་མི་འཇུག་གོ། །རང་གི་སྡེ་པ་དང་ཕྲད་པའི་ཚེ་ན། སྔོན་འཇུག་གི་ཕོ་བ་ཡིག་
མིང་གཞིར་གྱུར་པའི་རང་སྡེའི་མོ་བ་མ་དག་ལ་མི་འཇུག་ཅིང་། ཡང་སྒྲས་རང་སྡེའི་ཕོ་པ་
ཡིག་ལ་མི་འཇུག་པར་བསྟན་པ་དང་། སྔོན་འཇུག་གི་མ་ནིང་ག་ད་གཉིས་ཀྱང་རང་སྡེའི་ཕོ་
མོ་དག་ལ་མི་འཇུག་པས་ག་ཡིག་མིང་གཞིའི་ཀ་ཁ་ག་ང་བཞི་དང་ད་ཡིག་མིང་གཞིའི་ཏ་ཐ་
ད་ན་བཞི་ལ་མི་འཇུག་ཅིང་། སྔོན་འཇུག་གི་མོ་འ་ཡིག་རང་སྡེའི་མིང་གཞིའི་མོ་ཞ་ཟ་འ་ཡ་
བཞི་རྣམས་ལ་མི་འཇུག་པ་དང་། ཡང་སྒྲས་སྔོན་འཇུག་གི་ཤིན་ཏུ་མོ་མ་ཡིག་ནི་རང་སྡེའི་
མིང་གཞིའི་ཕོ་པ་དང༌། མ་ནིང་ཕ་དང་། མོ་བ་དང་
། ཤིན་ཏུ་མོ་མ་སྟེ་བཞི་ལ་འཇུག་པ་མ་
ཡིན་ནོ། །
གཉིས་པ་ཇི་ལྟར་འཇུག་པ་བཤད་པ་ནི། ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་
པའི་ཚུལ་གྱིས་ཏེ། །མ་ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་གྱིས་ཏེ། །ཤིན་
ཏུ་མོ་ནི་མཉམ་པས་སོ། །ཞེས་པ་སྟེ། སྔོན་འཇུག་གི་ཕོ་བ་ཡིག་ནི་མིང་གཞིའི་ཡི་གེ་རང་གི་
འཇུག་ཡུལ་དུ་གྱུར་པ་རྣམས་ལ་སྒྲ་དང་བྱེད་རྩོལ་དྲག་པའི་སྒོ་ནས་འཇུག་པ་དང་། མ་ནིང་
ག་ད་གཉིས་ནི་སྒྲ་རྩོལ་རན་པར་འཇུག་པ་དང་། མོ་ཡིག་འ་ནི་སྒྲ་རྩོལ་ཞན་པའི་སྒོ་ནས་
~ 212ལ



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
འཇུག་པ་དང༌། ཤིན་ཏུ་མོ་མ་ནི་སྒྲ་རྩོལ་མཉམ་པ་སྟེ་ཤིན་ཏུ་ལྷོད་པའི་ཚུལ་གྱིས་འཇུག་
པར་བྱེད་དོ། །སྐབས་འདིར་འོག་ནས་འབྱུང་བའི་བདག་གཞན་སོགས་ཀྱི་དོན་རྣམས་ཤེས་
པའི་ཆེད་དུ་བྱ་བྱེད་ལས་གསུམ་དང་། དངོས་པོ་བདག་གཞན་གཉིས། དུས་གསུམ་བཅས་
ཀྱི་དབྱེ་བ་རྣམས་དམིགས་ཕྱེད་པ་གལ་ཆེ་ཞིང་། དེ་ཡང་བྱ་བྱེད་ལས་གསུམ་དུ་ཕྱེ་བའི་དོན་
ལ་གཙོ་ཆེར་བྱེད་པ་པོས་ལས་སུ་བྱ་བ་གང་བསྒྲུབ་པ་དེ་ལ་བྱ་བ་དང་། བྱེད་པ་པོ་ལ་གཙོ་
བོ་དང་ཕལ་པ་གཉིས། ལས་གང་བྱ་བའི་ཡུལ་དེ་ལས་ཞེས་བྱ་ཞིང་། དེ་ལའང་བྱ་བའི་ལས་
དང་བྱེད་པའི་ལས་གཉིས་སུ་དབྱེར་ཡོད་པས། དེ་ཉིད་དཔེར་བརྗོད་ཀྱི་སྟེང་ནས་བཤད་ན།
བདག་གིས་ཡི་གེ་འབྲི་ལྟ་བུའི་ཚེ། བདག་ནི་བྱེད་པ་པོ་གཙོ་བོ་དང་། སྨྱུ་གུ་བྱེད་པ་ཕལ་པ།
བྲི་རྒྱུའི་ཡི་གེ་ནི་ལས་དངོས་ཏེ་འབྲི་བ་ནི་བྱ་བའོ། །བྲིས་པའི་ཡི་གེ་རྣམས་བྱ་བ་ཡུལ་ལ་
ཡོད་པའི་ལས་དང་། འབྲི་བྱེད་སྨྱུ་གུའི་རྩོལ་བ་ནི་བྱེད་པ་པོ་ལ་ཡོད་པའི་ལས་ཞེས་བྱ་བའོ། །
བདག་གཞན་གཉིས་སུ་ཕྱེ་བའི་དོན་ལ་ལས་གང་ཞིག་བྱེད་པ་པོ་དང་། བྱེད་པ་དང་། བྱེད་
པའི་ལས་གསུམ་ལ་དངོས་པོ་བདག་ཅེས་བྱ་ཞིང་། གང་བྱ་བའི་ཡུལ་དང་བྱ་བ་དང་། བྱ་
བའི་ལས་གསུམ་ལ་དངོས་པོ་གཞན་ཞེས་བྱའོ། །ཡང་དངོས་པོ་ལ་གསུམ་དུ་དབྱེ་བའི་ཚེ།
དངོས་པོ་བདག་གཞན་གཉིས་དང་། ལས་ཀྱི་དངོས་པོ་དང་གསུམ་ཡིན་ཞིང་། ལས་ཀྱི་
དངོས་པོ་ཞེས་པ་བྱ་བ་བསྒྲུབ་པར་བྱ་བའི་ཡུལ་བྲི་བྱའི་ཡི་གེ་ལྟ་བུའོ། །དུས་གསུམ་དུ་དབྱེ་
བའི་དོན་ལ་བྱ་བའི་ཡི་གེ་བྲིས་ཟིན་པ་ལ་འདས་པ་དང་། འབྲི་བཞིན་པ་ད་ལྟ་བ། བྲི་
འགྱུར་མ་འོངས་པ་སྟེ། དེས་ཐམས་ཅད་ལ་རིགས་འགྲེའོ། །ཡང་བྱེད་པ་པོ་གཞན་དང་
དངོས་སུ་འབྲེལ་མ་འབྲེལ་གྱི་དབྱེ་བ་ནི། བྱ་བྱེད་ཐ་དད་པ་དང་། བྱ་བྱེད་ཐ་མི་དད་ཀྱི་ཁྱད་
པར་ཏེ། འདི་དག་གི་དཔེར་བརྗོད་འོག་ནས་འབྱུང་བ་བཞིན་ཤེས་པར་བྱའོ། །
གསུམ་པ་ཅིའི་ཕྱིར་འཇུག་པར་བཤད་པ་ནི། ཅི་ཕྱིར་འཇུག་པར་བྱེད་ཅེ་ན། །ཕོ་ནི་
འདས་དང་གཞན་བསྒྲུབ་ཕྱིར། །མ་ནིང་གཉིས་ཀ་ད་ལྟར་ཆེད། །མོ་ནི་བདག་ད་མ་འོངས་
~213



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཕྱིར། །ཤིན་ཏུ་མོ་ནི་མཉམ་ཕྱིར་རོ། །ཞེས་པ་སྟེ། སྔོན་འཇུག་གི་ཕོ་བ་ཡིག་དགོས་པ་ཅི་
ཞིག་གི་ཕྱིར་དུ་འཇུག་པར་བྱེད་ཅེ་ན། དུས་གསུམ་གྱི་ནང་ནས་བྱེད་པ་པོ་དང་འབྲེལ་བའི་
འདས་པ་བསྒྲུབ་པའི་ཕྱིར་དང་། དངོས་པོ་བདག་གཞན་གཉིས་ལས་གཞན་བྱ་བའི་ཡུལ་
དང་བྱ་བ་བསྒྲུབ་པའི་ཕྱིར་འཇུག་སྟེ། དཔེར་ན། ལྷ་བསྒྲུབས་སོ། །ཆོས་བསྟནད་ཏོ། །
ལྕགས་གསེར་དུ་བསྒྱུརད་ཏོ། །དྲི་མ་བསལད་ཏོ། །ཤིང་བཅད་དོ། །ལྷས་བསྐྱབས་སོ་ལྟ་
བུ་བྱེད་པ་པོ་གཞན་དང་དངོས་སུ་འབྲེལ་བའི་བྱ་བ་བྱས་ཟིན་འདས་པ་བསྒྲུབ་པའི་ཕྱིར་
འཇུག་པ་དང༌། དངོས་པོ་གཞན་བསྒྲུབ་བྱ། བསྒྲུབ་པར་བྱ་བ། བསྒྲུབ་བྱའི་ལྷ། བསྟན་བྱ།
བསྟན་པར་བྱ་བ། བསྟན་བྱའི་ཆོས། བསྒྱུར་བྱ། བསྒྱུར་བར་བྱ་བ། བསྒྱུར་བྱའི་ལྕགས།
བསལ་བྱ། བསལ་བར་བྱ་བ། བསལ་བྱའི་དྲི་མ། བལྟ་བྱ། བལྟ་བར་བྱ། བལྟ་བྱའི་
གཟུགས་ལྟ་བུ་བྱེད་པ་པོ་གཞན་དང་དངོས་སུ་འབྲེལ་བའི་བྱ་བའི་ཡུལ་གྱི་དངོས་པོ་ལ་
འཇུག་པ་དང༌། བསྒྲུབ་པར་བྱ། བསྒྲུབ་བོ། །བསྒྱུར་པར་བྱ། བསྒྱུར་རོ། །བསྟན་པར་བྱ།
བསྟན་ནོ། །བསལ་བར་བྱ། བསལ་ལོ། །བལྟ་བར་བྱ། བལྟའོ་ལྟ་བུ་བྱ་བའི་ཡུལ་དང་
འབྲེལ་བའི་བྱ་བ་གསལ་བྱེད་ཀྱི་སྒྲ་ཉིད་བསྒྲུབ་པའི་ཕྱིར་འཇུག་ཅིང་དུས་ཀྱི་ད་ལྟ་བ་དང་།
བདག་དང་བྱེད་པ་ལ་མི་འཇུག་གོ། །སྔོན་འཇུག་གི་མ་ནིང་ག་ད་གཉིས་དངོས་པོ་བདག་
གཞན་གཉིས་ཀ་དང་། དུས་ད་ལྟ་བ་བཅས་བསྒྲུབ་པའི་ཕྱིར་འཇུག་སྟེ། དཔེར་ན། ཤིང་
གཅོད་པ་པོ། གཅོད་བྱེད། ཚོགས་གསོག་པ་པོ། གསོག་བྱེད། སྐྱོན་དགག་པ་པོ། དགག་
བྱེད། ནོར་དབུལ་བ་པོ། དབུལ་བྱེད་ལྟ་བུ་བྱེད་པ་པོའི་དངོས་པོ་ལ་འཇུག་པ་དང༌། གཅོད་
པར་བྱེད། གཅོད་དོ། །དགག་པར་བྱེད། དགག་གོ་ལྟ་བུ་བྱེད་པ་པོ་དང་འབྲེལ་བའི་བྱེད་
ལས་གསལ་བྱེད་ཀྱི་སྒྲ་གཉིས་བདག་གི་དངོས་པོ་ལ་འཇུག་པ་དང་། གདམ་བྱ། གཟུང་བྱ། །
གཞལ་བྱ། གཞལ་བར་བྱ་བ། གཅད་བྱ། གཅད་པར་བྱ། གཅད་བྱའི་ཤིང་། དགག་བྱ།
དགག་པར་བྱ། དགག་བྱའི་སྐྱོན། དཀྲི་བྱ། དཀྲི་བར་བྱ་བ། དཀྲི་བྱའི་སྣལ་མ་ལྟ་བུ་བྱེད་
ལ214



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
པ་པོ་གཞན་དང་དངོས་སུ་འབྲེལ་བའི་བྱ་ཡུལ་གྱི་དངོས་པོ་ལ་འཇུག་པ་དང་། གཅད་པར་
བྱ༑ གཅད་དོ། །དགག་པར་བྱ། དགག་གོ། །གཞལ་བར་བྱ། གཞལ་ལོ། །དཀྲི་བར་བྱ།
དཀྲིའོ་ལྟ་བུ་བྱ་བའི་ཡུལ་དང་འབྲེལ་བའི་བྱ་བའི་ལས་གསལ་བར་བྱེད་པའི་སྒྲ་གཉིས་
གཞན་གྱི་དངོས་པོ་སྟེ་དངོས་པོ་བདག་གཞན་གཉིས་ཀ་བསྒྲུབ་པའི་ཕྱིར་འཇུག་པ་དང་དེར་
མ་གཏོགས་པའི་དུས་གསུམ་ལས་གཅོད་ཀྱིན་འདུག་གཅོད་བཞིན་པ། དགག་གིན་འདུག །
དགག་བཞིན་པ། དཀྲི་བཞིན་འདུག །དཀྲི་བཞིན་པ་ལྟ་བུ་བྱེད་པ་པོ་གཞན་དང་དངོས་སུ་
འབྲེལ་བའི་བྱ་བ་བྱེད་བཞིན་པའི་ད་ལྟ་བསྒྲུབ་པའི་ཆེད་དུ་འཇུག་པ་སྟེ་ད་ལྟ་བ་ནི་བྱེད་
ལས་གསལ་བྱེད་ཀྱི་སྒྲ་ཉིད་ཚིག་གྲོགས་ཀྱིས་བསྒྱུར་བའོ། །སྔོན་འཇུག་གི་མོ་འ་ཡིག་ཆོས་
འཆད་པ་པོ། འཆད་བྱེད། ཉོན་མོངས་འདུལ་པ་པོ། འདུལ་བྱེད། མདུད་པ་འགྲོལ་བ་པོ།
འགྲོལ་བྱེད། ཚད་འཇལ་བ་པོ། འཇལ་བྱེད་ལྟ་བུ་བྱ་བྱེད་ཐ་དད་དུ་སྣང་བའི་བྱེད་པ་པོའི་
དངོས་པོ་ལ་འཇུག་པ་དང་། ཆོས་འཆད་པར་བྱེད། འཆད་དོ། །འདུལ་བར་བྱེད། འདུལ་
ལོ༑ ༑འགྲོལ་བར་བྱེད། འགྲོལ་ལོ་ལྟ་བུ་བྱེད་པ་པོ་དང་འབྲེལ་བའི་བྱེད་ལས་གསལ་བྱེད་
ཀྱི་སྒྲ་སྟེ། དེ་རྣམས་དངོས་པོ་བདག་བསྒྲུབ་པའི་ཕྱིར་འཇུག་པ་དང༌། འཆད་ཀྱིན་འདུག །
འདུལ་གྱིན་འདུག །འཇལ་བཞིན་པའོ་ལྟ་བུ་བདག་གཞན་གྱི་དབྱེ་བས་མ་བསྡུས་པའི་
དུས་ད་ལྟ་བ་བསྒྲུབ་པའི་ཕྱིར་འཇུག་པ་དང་། འཁོར་ལོ་འཁོར་བར་འགྱུར། དོན་འགྲུབ་
པར་འགྱུར་ལྟ་བུ་བྱེད་པ་པོ་གཞན་དངོས་སུ་མེད་པར་བྱ་བྱེད་ཐ་མི་དད་པ་ལྟ་བུར་སྣང་བའི་
བྱ་བ་བྱེད་འགྱུར་མ་འོངས་པའི་དུས་བསྒྲུབ་པ་རྣམས་ཀྱི་ཕྱིར་འཇུག་པའོ། །
སྔོན་འཇུག་གི་ཤིན་ཏུ་མོ་མ་ཡིག་ནི། མཁན་པོ། མཛོད་པ། མཁས་པ། མཁས་པར་
བྱེད་ལྟ་བུ་བདག་དང་བྱེད་པ་ལ་འཇུག་པ་དང་། མཁས་པར་འགྱུར། མཁས་པར་བྱ་ལྟ་བུ་
གཞན་དང་བྱ་བ་ལ་འཇུག་པ་དང་། མཁས་པར་གྱུར། མཁས་པར་སློབ་བཞིན་པ། མཁས་
པར་འགྱུར་ལྟ་བུ་དུས་འདས་དང་ད་ལྟ་མ་འོངས་ཏེ། དེ་རྣམས་ཚིག་གྲོགས་ཀྱི་དབང་གིས་
215ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དོན་སོ་སོར་སྟོན་པ་ལས། སྔོན་འཇུག་རང་ཉིད་དེ་དག་ཚང་མར་ཆ་མཉམ་དུ་མཚུངས་པ་
ཉིད་བསྒྲུབ་པའི་ཕྱིར་འཇུག་གོ། །དེ་ཡང་དུས་གསུམ་གྱི་དབྱེ་བས་ནི་བྱ་བྱེད་ཀྱི་ལས་དང་
འབྲེལ་བའི་ངག་གི་སྦྱོར་བ་ཐམས་ཅད་ལ་ཁྱབ་སྟེ་བྱ་བའི་ལས་ཐམས་ཅད་མ་འོངས་པ་དང་
བྱེད་པའི་ལས་ཐམས་ཅད་ད་ལྟ་བ་ཡིན་པས་སོ། །བདག་གཞན་གྱི་དབྱེ་བས་ནི་བྱ་བྱེད་ཀྱི་
ལས་ཐམས་ཅད་ལ་མ་ཁྱབ་སྟེ། བྱེད་པ་པོ་གཞན་དང་དངོས་སུ་མ་འབྲེལ་བའི་བྱ་བྱེད་ཀྱིས་
ལས་རྣམས་ལ་མ་ཁྱབ་སྟེ། མིང་རྐྱང་ཐམས་ཅད་དང་། ཚིག་ལའང་ངོ་བོ་ཙམ་སྟོན་པའི་
མིང་དེ་ཉིད་དང་། འབྱུང་ཁུངས་དང་། འབྲེལ་སྒྲ་སོགས་ལ་མ་ཁྱབ་པའི་ཕྱིར་རོ། །དེས་ན་
བདག་གཞན་གྱི་དབྱེ་བ་མཛད་པ་ནི་བྱེད་པ་པོ་དང་བྱ་བའི་ཡུལ་གྱི་སྒྲ་རྣམས་བསྡུ་བའི་ཕྱིར་
དུ་ཡིན་ཞིང་། དེའི་ཞར་ལ་བདག་གཞན་དང་འབྲེལ་བའི་བྱ་བྱེད་ཀྱི་སྒྲ་ཕན་ཚུན་ཤེད་
མཚུངས་པ་སྟེ། བྱེད་པ་ད་ལྟ་བ་དང་དུས་ཀྱི་ད་ལྟ་བཤེད་མཚུངས་དང་། བྱ་འགྱུར་མ་འོངས་
པ་དང་དུས་ཀྱི་མ་འོངས་པ་ཤེད་མཚུངས་རྣམས་ཀྱང་བསྡུས་པ་ཡིན་ལ་དུས་གསུམ་གྱི་དབྱེ་
བ་མཛད་པ་ནི་བདག་གཞན་གྱི་དབྱེ་བས་མ་ཁྱབ་པའི་བྱ་བྱེད་ཀྱི་སྒྲ་ལྷག་མ་དཔེར་ན།
བསྒྲུབས། གྲུབ། སྒྲུབ་བཞིན་པ། འགྲུབ་པར་འགྱུར་ལྟ་བུ་ལ་སོགས་པ་རྣམས་བསྡུ་བའི་
དོན་དུ་ཡིན་ནོ། །འོ་ན་བྱེད་པ་པོ་མེད་པའི་བྱ་བྱེད་ཐ་མི་དད་པ་དེ་གང་ཡིན་ཞེ་ན། བྱ་བ་
བྱེད་པའི་གནས་སྐབས་སུ་བྱེད་པ་པོ་གཞན་དངོས་སུ་མི་སྣང་བ་ཞིག་སྟེ། དེ་ཡང་བྱེད་པ་པོ་
གཞན་དངོས་སུ་མི་སྣང་ཞེས་པས་དཔེར་ན། བདག་འགྲོའོ་ལྟ་བུའི་ཚེ་འགྲོ་ཞེས་པ་བྱ་ཚིག་
ཡིན་ཀྱང་འགྲོ་བྱ་འགྲོ་བྱེད་གཉིས་ཀ་བདག་ཡིན་པས་འགྲོ་བྱ་ལས་གཞན་པའི་འགྲོ་བྱེད་
མེད་པས་ན་འདི་ལ་བདག་གཞན་གྱི་དབྱེ་བའང་མི་བྱེད་པ་ཡིན་ནོ། །ཡང་བྱ་བ་བྱེད་པའི་
གནས་སྐབས་སུ་བྱེད་པ་པོ་གཞན་མི་སྣང་ཞེས་པས། དཔེར་ན། རྫོ་མཁན་གྱི་འཁོར་ལོ་
འཁོར་རོ་ལྟ་བུའི་ཚེ་དང་པོར་སྐོར་བྱེད་གཞན་ཡོད་ཀྱང་འཁོར་བཞིན་པའི་གནས་སྐབས་
སུ་སྐོར་བྱེད་གཞན་མེད་པར་རང་ཉིད་ངང་གིས་འཁོར་བའི་གནས་སྐབས་དེར་བྱ་བྱེད་ཐ་
2 16ལ



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
མི་དད་པའི་ཆ་ནས་བསྐོར་ཞེས་མི་བརྗོད་པར་འཁོར་ཞེས་བརྗོད་པ་ཡིན་ནོ། །ཡང་བྱེད་པ་
པོ་གཞན་དངོས་སུ་མི་སྣང་ཞེས་པས། དཔེར་ན། སྐྱེས་བུ་འཁོར་ལོས་སྒྱུར་པ་ལྟ་བུ་ཞིག་གི་
མདུན་དུ་ལྕགས་ཤིང་རང་བཞིན་གྱིས་གསེར་དུ་གྱུར་བའི་ཚེ་སྐྱེས་བུ་དེའི་བསོད་ནམས་
ཉིད་བྱེད་པ་པོ་གཞན་ཡིན་མོད་ཀྱི་དེ་དངོས་སུ་མི་སྣང་བ་དང་ལྕགས་རང་ཉིད་ཀྱི་འབྱུང་བ་
རྣམས་ཀྱི་བྱེད་པས་འགྱུར་བའི་ཆ་ནས་ལྕགས་གསེར་དུ་བསྒྱུར་ཅེས་མི་བརྗོད་པར་གྱུར་
ཅེས་བརྗོད་པ་སྟེ། དེ་ཡང་ཞིབ་ཏུ་དཔྱོད་པའི་ཚེ་དངོས་པོ་རྣམས་ཀྱི་རང་མཚན་སོ་སོ་ནས་
རང་གིས་རང་ལ་བྱ་བ་བྱེད་པ་འགལ་ཡང་། སྤྱི་ལྡོག་རིགས་པའི་ཐ་སྙད་ཙམ་ལ་འགལ་བ་
མེད་པར་གསུངས་སོ། །འདིར་བྱ་བྱེད་ལས་གསུམ་གྱི་རྣམ་གཞག་ལ་དངོས་བཏགས་ཀྱི་
དབྱེ་བ་ཕྱེ་སྟེ་བཤད་ན། དཔེར་ན། རྫ་མཁན་གྱིས་བུམ་པ་བྱེད་པའི་ཚེ་ན་བུམ་པ་ནི་བྱ་བ།
རྫ་མཁན་བྱེད་པ་པོ། འཇིམ་པ་ལས། སྲད་བུ་དང་འཁོར་ལོ་སོགས་སྐྱེད་པའི་ངོ་བོ་ཉིད་ནི་
བྱེད་པ་སྟེ་བྱ་བྱེད་རྫས་གཞན་ཡིན་པའི་ཕྱིར་དངོས་པོའི་རྒྱུ་འབྲས་ཀྱི་སྟེང་ནས་བཞག་པའི་
བྱ་བྱེད་ལས་གསུམ་མཚན་ཉིད་པ་དང་སྔོ་སྣང་དབང་ཤེས་ཀྱིས་སྔོན་པོར་རྟོག་པ་ན། སྔོན་
པོར་རྟོག་པ་བྱ་བ། སྔོ་འཛིན་དབང་ཤེས་བྱེད་པ་པོ། ཡུལ་སྔོན་པོ་ལས། སྔོན་པོའི་རྣམ་པ་
བྱེད་པ་སྟེ་བྱ་བྱེད་རྫས་གཅིག་ཡིན་པའི་ཕྱིར་ཤེས་པས་ཡུལ་རྟོག་པ་ལ་བཞག་པའི་བྱ་བྱེད་
ལས་གསུམ་བཏགས་པ་བ་སྟེ་གཉིས་སུ་གསུངས་སོ། །ཡང་བྱ་བྱེད་ལས་གསུམ་གྱི་རྣམ་
གཞག་འཇོག་ཚུལ་ལ་གང་ཟག་ནི་ཉེ་བར་ལེན་པའི་ཕུང་པོ་ལྔ་སྟེ་ཉེ་བར་ལེན་པ་པོ་བདག་
དང༌། ཕུང་པོ་ལྔ་ནི་ལས་ཏེ་གཞན་དང་། གང་ཟག་གིས་ཉེ་བར་ལེན་པའི་ཕུང་པོ་ལྔ་བླང་
བར་བྱ་བ་ནི་བྱ་བའོ། །མིག་གིས་གཟུགས་ལྟ་བའི་ཚེ་ལྟ་བ་པོ་གང་ཟག་དང་ལྟ་བྱེད་མིག་ནི་
བྱེད་པ་དང་། ཡུལ་གཟུགས་ནི་ལས། མིག་གིས་གཟུགས་ལ་ལྟ་བ་ནི་བྱ་བ་ཡིན་པར་ཤེས་
པར་བྱའོ་ཞེས་གསུངས་པའི་དོན་ལ་དཔྱད་དེ་ཤེས་དགོས་པའོ། །
~217



ན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གསུམ་པ་རྗེས་འཇུག་གི་རྟགས་ཀྱི་འཇུག་པ་བཤད་པ་ལ་གཉིས། རྗེས་འཇུག་གི་
རྟགས་ཀྱི་དབྱེ་བ་བཤད་པ་དང་། རྗེས་འཇུག་གི་རྟགས་ཀྱི་འཇུག་ཚུལ་བཤད་པའོ། །དང་
པོ་ལ་གཉིས། སྤྱིར་རྟགས་གསུམ་དུ་དབྱེ་བ་དང་། ནང་གསེས་བརྒྱད་དུ་དབྱེ་བའོ། །དང་
པོ་ནི། རྗེས་འཇུག་ཡི་གེ་བཅུ་པོ་ལ། །ཕོ་མོ་མ་ནིང་གསུམ་དུ་དབྱེ། །ཞེས་པ་སྟེ། རྗེས་
འཇུག་གི་ཡི་གེ་ག་ང་ད་ན་བ་མ་འ་ར་ལ་ས་སྟེ་བཅུ་རྣམས་ལས་ཕོ་ཡིག །ད་ས་བ་གསུམ་
དང༌། མོ་ཡིག་ག་ར་ལ་ང་ན་མ་དྲུག་དང་། མ་ནིང་འ་ཡིག་བཅས་རྗེས་འཇུག་ལ་རྟགས་
གསུམ་དུ་དབྱེ་བར་བྱའོ། །
གཉིས་པ་ནང་གསེས་བརྒྱད་དུ་དབྱེ་ཚུལ་ནི། ཕོ་ལ་སྐྱེས་བུ་རབ་འབྲིང་གསུམ། །མོ་
ལ་མོ་དང་ཤིན་ཏུ་མོ། །མ་ནིང་འགྱུར་དང་མཚན་གཉིས་དང༌། །མཚན་མེད་དག་དང་
གསུམ་དུ་འདོད། །ཅེས་པ་སྟེ། རྗེས་འཇུག་རྟགས་གསུམ་དུ་ཕྱེ་བ་དེ་ལ་སླར་ཡང་ནང་
གསེས་བརྒྱད་དུ་དབྱེ་སྟེ། མིང་གཞིའི་ཕོ་ཡིག་གི་རྗེས་སུ་བ་མཐའ་སའི་ཡང་འཇུག་ཅན་
སྐྱེས་བུ་རབ་དང༌། མིང་གཞི་ཕོ་ཡིག་གི་རྗེས་སུ་ན་ར་ལ་གསུམ་གང་རུང་དང་ཡང་འཇུག་ད་
ཡིག་ཞུགས་པ་ནི་སྐྱེས་བུ་འབྲིང་། མིང་གཞི་མོ་ཡིག་གི་མཐར་བ་མཐའ་ཡང་འཇུག་མེད་པ་
ནི་སྐྱེས་བུ་ཐ་མ་སྟེ་གསུམ་དུ་འདོད་པ་དང༌། མིང་གཞི་ཕོ་ཡིག་གི་རྗེས་སུ་མོ་ག་ར་ལ་
གསུམ་ལ་ད་སའི་ཡང་འཇུག་ཞུགས་པ་ནི་མོ་ཙམ་དང་མིང་གཞི་ཕོ་ཡིག་གི་རྗེས་སུ་ང་ན་མ་
གསུམ་གྱི་ད་སའི་ཡང་འཇུག་ཞུགས་པ་དང་མ་ཞུགས་པ་ནི་ཤིན་ཏུ་མོ་གཉིས་སུ་འདོད་པ་
དང༌། མ་ནིང་གསུམ་ནི། མིང་གཞི་ཕོ་ཡིག་གི་མཐར་འ་མཐའ་ཡོད་པ་དང༌། མིང་གཞི་མོ་
ཡིག་གི་མཐར་འ་མཐའ་ཡོད་པ་དེ་གཉིས་ནི་འགྱུར་བ་མ་ནིང་དང་། མིང་གཞི་ཕོ་ཡིག་རྗེས་
སུ་འ་མཐར་མོ་ཡིག་ཞུགས་པ་ནི་མཚན་གཉིས་མ་ནིང་དང་། མིང་གཞི་མ་ནིང་གི་མཐར་
རྗེས་འཇུག་མ་ནིང་འ་ཡིག་ཁོ་ན་ཡོད་པ་ནི་མཚན་མེད་མ་ནིང་སྟེ་གསུམ་དུ་དབྱེ་བར་འདོད་
དོ༑ ༑
~218ལ



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
གཉིས་པ་རྗེས་འཇུག་གི་རྟགས་ཀྱི་འཇུག་ཚུལ་བཤད་པ་ལ་གཉིས། མདོར་བསྟན་
པ་དང་། རྒྱས་པར་བཤད་པའོ། །དང་པོ་ནི། དེ་ཡང་བྱེད་པ་བཞི་བྱེད་དེ། །གང་ལ་འཇུག་
བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །ཅེས་པ་སྟེ། རྗེས་འཇུག་ཕོ་མོ་མ་
ནིང་གསུམ་པོ་རེ་རེ་ལ་ཡང་བྱེད་པ་བཞི་བཞིའི་སྒོ་ནས་འཇུག་ཚུལ་ཤེས་པར་བྱ་སྟེ། འཇུག་
ཡུལ་གྱི་ཡི་གེ་གང་ལ་འཇུག་པ་དང་། འཇུག་པ་པོ་རྗེས་འཇུག་ཡི་གེ་གང་གིས་འཇུག་པར་
བྱེད་པ་དང་། ཚུལ་ཇི་ལྟར་འཇུག་པར་བྱེད་པ་དང༌། དགོས་པ་ཅིའི་ཕྱིར་འཇུག་པར་བྱེད་པ་
རྣམས་སོ། །
གཉིས་པ་རྒྱས་པར་བཤད་པ་ལ་བཞི། གང་ལ་འཇུག་པ། གང་གིས་འཇུག་པ། ཇི་
ལྟར་འཇུག་པ། ཅི་ཕྱིར་འཇུག་པ་བཤད་པའོ། །དང་པོ་ནི། གང་ལ་ཡི་གེ་ཐམས་ཅད་ལ། །
ཞེས་པ་སྟེ། རྗེས་འཇུག་ཡི་གེ་བཅུ་པོ་དེ་རྣམས་འཇུག་ཡུལ་གྱི་ཡི་གེ་གང་ལ་འཇུག་ཅེ་ན།
ཀ་ནས་ཨའི་བར་གྱི་མིང་གཞིའི་ཡི་གེ་ཐམས་ཅད་ལ་བྱེ་བྲག་མེད་པར་འཇུག་གོ། ། །
གཉིས་པ་གང་གིས་འཇུག་པ་བཤད་པ་ནི། གང་གིས་བཅུ་པོ་དེ་དག་གིས། །ཞེས་པ་
སྟེ༑ མིང་གཞི་ཐམས་ཅད་ཀྱི་རྗེས་སུ་འཇུག་པ་པོ་རྗེས་འཇུག་ཡི་གེ་གང་དང་གང་གིས་
འཇུག་པར་བྱེད་ཅེ་ན། སྔར་བཤད་པའི་ག་ང་ད་ན་བ་མ་འ་ར་ལ་ས་སྟེ་བཅུ་པོ་དེ་དག་གིས་
འཇུག་གོ། །
གསུམ་པ་ཇི་ལྟར་འཇུག་པ་ལ་གཉིས། མདོར་བསྟན་པ་དང་། རྒྱས་པར་བཤད་
པའོ། །ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་དོན་གྱི་ཚུལ། །ཞེས་པ་སྟེ། རྗེས་
འཇུག་རྣམས་ཚུལ་ཇི་ལྟར་འཇུག་པའང་རྣམ་པ་གཉིས་ཡིན་ཏེ། རྗེས་འཇུག་རྣམས་ཞུགས་
ཚུལ་གྱིས་སྒྲ་དྲག་ཞན་དུ་འགྱུར་བ་སྒྲའི་འཇུག་ཚུལ་དང་། དེ་ལྟར་ཞུགས་པས་དོན་ཅི་ཞིག་
སྟོན་པ་དོན་གྱི་འཇུག་ཚུལ་ལོ། །
ལ219



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གཉིས་པ་རྒྱས་པར་བཤད་པ་ལ་གཉིས། སྒྲའི་འཇུག་ཚུལ་བཤད་པ་དང་། དོན་གྱི་
འཇུག་ཚུལ་བཤད་པའོ། །དང་པོ་ལ་གཉིས། སྒྲ་དྲག་ཞན་སྤྱིར་འཇུག་ཚུལ་བཤད་པ་དང་།
ནང་གསེས་ཞིབ་ཏུ་འཇུག་ཚུལ་བཤད་པའོ། །དང་པོ་ནི། ཕོ་གསུམ་མོ་གཉིས་མ་ནིང་
གསུམ། །དྲག་ཞན་བར་མ་གསུམ་དུ་འཇུག །ཅེས་པ་སྟེ། རྗེས་འཇུག་ཡི་གེ་བཅུ་ལས་ཕོ་
སྐྱེས་བུ་རབ་འབྲིང་ཐ་གསུམ་པོ་མིང་གཞིའི་ཡི་གེ་གང་ལ་ཞུགས་ཀྱང་བརྗོད་པའི་སྒྲ་
གདངས་དྲག་པར་འཇུག་པ་དང་། མོ་དང་ཤིན་ཏུ་མོ་གཉིས་ཞུགས་ན་ཞན་པར་དང༌།
འགྱུར་བ་དང་། མཚན་གཉིས་དང་། མཚན་མེད་མ་ནིང་གསུམ་ཞུགས་ན་བར་བ་སྟེ་རན་
པར་འཇུག་པ་ཡིན་ནོ། །
གཉིས་པ་ནང་གསེས་ཞིབ་ཏུ་འཇུག་ཚུལ་བཤད་པ་ནི། དྲག་པ་གསུམ་ཉིད་ནང་ཕྲད་
དམ། །གལ་ཏེ་ཞན་པ་ནང་ཕྲད་ན། །དེ་ལའང་ནང་གི་ཆ་ཤས་ཀྱིས། །དེ་ཡང་དྲག་ཞན་
གཉིས་སུ་དབྱེ། །མ་ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་པར་འགྱུར། །
ཞན་དང་ཕྲད་ན་ཞན་པར་འགྱུར། །གཉིས་ཀ་དག་དང་ཕྲད་གྱུར་ན། །དེ་ནི་གཉིས་ཀ་ཅན་
དུ་འགྱུར། །གཉིས་ཀ་དག་དང་མ་ཕྲད་ན། །གང་དུ་ཡང་ནི་མི་འགྱུར་རོ། །དེས་ན་འགྱུར་
དང་མཚན་གཉིས་དང་། །མཚན་མེད་དག་དང་གསུམ་དུ་འདོད། །དེ་ནི་སྒྲ་ཡི་འཇུག་ཚུལ་
ལོ༑ ༑ཞེས་པ་སྟེ། གོང་དུ་བཤད་པ་ལྟར་སྒྲ་གདངས་དྲག་པ་རྗེས་འཇུག་ཕོ་ཡིག་ས་ད་བ་
གསུམ་ལ་སྐྱེས་བུ་རབ་འབྲིང་ཐ་གསུམ་ཉིད་དུ་དབྱེ་བ་ནི་མིང་གཞི་དང་རྗེས་འཇུག་ཡང་
འཇུག་རྣམས་སྒྲ་དྲག་པ་ནང་ཕྲད་མ་ཕྲད་ཀྱིས་ཡིན་ལ། དམ་ཞེས་པ་སྡུད་པའི་ཚིག་ཡིན་
པས་གང་བསྡུ་ན་ནང་གི་ཆ་ཤས་དྲག་ཞན་བར་མ་གསུམ་དུ་དབྱེ་བ་སྡུད་པ་ཡིན་ནོ། །དབྱེ་
ཚུལ་ནི། རྗེས་འཇུག་ཕོ་ཡིག་སྐྱེས་བུ་གསུམ་གྱི་དང་པོ། སྐྱེས་བུ་རབ་ས་ཡིག་མིང་གཞིའི་
ཕོ་ཡིག་ཀ་ཅ་ཏ་པ་ཙ་གང་རུང་གི་མཐར་རྗེས་འཇུག་ཕོ་བ་ཡིག་དང་ཡང་འཇུག་ཕོ་ས་ཡིག་
ཞུགས་པ་ནི་སྒྲ་དྲག་པ་གསུམ་ནང་ཕྲད་ཀྱི་སྟོབས་ཀྱིས་སྒྲ་གདངས་དྲག་པའི་དྲག་པར་
•
22]མ



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
འགྱུར་བས། ཕོ་ཡི་ནང་གསེས་སྐྱེས་བུ་རབ་ཀྱི་སྒྲ་དྲག་པའི་དྲག་པ་ཅེས་བྱ་སྟེ། དཔེར་ན་
སྐྱབས། བཀྲབས། བཅིབས། ལྕིབས། གཏིབས། བཏུབས། སྤོབས། རྩིབས་ལྟ་བུའོ། །
མིང་གཞི་མ་ནིང་དང་མོ་ཡིག་གི་མཐར་རྗེས་འཇུག་ཕོ་བ་ཡིག་ལ་ཡང་འཇུག་ས་
ཡིག་ཞུགས་པའི་སྒྲ་དྲག་པ་གཉིས་ནང་ཕྲད་ཡོད་པ་ནི་སྔ་མ་ལས་སྒྲ་ཅུང་ཟད་ཞན་པས་
སྐྱེས་བུ་རབ་ཀྱི་སྒྲ་དྲག་པའི་འབྲིང་ཞེས་བྱ་སྟེ། དཔེར་ན། འཁྲབས། འཆབས། འཐབས།
ཕེབས། ཚབས། ལྟ་བུ་དང་། བསྒྲུབས། འཇེབས། འདེབས། དབབས། གཞིབས།
གཟིགས། རབས་ལྟ་བུའོ། །མིང་གཞི་མ་ནིང་དང་། མོ་དང་། ཤིན་ཏུ་མོའི་རྗེས་སུ་ཕོ་ས་
ཡིག་རྐྱང་པ་ཞུགས་པ་ནི་སྐྱེས་བུ་རབ་ཀྱི་སྒྲ་དྲག་པའི་ཞན་པ་ཞེས་བྱ་སྟེ། དཔེར་ན། མཁས།
ཆོས། ཐོས། འཕོས། ཚེས། ལྟ་བུ་དང་། གོས། ཇུས། དུས། བྲོས། མཛེས།
བཞེས། ཟས། ཤེས། གསེས་ལྟ་བུ་དང་། ངེས། ཉེས། ནས། མོས་ལྟ་བུ་རྣམས་སོ། །དེ་
ཡང་ས་ཡིག་སྐྱེས་བུ་རབ་ཡིན་པའི་རྒྱུ་མཚན་སྒྲ་གདངས་དྲག་པའི་དབང་གིས་ས་ཡིག་
གཅིག་པུས་འདས་པ་རང་དབང་དུ་བསྒྲུབ་ནུས་པ་དང༌། སྐུལ་ཚིག་སྟོན་པའི་ནུས་པའང་
ཡོད་པ་བཅས་ཀྱིས་ཡིན་ནོ། །
རྗེས་འཇུག་སྐྱེས་བུ་འབྲིང་། ད་ཡིག་མིང་གཞིའི་ཕོ་ཡིག་ལ་རྗེས་འཇུག་ན་ར་ལ་
གསུམ་གང་རུང་གི་མཐར་ད་ཡིག་ཞུགས་པ་ནི་ཡི་གེ་ཕྲད་ཚུལ་གྱི་དབང་གིས་སྐྱེས་བུ་
འབྲིང་གི་སྒྲ་དྲག་པར་འགྱུར་ཏེ། དཔེར་ན། དཀོནད། བསྐུརད། བཅོལད། བཏུལད།
སྤེལད། སྩལད་ལྟ་བུ་དང་། མིང་གཞི་མ་ནིང་དང་མོ་ཡིག་གི་མཐར་ན་ར་ལའི་རྗེས་སུ་ཡང་
འཇུག་ད་ཡིག་ཞུགས་པ་ནི་སྔ་མ་ལས་སྒྲ་གདངས་ཅུང་ཟད་ཞན་པས་སྐྱེས་བུ་འབྲིང་གི་སྒྲ་
བར་མར་འགྱུར་བ་སྟེ། དཔེར་ན་བྱོནད། གྱུརད། འཛེརད། སེལད་ལྟ་བུ་དང་། འཁོནད།
འཆརེད། མཐོལད། འཕུརད་ལྟ་བུའོ། །མིང་གཞི་མོ་ཡིག་དང་ཤིན་ཏུ་མོའི་མཐར་ད་ཡིག་
གཅིག་པུ་ཞུགས་པ་ནི་སྐྱེས་བུ་འབྲིང་གི་སྒྲ་ཞན་པ་སྟེ། དཔེར་ན། གུད། མཇེད། དད། །
~221-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བོད། མཛད། བཞེད། བཟོད། ཡིད། ཤད། ངད། ཉིད། ནོད། མད་ལྟ་བུ་རྣམས་ཏེ་འདི་
དག་སྡུད་སྒྲས་བསྟན་པའི་ནང་གི་ཆ་ཤས་དྲག་ཞན་བར་མ་གསུམ་དུ་འགྱུར་ཚུལ་ཡིན་ཞིང་།
ད་ཡིག་སྐྱེས་བུ་འབྲིང་དུ་འཇོག་པའི་རྒྱུ་མཚན་ཡང་ད་དྲག་ཡང་འཇུག་གི་སྟོབས་ཀྱིས་
འདས་པ་དང་། སྐུལ་ཚིག་སྟོན་པའི་ནུས་པ་ཡོད་པས་ཡིན་ནོ། །རྗེས་འཇུག་ཕོ་ཡིག་བ་མིང་
གཞི་ཕོ་ཡིག་གི་མཐར་ཡང་འཇུག་མེད་པར་ཞུགས་པ་ནི་སྒྲ་དྲག་པ་སྔ་མ་གཉིས་ལས་ཞན་
པའི་དབང་གིས་སྐྱེ་བུ་ཐ་མའི་སྒྲ་དྲག་པ་ཞེས་བྱ་སྟེ། དཔེར་ན། བཀབ། བཅབ། བཏབ།
རྩུབ་ལྟ་བུ་དང་། མིང་གཞི་མ་ནིང་དང་མོ་ཡིག་མཐར་བ་ཡིག་རྐྱང་པ་ཞུགས་པ་ནི་སྐྱེས་བུ་
ཐ་མའི་སྒྲ་བར་མ་དང་ཞན་པར་འགྱུར་བ་སྟེ་དཔེར་ན། ཁབ། ཆབ། ཕུབ། ཚབ་ལྟ་བུ་དང་།
གབ། འཇབ། དེབ། བབ། མཛུབ། ཞིབ། ཟབ། ཡིབ་ལྟ་བུ་རྣམས་ཏེ། འདི་དག་ནི་ཕོ་ལ་
སྐྱེས་བུ་རབ་འབྲིང་གསུམ་དང་ནང་གསེས་དྲག་ཞན་བར་མ་གསུམ་དུ་འགྱུར་ཚུལ་ལོ། །རྗེས་
འཇུག་གི་མོ་ཡིག་ག་ར་ལ་གསུམ་གྱི་འཇུག་ཚུལ་ནི། མིང་གཞིའི་ཕོ་ཡིག་གི་མཐར་རྗེས་
འཇུག་མོ་ཡིག་དེ་གསུམ་གང་རུང་ཞུགས་པའི་མཐར་ད་སའི་ཡང་འཇུག་ཡོད་པ་ནི་སྒྲ་ཞན་
པའི་དྲག་པར་འགྱུར་ཏེ། དཔེར་ན། སྐྱོགས། བཅུགས། བཏགས། ལྤགས། བཙུགས།
བཀརད། བཅིལད། བཏུལད། བསྩལད་ལྟ་བུའོ། །མིང་གཞི་མ་ནིང་གི་རྗེས་སུ་ག་ར་ལ་
གསུམ་ལ་ཡང་འཇུག་ད་ས་གང་རུང་ཞུགས་པ་ནི་སྒྲ་ཞན་པའི་འབྲིང་སྟེ་དཔེར་ན།
འཁྲུགས། ཆགས། འཐརད། འཕེལད། འཚལད་ལྟ་བུའོ། །མིང་གཞི་མོ་དང་། ཤིན་ཏུ་
མོའི་རྗེས་སུ་ག་ར་ལ་གསུམ་ཡང་འཇུག་མེད་པར་ཞུགས་པ་ནི་ཞན་པའི་ཞན་པ་སྟེ་དཔེར་
ན༑ འགག །འཇུར། དལ་ལྟ་བུ་དང་། ངག །ངར། ངལ། ཉག །ནར། མལ་ལ་སོགས་པ་
མང་དུ་འབྱུངབ་རྣམས་སོ། །རྗེས་འཇུག་གི་ཤིན་ཏུ་མོ་ང་ན་མ་གསུམ་གྱི་འཇུག་ཚུལ་ནི།
མིང་གཞི་ཕོ་ཡིག་གི་མཐར་རྗེས་འཇུག་ཤིན་ཏུ་མོ་གསུམ་གང་རུང་ད་སའི་ཡང་འཇུག་
ཞུགས་པ་ནི་ཞན་པའི་དྲག་པ་སྟེ། དཔེར་ན། བསྐངས། བསྟད། བཅོམས་ལྟ་བུ་དང་། དེ་
222ལ



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
དག་ཡང་འཇུག་མེད་པ་ནི་ཞན་པའི་འབྲིང་དང་། མིང་གཞི་དང་རྗེས་འཇུག་གཉིས་ཀ་ཤིན་
ཏུ་མོ་དང་ཕྲད་ནི་ཞན་པའི་ཞན་པ་སྟེ། དཔེར་ན། ངང་། ནན། མམ། ངོམ། ཉམ། མུན་ལྟ་
བུ་སྟེ། འདི་དག་ནི་རྗེས་འཇུག་མོ་དང་ཤིན་ཏུ་མོ་གཉིས་ཀྱི་འཇུག་ཚུལ་ནང་གི་ཆེས་དྲག་
ཞན་བར་མར་འགྱུར་ཚུལ་ལོ། །རྗེས་འཇུག་གི་མ་ནིང་འ་ཡིག་གི་འཇུག་ཚུལ་ནི། མིང་གཞི་
ཕོ་ཡིག་དང་ཕྲད་ན་སྒྲ་དྲག་པར་འགྱུར་བ་སྟེ། དཔེར་ན། བཀའ། བཅའ། བཏའ། དཔའ།
བཙའ་ལྟ་བུའོ། །མིང་གཞི་མོ་ཡིག་གི་མཐར་ཞུགས་ན་ཞན་དང་ཕྲད་པས་ཞན་པར་འགྱུར་
བ་སྟེ། དཔེར་ན། དགའ། མཇའ། མདའ། མཛའ། དབའ། གཞའ། གཟའ་ལ་སོགས་པ་
སྟེ༑ འདི་གཉིས་ནི་འགྱུར་བ་མ་ནིང་ངོ༌། །མིང་གཞི་ཕོ་དང་རྗེས་འཇུག་མའམ་ཤིན་ཏུ་མོ་
གང་རུང་གི་བར་དུ་འ་ཡིག་ཞུགས་ཏེ་ཕྲད་ན་དྲག་ཞན་གཉིས་ཀ་ཅན་དུ་འགྱུར་བས་མཚན་
གཉིས་མ་ནིང་ཞེས་བྱ་སྟེ། དཔེར་ན། བཀའམ། ཅིའམ། རྟའམ། དཔེའམ། བརྩེའང་ལྟ་
བུའོ། །མིང་གཞི་ཕོ་མོ་གཉིས་གང་དུའང་མ་ཕྲད་པར་མིང་གཞི་མ་ནིང་གི་རྗེས་སུ་འ་ཡིག་
ཞུགས་པ་ནི་དྲག་ཞན་གང་དུའང་མི་འགྱུར་བས་མ་ནིང་ནང་ཕྲད་ཀྱི་དབང་གིས་མཚན་མེད་
མ་ནིང་ཞེས་བྱ་སྟེ། དཔེར་ན། མཁའ། འཆའ། མཐའ། འཕའ། འཚའ་ལྟ་བུ་སྟེ། འདི་དག་
ནི་མ་ནིང་གསུམ་གྱི་འཇུག་ཚུལ་ལོ། །སྙན་ངག་ལེའུ་དང་པོའི་སྦྱར་བ་སོགས་ཀྱི་སྐབས་སུ་
སཾསྐྲྀ་ཏའི་སྐད་དོད་བོད་སྐད་ལ་སྦྱོར་དུ་མི་བཏུབ་པས་སྦྱོར་བ་འཇམ་རྩུབ་སོགས་ལ་འདི་
ལྟར་བྱེད་དགོས་པར་གསུངས་སོ། །
གཉིས་པ་དོན་གྱི་འཇུག་ཚུལ་ལ་གཉིས། མདོར་བསྟན་པ་དང་། རྒྱས་པར་བཤད་
པའོ། །དང་པོ་ནི། དོན་ནི་རྣམ་པ་གཉིས་ཡིན་ཏེ། །སྔ་མ་གང་ལྟར་གྱུར་བ་དང་། །ཕྱི་མ་
གང་ལྟར་འགྱུར་བའོ། །ཞེས་པ་སྟེ། རྗེས་འཇུག་རྣམས་དོན་གང་དང་གང་ལ་འཇུག་པར་
འགྱུར་བའི་ཚུལ་ནི་རྣམ་པ་གཉིས་ཡིན་ཏེ། སྔ་མ་རྗེས་འཇུག་ཉིད་གང་ལ་ཞུགས་ཤིང་
གནས་པའི་མིང་དེའི་དོན་གང་ལྟར་ཏེ་ཇི་ལྟ་བུ་ཞིག་ཏུ་གྱུར་བ་དང་། ཕྱི་མ་རྗེས་འཇུག་གམ་
མ253



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མཐའ་དེས་མིང་མཐའ་ལ་སོགས་པ་འདྲེན་ཚུལ་གྱིས་དོན་གང་ལྟར་འགྱུར་བའོ། །
གཉིས་པ་རྒྱས་པར་བཤད་པ་ལ་གཉིས། སྔ་མ་གང་ལྟར་འགྱུར་བ་བཤད་པ་དང༌། །
ཕྱི་མ་གང་ལྟར་འགྱུར་བ་བཤད་པའོ།།དང་པོ་ནི། སྔ་མ་སྔོན་འཇུག་ལྔ་བཞིན་སྦྱར། །ཞེས་
པ་སྟེ། རྗེས་འཇུག་རྣམས་གང་ལ་ཞུགས་པའི་མིང་དེ་ཉིད་མིང་མཐའ་སོགས་ལ་བལྟོས་
ནས་སྔ་མར་གྲུབ་པས་དེས་བདག་གཞན་སོགས་ཅི་ཞིག་སྟོན་པ་ནི་མིང་དེའི་སྔོན་དུ་གནས་
པའི་སྔོན་འཇུག་ལྔ་ལས་གང་ཞིག་ཡིན་པ་དེའི་ནུས་པ་དང་ཇི་ལྟ་བ་བཞིན་དུ་སྦྱར་ནས་
བདག་གཞན་དང་དུས་གསུམ་སོགས་གང་ཡིན་རྟོགས་དགོས་ཏེ། སྔོན་འཇུག་བ་ཡིག་གིས་
འདས་པ་བསྒྲུབ་ཕྱིར་མིང་གཞི་ལ་ཞུགས་པ་དཔེར་ན། བཀྲུ། བསྐྲུ། ལྟ་བུའི་མཐར་རྗེས་
འཇུག་གིས་ཀྱང་འདས་པ་བསྒྲུབ་ཕྱིར་ཡང་འཇུག་དང་བཅས་སྦྱར་དགོས་པས། བཀླགས།
བསྒྲུབས་ལྟ་བུ་དང་། སྔོན་འཇུག་བ་ཡིག་གིས་དངོས་པོ་གཞན་བསྒྲུབ་ཕྱིར་མིང་གཞི་ལ་
ཞུགས་པ་བཀྲུ། བསྒྱུ་ལྟ་བུ་ལ་རྗེས་འཇུག་རྐྱང་པ་སྦྱར་ཏེ་གཞན་སྒྲུབ་ཕྱིར་བསྒྲུབ་དགོས་
པས། བཀླག་བྱ། བསྒྲུབ་བྱ་ལྟ་བུ་སྟེ་འདིས་མཚོན་ནས་སྔོན་འཇུག་མ་ནིང་ག་ད་སོགས་
ཀྱིས་བདག་གཞན་དུས་སོགས་སྟོན་ཕྱིར་མིང་གཞི་ལ་འཇུག་པའི་ཚེ་དེ་དང་མཐུན་པའི་
རྗེས་འཇུག་སྦྱར་དགོས་པ་ཤེས་པར་བྱ་ཞིང་། མིང་གཞི་ལ་རྗེས་འཇུག་མ་ཞུགས་ན་སྔོན་
འཇུག་ཙམ་གྱིས་འདས་པ་སོགས་བསྒྲུབ་པ་ལྟ་ཅི་མིང་ཙམ་ཡང་འགྲུབ་མི་ནུས་ཤིང་།
ཞུགས་སོ། །ཕྱིནད་ཏོ། །ལྟ་བུ་ད་སའི་ཡང་འཇུག་གི་ནུས་པས་འདས་པ་རང་དབང་དུ་
བསྒྲུབ་པ་དང་། འ་མཐའ་འདས་པ་ལ་མི་འཇུག་པའི་ཁྱད་པར་ཙམ་ལས་གཞན་ཚིག་
གྲོགས་ཀྱིས་བསྒྱུར་བའི་ནུས་པས་མ་གཏོགས་རྗེས་འཇུག་ཁོ་ནས་རང་དབང་དུ་བདག་
གཞན་དང་དུས་གསུམ་ལ་འཇུག་པ་ནི་མེད་དོ། །
གཉིས་པ་ཕྱི་མ་གང་ལྟར་འགྱུར་བ་བཤད་པ་ལ་གཉིས། མིང་མཐའ་འདྲེན་ཚུལ་
བཤད་པ་དང་། རྣམ་དབྱེ་སོགས་འདྲེན་ཚུལ་བཤད་པའོ། །དང་པོ་ནི། ཕྱི་མ་དག་གི་འདྲེན་
224ལ



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
ཚུལ་ནི། །ཕོ་ཡིས་ཕོ་ཡི་མིང་མཐའ་དྲང་། །མོ་ཡིས་མོ་ཡི་མིང་མཐའ་དྲང༌། །མ་ནིང་གིས་
ཀྱང་མ་ནིང་ངོ༌། །ཞེས་པ་སྟེ། ཕྱི་མ་མིང་མཐའ་དང་རྣམ་དབྱེ་སོགས་ཀྱི་རྟགས་མཚུངས་
དང་སྒྲ་མཚུངས་ཀྱི་ཐོབ་ཐང་གི་དོན་ཇི་ལྟར་འཇུག་པར་འགྱུར་བའི་ཚུལ་ནི་སྔ་མའི་རྗེས་
འཇུག་དང་ཕྱི་མའི་བརྗོད་བྱ་དག་ལ་ཅི་རིགས་པར་ལྟོས་པའི་སྒོ་ནས་འདྲེན་པ་སྟེ། མིང་སྔ་
མའི་མཐའི་རྗེས་འཇུག་ཕོ་ཡིག་གིས་མིང་དེ་ཉིད་ཀྱི་ཆ་ཤས་མིང་མཐའ་གཞན་གྱི་མིང་
གཞིའི་ཕོ་ཡིག་འདྲེན་པ་དཔེར་ན། ཐུགས་ཀ །གཉིས་ཀ །སོས་ཀ །ཅིག་ཅར། འབྱོརད་
པ༑ བསྐལད་པ། མཁྱེནད་པ། གོམས་པ་ལྟ་བུ་དང་། མོས་མོ་ཡི་མིང་མཐའ་འདྲེན་པ་
དཔེར་ན། ཐམ་ག །གསིང་མ། ཐང་ག །གསུམ་ག །ལྗང་གུ་ལྟ་བུ་དང་། མ་ནིང་གིས་མ་
ནིང་འདྲེན་པ་དཔེར་ན། འདའ་ཁ། སྐྱེ་ཁ། བཟའ་ཚོ། སེམས་དཔའ། མཐའ་ཁ། བུ་བཙའ་
ཁ་ལྟ་བུ་སྟེ། སྐབས་འདིར་ཤེས་དགོས་པ། རྩ་བ་ལས། རྗེས་འཇུག་བཅུ་པོ་མ་ཞུགས་ན། །
མིང་གཞན་སྦྱོར་བ་ཡོད་མི་སྲིད། །གསུངས་པའི་དོན་མིང་གཞི་གང་ལའང་རྗེས་འཇུག་
གཞན་དགུ་པོ་མ་ཞུགས་ཕྱིན་འ་ཡིག་ཞུགས་པས་མིང་གཞི་དང་རྗེས་འཇུག་འདུས་པ་ལས་
མིང་འགྲུབ་པའི་ཚུལ། ཁའ། ངའ། ཉའ། ཝའ། མའ། གོའ། བལ། གྲའི། ཀླུའ། བརྒྱའ་
ལྟ་བུ་གནའ་བོའི་ཡིག་རྙིང་ལས་འབྱུང་བ་ལྟར་སུམ་འགྲེལ་འགའ་ཞིག་གི་དཔེར་བརྗོད་
དུའང་བཀོད་འདུག་པ་ལྟར་ན། ཀའ་ཆ། གླལ། རྒྱུའ་ཆ། གོའ་ཆ། སའ་ཆ་ལྟ་བུ་མང་དུ་
འབྱུང་བ་ལྟར་ཡང་སྐད་གསར་བཅད་ལ་འ་མཐའ་བསྡུས་པས་དངོས་སུ་མེད་ཀྱང་སྐབས་
འདིའི་དཔེར་བརྗོད་དུ་དེ་དག་དོན་ཐོབ་ཏུ་ཡོད་པ་གཞིར་བཞག་གིས་འཇུག་ཚུལ་ཤེས་
དགོས་པ་ད་དྲག་དང་འདྲ་བར་སེམས་སོ། །འདིར་རྩ་བར་རྟགས་མཚུངས་ཁོ་ན་འདྲེན་ཚུལ་
གསུངས་པ་ནི་གཙོ་ཆེ་བ་ལ་དགོངས་པ་ཡིན་པས་དེ་ཁོ་ནར་མ་ངེས་ཏེ། རྟགས་མི་མཚུངས་
ཀྱང་སྒྲ་མཐུན་འདྲེན་པ་དཔེར་ན། སྟེང་ཀ །ལིང་ཏོག །ཤིང་ཏོག །དོང་ཙེ་སོགས་མང་དུ་
འབྱུང་པ་ལྟར་རོ། ། །
༤ 225



ཐུན་མོང་རིག་མཛོད་མ། བོད་ཀྱི་བརྡ་སྤྱོད་ཕྱོགས་བསྒྲིགས་པོད་བཅུ་པ།
གཉིས་པ་རྣམ་དབྱེ་སོགས་འདྲེན་ཚུལ་བཤད་པ་ལ་གཉིས། སྤྱིར་འདྲེན་ཚུལ་བཤད་པ་
དང་། ནང་གསེས་འཇུག་ཚུལ་བཤད་པའོ། །དང་པོ་ནི། མིང་མཐའ་དེ་དག་ཉིད་ཀྱིས་ནི། ། དེ་
ཉིད་རང་གི་སྒྲ་མཐུན་པའི། །ཆོས་དངོས་ལས་དང་བྱེད་པ་དང་། །སྦྱིན་དང་འབྱུང་ཁུངས་
འབྲེལ་བ་དང༌། །གནས་དང་བོད་པའི་སྒྲ་ཡང་དྲངས། །གཞན་ཡང་སླར་བསྡུ་ལྷག་བཅས་
དང༌། །འབྱེད་སྡུད་བརྣན་དང་བདག་པོ་དང༌། །དགག་སྒྲུབ་རྒྱན་དང་དུས་ལའང་འཇུག །
དེ་དག་སྔ་ཤུགས་འདྲེན་པས་འབྱུང་། །ཞེས་པ་སྟེ། གོང་དུ་བཤད་པའི་མིང་སྔ་ཕྱི་དེ་དག་
གིས་རྟགས་མཚུངས་སམ་བརྗོད་པ་བདེ་བའི་སྒྲ་མཐུན་པར་གྱུར་བའི་ཆོས་དངོས་ཏེ་རྣམ་
དབྱེ་དང་པོ་དཔེར་ན་བླ་མ་དང་། ཡི་དམ། སངས་རྒྱས། ཆོས། དགེ་འདུན། ཀ་བ། བུམ་པ་
ལྟ་བུ་མིང་རྐྱང་ཇི་སྙེད་འབྱུང་བ་རྣམས་ཏེ། དེ་དག་ལས་གཅིག་གི་སྟེང་ནས་དཔེར་བརྗོད་
ན༑ བླ་མ་ལ་བསྟེན་ལྟ་བུ་གཉིས་པ་ལས་དང་། བླ་མས་གནང་ལྟ་བུ་བྱེད་པ་དང་། །བླ་མ་
ལ་མཆོད་པ་ཕུལ་ལྟ་བུ་སྦྱིན་པ་སྟེ་དགོས་ཆེད་དང་། བླ་མ་ལས་བྱིན་རླབས་ལྟ་བུ་འབྱུང་
ཁུངས་དང༌། བླ་མའི་ཡོན་ཏན་ལྟ་བུ་འབྲེལ་བ་དང་། བླ་མ་སྤྱི་བོར་བཞུགས་ལྟ་བུ་གནས་
གཞི་དང༌། ཀྱེ་བླ་མ་ལྟ་བུ་འབོད་པ་དང་། གཞན་ཡང་རྣམ་དབྱེ་ཡན་ལག་ཏུ་གྱུར་པས་ཚིག་
ཕྲད་དཔེར་ན་བླ་མའོ་ལྟ་བུ་སླར་བསྡུ་དང་། བླ་མ་སྟེ་ལྟ་བུ་ལྷག་བཅས་དང་། བླ་མའམ་ལྟ་
བུ་འབྱེད་སྡུད་དང༌། ཁྱོད་ནི་བླ་མ་ཁྱོད་ནི་ཡི་དམ་ལྟ་བུ་བརྣན་པ་དང་། བླ་མ་མཁས་པ་ལྟ་
བུ་བདག་སྒྲ་དང་། བླ་མ་མིན་ལྟ་བུ་དགག་པ་དང་། བླ་མ་ཡིན་ལྟ་བུ་བསྒྲུབ་པ་དང་། བླ་མ་
ཡང་ཡིན་ལ་སངས་རྒྱས་ཀྱང་ཡིན་ལྟ་བུ་ཚིག་རྒྱན་དང་། བླ་མ་མཇལ་སྐབས་ལྟ་བུ་དུས་ཏེ་
ཚེ་སྐབས་ཀྱི་སྒྲ་བཅས་དེ་དག་མིང་མཐའ་སྔ་མའི་ཤུགས་ཀྱིས་ཕྱི་མ་རྟགས་མཚུངས་དང་སྒྲ་
མཐུན་ཅི་རིགས་པའི་ཚུལ་གྱིས་འདྲེན་པའོ། །
གཉིས་པ་ནང་གསེས་འཇུག་ཚུལ་བཤད་པ་ལ་གཉིས། རྣམ་དབྱེའི་ནང་གསེས་གང་
ཞིག་འཇུག་པ་དང་། ཕྲད་ཀྱི་ནང་གསེས་གང་ཞིག་འཇུག་པའོ། །དང་པོ་ནི། དེ་དག་ནང་
~226-



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
གསེས་གང་འཇུག་པ། །མཐར་སྦྱར་འོག་མའི་མིང་དོན་ལས། །སྤྱིར་འཇུག་ཡོད་དམ་བྱེད་
པ་ཡོད། །དེ་བཞིན་ཆེད་བྱེད་རྟེན་བྱེད་དང་། །ལས་བྱ་བླང་བྱ་བསྒྲུབ་པར་བྱ། །སྔོན་དུ་འོས་
པ་གང་གནས་པའམ། །ཞེས་པ་སྟེ། རྣམ་དབྱེ་དང་ཚིག་ཕྲད་དེ་དག་གི་ནང་གསེས་གང་དང་
གང་ཞིག་འཇུག་པ་ནི་གཙོ་བོར་རྣམ་དབྱེ་ཕྲད་དང་བཅས་པའི་མིང་ཚིག་དེའི་མཐར་སྦྱར་
རྒྱུའི་མིང་དོན་འོག་མ་ལས་ཤེས་པར་བྱ་སྟེ། དེ་ཡང་རྣམ་དབྱེའི་ནང་གསེས་གང་དང་གང་
ཞིག་འཇུག་པ་ནི་རྣམ་དབྱེ་དང་པོ་མཚོན་པའི་མིང་རྐྱང་དཔེར་ན། སངས་རྒྱས་ལྟ་བུའི་
མཐར་གང་ཞིག་ལྟ་བུ་སྤྱི་ལ་འཇུག་པའི་སྒྲ་ཡོད་ན་སངས་རྒྱས་གང་ཞིག་ལྟ་བུ་དང་། མིང་
ཕྱི་མར་བཀའ་སྩལ་ལྟ་བུ་བྱེད་པ་སྟོན་པའི་སྒྲ་ཡོད་ན་མིང་སྔ་མའི་མཐར་རྣམ་དབྱེ་གསུམ་པ་
འཇུག་སྟེ་སངས་རྒྱས་ཀྱིས་བཀའ་སྩལ་ལྟ་བུ་དང་། ཡང་མིང་ཕྱི་མར་མཆོད་པ་འབུལ་ལྟ་བུ་
དགོས་ཆེད་སྟོན་པའི་སྒྲ་ཡོད་ན་མིང་སྔ་མར་རྣམ་དབྱེ་བཞི་པ་འཇུག་སྟེ་སངས་རྒྱས་ལ་
མཆོད་པ་འབུལ་ལྟ་བུ་དང་། མིང་ཕྱི་མར་ཐུགས་རྗེ་མངའ་ལྟ་བུ་རྟེན་གཞི་སྟོན་པའི་སྒྲ་ཡོད་
ན་མིང་སྔ་མར་རྣམ་དབྱེ་བདུན་པ་འཇུག་སྟེ་སངས་རྒྱས་ལ་ཐུགས་རྗེ་མངའ་ལྟ་བུ་དང་།
མིང་ཕྱི་མར་བསྟོད་པར་བྱ་ལྟ་བུ་ལས་སུ་བྱ་བ་སྟོན་པའི་སྒྲ་ཡོད་ན་མིང་སྔ་མར་རྣམ་དབྱེ་
གཉིས་པ་འཇུག་སྟེ་སངས་རྒྱས་ལ་བསྟོད་པར་བྱ་ལྟ་བུ་དང༌། མིང་ཕྱི་མར་བྱིན་རློབས་ལྟ་བུ་
བླང་བར་བྱ་བའི་དངོས་པོའི་འབྱུང་ཁུངས་སྟོན་པའི་སྒྲ་ཡོད་ན་མིང་སྔ་མར་རྣམ་དབྱེ་ལྔ་པ་
འཇུག་སྟེ་སངས་རྒྱས་ལས་བྱིན་རླབས་འབྱུང་ལྟ་བུ་དང་། མིང་ཕྱི་མར་མཁྱེན་བརྩེ་ནུས་པ་
ལྟ་བུ་བསྒྲུབ་པར་བྱ་བའི་སྒྲ་ཡོད་ན་མིང་སྔ་མར་རྣམ་དབྱེ་དྲུག་པ་འཇུག་སྟེ་སངས་རྒྱས་ཀྱི་
མཁྱེན་བརྩེ་ནུས་གསུམ་ལྟ་བུ་དང་། མིང་ཕྱི་མར་དགོངས་སུ་གསོལ་ལྟ་བུ་འབོད་པ་སྟོན་
བྱེད་ཀྱི་སྒྲ་ཡོད་ན་མིང་སྔ་མའི་སྔོན་དུ་འབོད་པ་གསལ་བྱེད་ཀྱི་སྒྲ་སྦྱར་དགོས་ཏེ་ཀྱེ་སངས་
རྒྱས་དགོངས་སུ་གསོལ་ལྟ་བུའོ། །
གཉིས་པ་ཕྲད་ཀྱི་ནང་གསེས་གང་ཞིག་འཇུག་པ་བཤད་པ་ནི། གཞན་ཡང་ཚིག་དོན་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འོག་མ་ལས། །བསྡུ་རྒྱུ་ཡོད་དམ་མེད་པ་དང་། །གོང་མ་ལས་ཀྱང་དེ་བཞིན་ཏེ། །རྣམ་
གྲངས་དག་ཀྱང་བཀོད་པ་ལས། །བསྐྱར་བ་ཡོད་དམ་མེད་པ་དང་། །ཕོ་སྒྲ་དང་ནི་མོ་སྒྲ་
དག །མིང་གི་མཐའ་ན་ཡོད་མེད་དང་། །རྒྱན་དུ་གྱུར་པ་རྣམས་ལ་ཡང་། །དོན་ལ་བསྙེགས་
པ་ཡོད་མེད་དང༌། །བསྟན་བྱ་ལྷག་མ་ཡོད་མེད་དང་། །ཚིག་དོན་རྫོགས་དང་མ་རྫོགས་
ཀྱིས། །དེ་དག་ནང་གསེས་རྣམ་པར་དབྱེ། །ཞེས་པ་སྟེ། དེ་ཡང་མིང་མཐའ་ཚིག་ཕྲད་གང་
ཞིག་འདྲེན་པར་འགྱུར་བ་ནི་མིང་དེའི་མཐར་སྦྱར་རྒྱུའི་ཚིག་དོན་འོག་མ་ལས་ཤེས་དགོས་
ཏེ༑ ཚིག་དོན་འོག་མ་གོང་མ་དང་མཚུངས་པ་ལས་གོང་མ་བསྡུ་རྒྱུ་ཡོད་ན་མིང་སྔ་མ་སྔ་མའི་
མཐར་སྡུད་པའི་ཚིག་ཕྲད་སྦྱར་དགོས་ཏེ་དཔེར་ན། འདུས་བྱས་ཐམས་ཅད་མི་རྟག་པ་དང༌།
ཟག་བཅས་ཐམས་ཅད་སྡུག་བསྔལ་བ་དང༌། ཆོས་ཐམས་ཅད་སྟོང་ཞིང་བདག་མེད་པ་
དང་། མྱ་ངན་ལས་འདས་པ་ནི་ཞི་བ་སྟེ་ཆོས་ཀྱི་སྡོམ་བཞིའམ་ལྟ་བ་བཀར་བཏགས་ཀྱི་ཕྱག་
རྒྱ་བཞིའོ་ལྟ་བུ་དང་། དེ་བཞིན་དུ་ཚིག་དོན་གོང་འོག་ལ་མཚུངས་པ་ལས་འོག་མ་བསྡུ་རྒྱུ་
ཡོད་ན་གོང་མར་སྡུད་པའི་ཚིག་ཕྲད་སྦྱར་དགོས་ཏེ། བདུད་ཀྱང་བཏུལ་ན་ལྷ་དང་མི་ལྟ་ཅི་
སྨོས་ལྟ་བུ་དང༌། མཇུག་ཏུ་བྱ་ཚིག་ལྟ་བུར་ལྷན་ཅིག་ཏུ་སྦྲེལ་བའི་ཕྱིར་ཚིག་དོན་སྔ་མ་
རྣམས་ལ་ཕྱི་མ་བསྣན་དགོས་པ་ཡོད་ན་སྡུད་པའི་བྱེ་བྲག་བསྣན་པའི་ཕྲད་སྦྱར་དགོས་ཏེ།
དབུ་སེམས་ཀྱི་ལྟ་བར་མ་ཟད། བྱེ་མདོའང་ཤེས་པར་བྱ་ལྟ་བུ་དང་
། ཡང་མིང་ཚིག་གི་རྣམ་
གྲངས་གཅིག་གམ་གཉིས་སམ་མང་པོ་བཀོད་པ་ལས་དེ་དག་ཀྱང་གལ་ཏེ་དོན་བསྐྱར་ཡོད་
ན་སྔ་མ་སྔ་མར་རྣམ་གྲངས་ཀྱི་འབྱེད་པའི་ཕྲད་སྦྱར་དགོས་ཏེ། གོའུ་ཏ་མའམ། ཉི་མའི་
གཉེན་ནམ། ལྷ་ཡི་ལྷའམ། མི་མཇེད་སྙིང་པོ་ནི་ཤཀྱ་ཐུབ་པའོ་ལྟ་བུ་དང༌། ཚིག་དོན་
གཉིས་ཀ་བསྐྱར་བ་ཡོད་ན་རྣམ་གྲངས་ཀྱི་སྡུད་པའི་སྒྲ་སྦྱར་དགོས་ཏེ། བསམ་ཞིང་བསམ་
ཞིང་བླ་མ་སླར་ཡང་དྲན་ལྟ་བུ་དང་། མིང་གི་མཐར་བདག་སྒྲ་སྟོན་ཕྱིར་ཕོ་སྒྲ་པ་དང་། མོ་སྒྲ་
མ་ཡིག་སྦྱར་དགོས་པ་ཡོད་ན། ཆོས་པ། ཡི་གེ་བ། ཇ་མ། ཆང་མ་ལྟ་བུ་དང་། བདག་སྒྲ་
~228ལ
2ལ



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
སྦྱར་མ་དགོས་ཚེ་ཆོས་རང་རང་གི་མིང་སྨོས་པ་ཆོས། ཡི་གེ །ཇ། ཆང་ལྟ་བུ་སྟེ་བདག་སྒྲ་
ཡོད་མེད་ཀྱི་ཁྱད་པར་དང་། ཡང་། ཚིག་ཀྱང་མཛེས་ལ་དོན་ཡང་ཟབ་ལྟ་བུ་མཐུན་པའི་
ཚིག་རྒྱན་དང་། དོན་ཟབ་ཀྱང་ཚིག་མི་མཛེས་ལྟ་བུ་མི་མཐུན་པའི་ཚིག་རྒྱན་སྦྱར་དགོས་པ་
དེ་དག་ཀྱང་ངེས་པར་དུ་དོན་ལ་བསྙེགས་པ་སྟེ་དོན་ལོགས་སུ་སྟོན་རྒྱུ་ཡོད་ན་མིང་སྦྱར་དུ་
མི་རུང་ཞིང་དོན་ལྷག་པོ་སྟོན་རྒྱུ་མེད་ན་མ་སྦྱར་ཀྱང་རུང་བ་དང་ཚིག་དོན་སྔ་མའི་འཕྲོ་དེ་མ་
ཐག་ཏུ་ལྷག་མ་ཡོད་ན་ལྷག་བཅས་ཀྱི་སྒྲ་སྦྱར་དགོས་ཏེ། ཐིག་གདབ་སྟེ་ཚོན་བཀྱེ་ལྟ་བུ་
དང༌། ཚིག་དོན་སྔ་མའི་འཕྲོར་བསྟན་བྱ་ལྷག་མ་མེད་པར་རྫོགས་ན་སླར་བསྡུའི་ཕྲད་སྦྱར་
དགོས་ཏེ་ཐིག་གདབ་བོ། །ལྟ་བུ་སྟེ། རྣམ་དབྱེ་དང་ཚིག་ཕྲད་དེ་དག་གི་ནང་གསེས་གང་
དང་གང་ཞིག་འཇུག་དང་མི་འཇུག་དང་། དོན་གང་ཞིག་སྟོན་དང་མི་སྟོན་གྱི་ཁྱད་པར་
འབྱེད་པའི་སྒྲ་དོན་སྦྱོར་ཚུལ་མ་ནོར་བར་བྱའོ། །དེ་ཡང་དོན་གྱི་ལྡོག་པ་ཁོ་ན་སྟོན་པའི་རྣམ་
དབྱེ་ཡིན་ན་ཚིག་ཕྲད་ཡིན་པས་ཁྱབ་ཀྱང་། ཚིག་ཕྲད་ཡིན་ན་དོན་གྱི་ལྡོག་པ་ཁོ་ན་སྟོན་
པའི་རྣམ་དབྱེ་ཡིན་པས་མ་ཁྱབ་སྟེ། ཚིག་ཕྲད་ནི་མིང་ཚིག་ལ་མ་སྦྱར་ན་རང་སྟོབས་ཀྱིས་
དོན་མི་སྟོན་ཅིང་། མིང་གི་ཐོག་མཐའ་དང་བར་དུ་སྦྱར་ན་བརྗོད་བདེ་བ་དང་མཚམས་སྦྱོར་
བ་དང་། དོན་གསལ་བ་ལ་ཕན་འདོགས་པར་བྱེད་པའོ། །
བཞི་པ་ཅི་ཕྱིར་འཇུག་པ་བཤད་པ་ལ་གཉིས། རྗེས་འཇུག་གི་དགོས་པ་དངོས་
བཤད་པ་དང་། ཞར་བྱུང་ཡི་གེའི་འཇུག་པ་སྤྱིའི་དགོས་པ་བཤད་པའོ། །དང་པོ་ནི། ཅི་ཕྱིར་
འཇུག་པར་བྱེད་ཅེ་ན། །ཡི་གེའི་ཁོངས་ནས་མིང་དབྱུང་སྟེ། །མིང་གི་ཁོངས་ནས་ཚིག་ཕྱུང་
ནས། །ཚིག་གིས་དོན་རྣམས་སྟོན་པར་བྱེད། །ཅེས་པ་སྟེ། རྗེས་འཇུག་ཡི་གེ་བཅུ་པོ་དེ་དག་
དགོས་པ་ཅིའི་ཕྱིར་དུ་འཇུག་པར་བྱེད་ཅེ་ན། སྔོན་འཇུག་ལྔ་ལས་གང་རུང་དང་། དབྱངས་
ཡོད་མེད་གང་ཡང་རུང་བའི་མིང་གཞིའི་ཡི་གེ་གཅིག་གམ་གཉིས་སམ་དུ་མ་འདུས་པ་ཡོད་
ཀྱང་། རྗེས་འཇུག་ཡི་གེ་གང་རུང་ཞིག་མ་ཞུགས་ན་དོན་གྱི་ངོ་བོ་སྟོན་པའི་མིང་དུ་འགྲུབ་པ་
~229-



རྡ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མི་སྲིད་པས། ཡི་གེའི་ཁོངས་ནས་མིང་དབྱུང་བར་བྱ་བའི་ཕྱིར་དང་། མིང་གཅིག་གཉིས་
སམ་དུ་མ་སྦྲེལ་དུ་ཟིན་ཀྱང་མཚམས་སྦྱོར་བ་བྱེད་པའམ། དོན་གསལ་བར་བྱེད་པའི་རྣམ་
དབྱེ་དང་ཚིག་ཕྲད་རྣམས་ཕལ་ཆེར་རྗེས་འཇུག་གི་ནུས་པ་ལ་ལྟོས་པས་དེ་རྣམས་མ་ཞུགས་
ན་དོན་གྱི་ཁྱད་པར་སྟོན་པའི་ཚིག་ཏུ་འགྲུབ་པ་མི་སྲིད་པས། མིང་གི་ཁོངས་ནས་ཚིག་
དབྱུང་བའི་ཕྱིར་འཇུག་སྟེ། དེ་ལྟ་བུའི་མིང་དང་ཚིག་གིས་འཇིག་རྟེན་དུ་དོན་རྣམས་བརྗོད་
པར་བྱ་བའི་ཕྱིར། དོན་མཚོན་པའི་བརྗོད་པ་ཇི་སྙེད་པའང་རྗེས་འཇུག་གི་ཡི་གེ་རྣམས་
འཇུག་པའི་དགོས་པར་ཤེས་པ་བྱའོ། །
གཉིས་པ་ཞར་བྱུང་ཡི་གེའི་འཇུག་པ་སྤྱིའི་དགོས་པ་བཤད་པ་ལ་གཉིས། ཡི་གེའི་
འཇུག་པ་རྣམས་ཀྱི་རང་བཞིན་གྱི་དགོས་པ་བཤད་པ་དང་། ཡི་གེའི་འཇུག་པ་སྟོན་པའི་
བསྟན་བཅོས་འདི་བརྩམས་པའི་དགོས་པ་དཔེས་བསྟན་པའི་སྒོ་ནས་དོན་བསྡུ་བའོ། །དང་
པོ་ནི། མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཕོ་ཡིག་དེ་དག་རྣམས་
ལ་ཡང་། །འཇུག་པར་བཅས་པ་མེད་ན་ནི། །མིང་དང་ཚིག་ཀྱང་གསལ་མི་ནུས། །མིང་
ཚིག་གསལ་བ་མེད་ན་ནི། །དོན་རྣམས་བརྗོད་པར་མི་འགྱུར་རོ། །དེ་ལྟར་གྱུར་ན་འཇིག་
རྟེན་དུ། །དོན་མཚོན་བརྗོད་པ་ཀུན་ཀྱང་མེད། །རིག་བྱེད་སྨྲ་བའང་ཡོད་མི་འགྱུར། །ཉན་
ཐོས་རང་རྒྱལ་སངས་རྒྱས་ཀྱི། །བསླབ་པ་རྣམས་ཀྱང་མེད་པར་འགྱུར། །ཞེས་པ་སྟེ། མོ་ཡི་
ཡི་གེ་ཨི་ཨུ་ཨེ་ཨོ་བཞི་དང་། གསལ་བྱེད་ཀྱི་ཐ་མའི་ཨ་ཡིག་བཅས་ཞུགས་པ་མེད་ན་ཕོ་
ཡིག་གསལ་བྱེད་རྐྱང་པ་ཉེར་དགུ་པོ་རྣམས་གདངས་ཀྱི་ང་རོ་དང་བྲལ་བས་བརྗོད་དུ་མེད་
པར་འགྱུར་བ་དང་། དབྱངས་ལྡན་གྱི་ཕོ་ཡིག་ཉེར་དགུ་པོ་རྣམས་སྔོན་འཇུག་ཡོད་མེད་གང་
ལྟར་ཡང་རྗེས་འཇུག་བཅུ་པོ་གང་རུང་ཞུགས་པ་མེད་ན་དོན་གྱི་ངོ་བོ་སྟོན་པའི་མིང་དང་
ཁྱད་པར་སྟོན་པའི་ཚིག་ཀྱང་གསལ་བར་བྱེད་མི་ནུས་ཤིང་། མིང་དང་ཚིག་གསལ་བ་མེད་
ན་ནི་བླང་དོར་དང་འབྲས་བུའི་དོན་གྱི་རྣམ་པ་རང་དང་གཞན་ལ་མཚོན་ཞིང་གོ་བར་བྱེད་
~230ལ



ན་དགོས་པ་ཆེན་
༨་བས་དེ་ལ་ལྟོས་བྱེད་པའི་བརྗོད་བྱར་བའི་རྒྱུ་ཡི་གེ
རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
པའི་བརྗོད་པ་རྣམས་ཀྱང་མེད་པར་འགྱུར་རོ། །དེས་ན་ཨཱ་ལི་རྣམས་ནི་ཀཱ་ལིའི་བརྗོད་པ་
ཡོངས་སུ་རྫོགས་པའི་ཕྱིར་དང་། འཇུག་པ་རྣམས་ནི་མིང་ཚིག་གསལ་བའི་ཕྱིར་དང༌། མིང་
ཚིག་རྣམས་ནི་དོན་བརྗོད་པའི་ཕྱིར་འཇུག་པས་ཡི་གེའི་སྦྱོར་བ་རྣམས་ནི་དགོས་པ་ཆེན་པོ་
དང་བཅས་པ་ཡིན་ཏེ། དེ་ལྟ་བུའི་མིང་ཚིག་བརྗོད་པའི་རྒྱུ་ཡི་གེའི་སྦྱོར་བ་མེད་ན། འཇིག་
རྟེན་འདིར་དོན་མཚོན་པར་བྱེད་པའི་བརྗོད་པ་སྟེ་ལུང་དུ་སྟོན་པའི་སྒྲ་སྐད་ཐམས་ཅད་མི་
འབྱུང་བས་དེ་ལ་ལྟོས་པའི་ཕྱི་ནང་ཐུན་མོང་གི་རིག་གནས་སྒྲ་དང་ཚད་མ། བཟོ་དང་གསོ་
བ༑ སྙན་ངག་དང་སྐར་རྩིས། མངོན་བརྗོད་ཟློས་གར་སོགས་ཀྱང་ཡོད་པར་མི་འགྱུར་ཞིང་།
ནང་པ་སངས་རྒྱས་པའི་ཐུན་མོང་མ་ཡིན་པའི་རྗོད་བྱེད་ལུང་གི་སྡེ་སྣོད་གསུམ་སོགས་དང་།
དེ་དག་གི་བརྗོད་བྱ་ཉན་ཐོས་དང་རང་རྒྱལ་ཡང་དག་པར་རྫོགས་པའི་སངས་རྒྱས་ཀྱི་
བསླབ་པ་རྣམས་སྟོན་ཅིང་སྨྲ་བའང་མེད་པར་འགྱུར་བ་དེའི་ཕྱིར་མིང་ཚིག་བརྗོད་པ་ཐམས་
ཅད་འཇིག་རྟེན་དུ་ཡོད་ན་ནི། འཁོར་འདས་ཀྱི་བླང་དོར་མཐའ་དག་སྟོན་ཅིང་སྨྲ་བ་འབྱུང་
ལ་བླང་དོར་ལ་ཞུགས་ན་ནི་གནས་སྐབས་དང་མཐར་ཐུག་གི་དོན་ཐམས་ཅད་འགྲུབ་པར་
འགྱུར་རོ། །
གཉིས་པ་ཡི་གེའི་འཇུག་པ་སྟོན་པའི་བསྟན་བཅོས་འདི་ཉིད་བརྩམས་པའི་དགོས་
པ་དཔེས་བསྟན་པའི་སྒོ་ནས་དོན་བསྡུ་བ་ནི། ཇི་ལྟར་འཇིག་རྟེན་སེམས་ཅན་རྣམས། །ཕུང་
པོ་ཁམས་དང་སྐྱེ་མཆེད་དང་། །གྲུབ་མཐའ་གཞན་ཡང་ཡོད་ན་ཡང་། །རང་ཉིད་ཀྱིས་ནི་མི་
ཤེས་བཞིན། །དེ་བཞིན་ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་ཀྱང་། །
རང་ཚུལ་དེ་ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །ཞེས་པ་སྟེ། དཔེ་ཇི་ལྟར་ན་
འཇིག་རྟེན་གྱི་སེམས་ཅན་རྣམས་ལ་རང་རྒྱུད་ཀྱིས་བསྡུས་པའི་དེ་ཉིད་ཉེར་ལྔ་སོགས་དང་།
གཞན་ཡང་ནང་པ་སངས་རྒྱས་པའི་གྲུབ་མཐའ་སྤྱིའི་ལྟ་བ་བཀར་བཏགས་ཀྱི་ཕྱག་རྒྱ་བཞི་
དང༌། བྱེ་བྲག་བྱེ་མདོ་དབུ་སེམས་སོགས་སྔོན་ནས་ཡོད་ཅིང་། རང་དང་ལྷན་ཅིག་ཏུ་
~231-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འགྲོགས་ན་ཡང་དེ་ལྟ་བུའི་རྣམ་གཞག་མིང་ཚིག་ཡི་གེ་ལ་བརྟེན་ནས་གཞན་གྱིས་བརྡ་མ་
སྤྲད་ན་རང་ཉིད་ཀྱིས་མི་ཤེས་པ་དེ་བཞིན་དུ། ཤེས་བྱ་རང་རང་གི་ཡི་གེ་མིང་ཚིག་རྣམས་ཇི་
ལྟར་འཇུག་པའི་ཚུལ་ཡང་ཡུལ་སོ་སོའི་ལུང་སྟོན་པའི་སྒྲ་སྐད་ཀྱི་སྨྲ་བ་ཐམས་ཅད་ལ་རང་
བཞིན་གྱིས་གནས་པར་གྱུར་ཀྱང་། བརྡ་སྦྱོར་མཁན་པོས་བརྡ་མ་སྤྲད་བར་དུ་རང་ཉིད་ཀྱིས་
ཡི་གེ་རྣམས་མིང་ཚིག་སོགས་འཇུག་ཚུལ་མི་ཤེས་ཤིང་མིང་ཚིག་རྣམས་བྱེ་བྲག་ཕྱེ་ནས་དོན་
ལ་སྦྱོར་བའི་ཚུལ་གང་ཤེས་ཏེ་མི་ཤེས་སོ། །དེས་ན་དེ་དག་ལེགས་པར་ཤེས་ཤིང་ཁོང་དུ་ཆུད་
པར་བྱ་བའི་དོན་དུ་ཡིན་པས་མིང་ཚིག་གི་ཚུལ་ལ་མཁས་པར་བྱ་དགོས་པ་ཤུགས་ཀྱིས་
བསྟན་པའོ། །
གསུམ་པ་བསྟན་བཅོས་བརྩམས་པ་ལས་བྱུང་བའི་དགེ་བ་བསྔོ་བ་ནི། དེ་ཕྱིར་སྨྲ་བའི་
དབང་ཕྱུག་གི། །རྗེས་སྨྲས་འདི་ཀུན་རྟོགས་གྱུར་ཅིག །ཅེས་པ་སྟེ། གོང་དུ་བཤད་པའི་རྒྱུ་
མཚན་དེ་ལྟ་བས་ན་འཇིག་རྟེན་དང་འཇིག་རྟེན་ལས་འདས་པའི་བླང་དོར་གྱི་གནས་ཕྱིན་ཅི་
མ་ལོག་པར་ཤེས་པའི་རྒྱུ་མིང་ཚིག་ཡི་གེའི་སྦྱོར་བ་རྣམས་གསལ་བར་བྱེད་པའི་བོད་སྐད་ལ་
མཁོ་བའི་བསྟན་བཅོས་འདི་ཉིད་འཕགས་ཡུལ་གྱི་སྨྲ་བའི་དབང་ཕྱུག་ཆེན་པོ་རྣམས་ཀྱིས་
མཛད་པའི་སྒྲ་གཞུང་རྣམས་ཀྱི་རྗེས་སུ་འབྲངས་ནས་བོད་ཡིག་གི་རྟགས་ཀྱི་འཇུག་ཚུལ་
མདོར་བསྡུས་སུ་སྨྲས་པ་འདིའི་དགེ་ཚོགས་ཡོད་དོ་ཅོག་གི་མཐུ་ལ་བརྟེན་ནས་བོད་གངས་
ཅན་གྱི་སྐྱེ་བོ་ཀུན་གྱིས་རྟོགས་ནས་མིང་ཚིག་བརྗོད་པ་ཐམས་ཅད་ལ་རྨོངས་པ་མེད་པར་
ལེགས་པར་སྨྲ་བའི་དབང་ཕྱུག་ཆེན་པོར་གྱུར་ཅིག་ཅེས། བསྟན་བཅོས་བརྩམས་པ་དོན་ཆེན་
པོར་འགྱུར་བའི་ཕྱིར་དུ་རང་ཅག་རྗེས་འཇུག་རྣམས་ཀྱི་དགེ་བའི་དོན་དུ་བསྔོ་བ་དང་སྨོན་
པར་མཛད་པའོ། །རྩ་བའི་ས་བཅད་གསུམ་པ་མཇུག་གི་དོན་ནི། བྱཱ་ཀ་ར་ཎའི་རྩ་བ་བརྒྱད་
པ་ལས་ཀུན་ཏུ་བཟང་པོའི་བྱཱ་ཀ་ར་ཎ་གཉིས་པའི་སྐབས་ཏེ་དྲུག་པའོ། །ཞེས་པ་སྟེ་གོ་སླའོ། །
སྨྲས་པ། རྒྱལ་ཀུན་ཡེ་ཤེས་སྒྱུ་མ་ཡི་གེའི་ཟོལ། །བྷོ་ཊའི་ལྗོངས་སུ་མཁའ་མེའི་



རྟགས་ཀྱི་འཇུག་པའི་རྣམ་བཤད་མཁས་མཆོག་པྲ་ཏིའི་ཞལ་ལུང་པདྨ་དཀར་པོ།
གཟུགས་ཤར་བའི། །རྟགས་གསུམ་བརྡ་ཡི་སྒྲ་དོན་འཇུག་པའི་ཚུལ། །དྲན་དབང་ལེགས་
བཤད་རྒྱ་མཚོའི་སྙིང་པོ་བསྡུས། །འདིས་ཐོབ་དགེ་ཚོགས་དྲི་མེད་ཟླ་སྣང་གིས། །ཚེ་རབས་
ཕྲེང་བར་རྨོངས་པའི་མུན་སངས་ཤིང་། །ཐུབ་བསྟན་ཡི་གེས་འཛིན་ལ་མི་འཕྲོག་པའི། །རྣམ་
འབྱེད་སྲིད་གསུམ་སྒྲོན་མེ་རྒྱས་གྱུར་ཅིག །ཇི་སྲིད་འགྲོ་འདི་སྡིག་དང་རྣམ་བྲལ་བདེ་བའི་
མཆོག་ལ་ཉེར་དཀྲི་བའི། །ཐུབ་རྣམས་ལེགས་མཛད་དུས་ལས་ཡོལ་མེད་གྱ་ནོམ་ཞི་བའི་
ལམ་སྟོན་པ། །དེ་སྲིད་བདག་གི་སྒོ་གསུམ་བགྱི་བ་སྙིང་པོས་ལྕི་བའི་ཁུར་བཟོད་དེ། །སོ་སོ་
ཡང་དག་རིག་བཞིའི་ས་དང་ལམ་གྱི་ཕ་རོལ་ཕྱིན་གྱུར་ཅིག །
ལ233ལ



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
༄༅། །བོད་ཀྱི་སྒྲ་རིག་པའི་གཙུག་ལག་གི་གཞུང་རྩ་བ་སུམ་ཅུ་པ་དང་
རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་
རིག་པའི་ཟླ་ཟེར་ཞེས་བྱ་བ་བཞུགས་སོ། །
བློ་བཟང་དབང་ཕྱུག
ན་མོ་གུ་རུ་ཝེ། སྟོབས་དང་མི་འཇིགས་མ་འདྲེས་ཆོས་མངའ་ཡང་དག་རྫོགས་པའི་
སངས་རྒྱས་དང༌། །ཞི་བ་ཆགས་བྲལ་བདེན་གཉིས་དམ་ཆོས་དེ་འཛིན་ཐེག་གསུམ་
འཕགས་པའི་ཚོགས། །ཁྱད་པར་མཁྱེན་གཏེར་ངག་གི་དབང་ཕྱུག་དེ་ཡི་རྣམ་རོལ་སཾབྷོ་
ཊར། །གུས་པས་བཏུད་ནས་གང་གི་གཞུང་བཟང་བཀུར་སྟིའི་སླད་དུ་དཔྱོད་ལ་འཇུག །
དེ་ཡང་རང་ཅག་ཁ་བ་རི་བ་རྣམས་ཀྱི་མགོན་པོ་འཕགས་མཆོག་ཕྱག་ན་པདྨོའི་
ཐུགས་རྗེའི་སྒྱུ་འཕྲུལ་ལས་བོད་འདིར་སངས་རྒྱས་ཀྱི་བསྟན་པ་རིན་པོ་ཆེ་སྤེལ་བའི་དུས་
ལ་བབས་པ་ན་སྐད་གཉིས་སྨྲ་བ་ཐམས་ཅད་ཀྱི་དང་པོར་བྱོན་པ་སྤྲུལ་པའི་ལོ་ཆེན་འཇམ་
དབྱངས་ཐོན་མི་སཾབྷོ་ཊས་རྒྱ་གར་གྱི་ཡི་གེ་ལས་བོད་ཀྱི་ཡེ་གེར་བསྒྱུར་བའི་དབྱངས་
གསལ་དང་དེ་དག་བོད་ཀྱི་སྐད་དང་མཐུན་པོའི་སྒྲ་དོན་སྦྱོར་ཚུལ་གྱི་སྒྲ་རིག་པའི་གཙུག་
ལག་གི་གཞུང་བརྒྱད་བཅས་ཀྱི་ཤིང་རྟའི་སྲོལ་ཆེན་ཐོག་མར་ཕྱེ་བ་ལས། ད་ལྟ་བཞུགས་པ་
སུམ་ཅུ་པ་དང་རྟགས་ཀྱི་འཇུག་པ་འདི་གཉིས་ལ་སྔོན་བྱོན་མཁས་པ་རྣམས་ཀྱི་འགྲེལ་བ་
རྒྱས་བསྡུས་ཅི་རིགས་པ་བྱུང་ཞིང་དེའི་ནང་ནས་སེ་ར་པྲ་ཏི་པཎ་ཆེན་གྱི་འགྲེལ་པ་ཀུན་
བཟང་དགོངས་རྒྱན་དང༌། སི་ཏུ་པཎ་ཆེན་གྱི་འགྲེལ་པ་མུ་ཏིག་ཕྲེང་མཛེས་གཉིས་ནི་
གཞན་ལས་ཞལ་གསལ་ཞིང་རྒྱས་པ་དང་། ལྷག་པར་སི་ཏུའི་འགྲེལ་ཆེན་ནི་དཀའ་བའི་
ལ234ལ



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར། །
གནས་ལ་དགག་སྒྲུབ་ཀྱི་མཐའ་གཅོད་རྒྱས་པར་གནང་བའི་ལེགས་བཤད་ཀྱི་གཏེར་ཆེན་
པོར་མཁས་པ་ཀུན་བཞེད་ཅིང་། རྗེས་འབྲང་གི་འགྲེལ་མཛད་ཀྱང་མང་དུ་བྱུང་ངོ༌། །དེ་
དག་གི་ནང་ནས་ཐོག་མའི་མཚན་དོན་ལ་སོགས་པའི་ཆ་འགའ་ཞིག་ལ་བཞེད་པ་ཐ་དད་པ་
སྣང་བ་ནི་སྟོན་པ་སངས་རྒྱས་ཀྱིས་གདུལ་བྱ་རིམ་པར་དཀྲི་བའི་སླད་དུ་གསུང་རབ་ལ་དྲང་
ངེས་ལྡེམ་དགོངས་སྣ་ཚོགས་སུ་ཐབས་ལ་མཁས་པའི་དབང་གིས་གསུངས་པ་དེ་བཞིན་དུ་
འདིར་ཡང་རྗེས་འཇུག་བློ་གསལ་དོན་གཉེར་བ་དག་གིས་བསྟན་པ་ཡི་གེའི་སྒྲ་དོན་ལ་རྣམ་
པར་དཔྱོད་པའི་ཤེས་རབ་ཀྱི་འཇུག་སྒོ་འཕེལ་བའི་སླད་དུ་བཞེད་པ་ཐ་དད་པ་དེ་ལྟ་བུའང་
ཐབས་ལ་མཁས་པའི་དབང་གིས་མཛད་པ་གོར་མ་ཆག་སྟེ་འགྲེལ་ཆེན་ལས།
འདི་ན་མཁས་པ་དག་གིས་རྣམ་བཤད་པར། །རིགས་དང་མི་རིགས་ཅུང་ཟད་དཔྱད་
པ་ཡང་། །སྡང་དང་ཕྲག་དོག་དབང་གིས་མ་ལགས་ཏེ། །བློ་ལྡན་རྣམས་ཀྱི་བློ་གྲོས་འཕེལ་
སླད་དུའོ། །དེ་ཕྱིར་ཇི་ལྟར་དཔྱོད་པའི་ཚུལ་འདི་ལས། །བརྩམས་ཏེ་གཟུ་བོར་གནས་པའི
མཁས་རྣམས་ཀྱིས། །རིགས་པའི་སྣང་བྱེད་འབུམ་ཕྲག་སླར་སྤྲོས་ནས། །མཁན་པོའི་
དགོངས་དོན་པདྨོ་འབྱེད་པར་མཛོད། །ཅེས་གསུངས་པས་སོ། །
དེས་ན་ཚུལ་འདི་ལ་རང་རེ་རྗེས་འཇུག་རྣམས་ཀྱིས་ཇི་མི་སྙམ་པར་འཇོག་པ་ནི་གནས་མ་
ཡིན་པས་བཀུར་སྟི་དང་སྲིད་ཞུའི་ཆེད་དུ་དང་། རང་ཉིད་ཀྱི་ཤེས་རབ་འཕེལ་བའི་སླད་དུ་
ཆ་ཙམ་དཔྱོད་པར་འཇུག་པ་འདི་ལ་གཉིས། སུམ་ཅུ་པའི་གཞུང་འགྲེལ་གྱི་དོགས་གནས་
ལ་མཐའ་དཔྱོད་དང་རྟགས་འཇུག་གི་འགྲེལ་ཚུལ་འགའ་ཞིག་ལ་མཐའ་དཔྱད་པའོ། །
དང་པོ་ལ་ལྔ། མཚན་དོན་ལ་དཔྱད་པ་དང་། འགྱུར་ཕྱག་ལ་དཔྱད་པ། ཕྱག་འཚལ་
གྱི་ལ་དོན་ལ་དཔྱད་པ། རྟག་ཞི་བའི་ངོས་འཛིན་ལ་དཔྱད་པ། ཨ་ཡིག་སོགས་ལ་དཔྱད་
པའོ། །དང་པོ་ནི། རྩ་བར་ལུང་སྟོན་པ་སུམ་ཅུ་པ་ཞེས་པའི་མཚན་དོན་ལ་འགྲེལ་ཚུལ་
གཉིས་ཏེ། བརྗོད་བྱའི་སྒོ་ནས་བཏགས་པ་དང༌། གཞུང་ཚད་བློ་ཀ་སུམ་ཅུའི་གྲངས་ལ་
མ235-



ཐུན་མོང་རིག་མཛོད་ལས། བོད་ཀྱི་བརྡ་སྤྱོད་ཕྱོགས་བསྒྲིགས་པོད་བཅུ་པ།
བཏགས་པར་བཞེད་པའོ། །དེའི་དང་པོ་ནི་འགྲེལ་པ་ཀུན་བཟང་དགོངས་རྒྱན་ལས་ཊཾ་ཤད་
ནི་སུམ་ཅུ་པ་སྟེ། ཀཱ་ལི་སུམ་ཅུ་པོའི་སྦྱོར་བ་རྒྱ་ཆེར་སྟོན་པས་བརྗོད་བྱའི་སྒོ་ནས་བཏགས་
པའོ། ། ཞེས་གསུངས་སོ། །
གཉིས་པ་ནི། སི་ཏུའི་འགྲེལ་ཆེན་ལས་སྒྲའི་མཚན་ཉིད་ལུང་དུ་སྟོན་ཅིང་ལེའུ་ཕྱི་མ་
རྣམས་ཀྱི་རྟེན་གཞིར་གྱུར་བ་གང་ཞིག་གཞུང་ཚད་ཟློཀ་སུམ་ཅུར་གནས་པ་ན་དེ་སྐད་ཅེས་
བྱའོ། །ཞེས་དང་རྩ་བ་སུམ་ཅུ་པ་ཞེས་པའི་སྐབས་སུ། ཕལ་ཆེར་གྱིས་ཀཱ་ལི་སུམ་ཅུ་བརྗོད་
བྱའི་གཙོ་བོར་སྟོན་པའི་དོན་དུ་བཀྲལ་ཞིང་། འགའ་ཞིག་གིས་ན་ཡམ་དུ་བློཀ་སུམ་ཅུ་ཙམ་
ཞིག་ཡོད་པའི་དོན་དུའང་བཀོད་དེ། སྔ་མ་ལྟར་ན་རྟགས་འཇུག་ལའང་སུམ་ཅུ་པའི་མིང་
འཇུག་པར་ཐལ་ཏེ། སུམ་ཅུ་པར་ཀཱ་ལི་སུམ་ཅུའི་ཚིག་ཕྲད་རྣམ་དབྱེ་སོགས་བསྟན་ལ།
རྟགས་འཇུག་ཏུ་དེའི་རྟགས་ཀྱི་དབྱེ་བ་སོགས་བསྟན་པས་གཉིས་ཀར་ཀཱ་ལི་སུམ་ཅུའི་བྱ་བ་
སྟོན་པར་མཉམ་པའི་ཕྱིར། གཞན་ཡང་བོད་ཀྱི་བརྡ་སྦྱོར་བའི་བསྟན་བཅོས་རྩོམ་ན་ཀཱ་ལི་
སུམ་ཅུ་བརྗོད་བྱའི་གཙོ་བོར་མེད་པ་ནི་ཆེས་མི་རིགས་པས་རྩ་བ་བརྒྱད་པོ་ཐམས་ཅད་ཀྱང་
མིང་དེས་ཁྱབ་པར་བཞེད་ན་ནི་འདིར་དམིགས་ཀྱིས་གདགས་པ་དོན་མེད་དོ། །
ཕྱི་མས་ཕྱོགས་ཙམ་མངོན་པར་སྣང་ཡང་། འདིར་མཆོད་བརྗོད་སོགས་ཐམས་ཅད་
བགྲངས་པའི་གཞུང་ཚད་ཤོཀ་སུམ་ཅུ་སོ་གསུམ་འབྱུང་བས་སུམ་ཅུ་ཁོ་ནར་མ་འགྲིག་སྟེ་
སུམ་ཅུ་ཙམ་ཞེས་ལམ་སྟོར་པའི་མགྲོན་པོ་ལྟར་ཚམ་ཚོམ་བྱེད་དགོས་པ་མ་ཡིན་ཏེ། མཆོད་
བརྗོད་དང་རྩོམ་པར་དམ་བཅའ་བ་ནི། སྐབས་གཞན་གྱི་ཐུན་མོང་བ་ཡིན་པ་རྟགས་འཇུག་
ལ་དེ་མེད་པས་གསལ་ཞིང་། སུམ་ཅུ་པ་ནི། ཡི་གེ་ཨཱ་ལི་ཀཱ་ལི་གཉིས། །སོགས་སྐབས་དང་
པོ་ཉིད་ཀྱི་ཐུན་མོང་མིན་པའི་བརྗོད་བྱ་ཚིགས་བཅད་སུམ་ཅུ་ཉིད་ཀྱིས་རྫོགས་པས་གྲངས་
ངེས་པའི་སྒོ་ནས་བཏགས་པའི་ཕྱིར་རོ། །དེ་ལྟ་བས་ན་སྔོན་ཆད་འགྲེལ་བྱེད་རྣམས་ཀྱི་བློ་
གྲོས་སུ་མ་ཆུད་པའི་ལེགས་བཤད་གསར་པ་འདིས་དཔྱོད་ལྡན་རྣམས་བག་ཡངས་སུ་རྩེན་
མ236༤



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
པར་མཛོད་ཅིག །ཅེས་ཕྱོགས་སྔ་མར་དགག་པ་དང་བཅས་པས་རང་ལུགས་འཐད་ལྡན་དུ་
སྒྲུབ་པར་མཛད་དོ། །
དེ་ལྟ་ན་ཡང་འདི་ལ་དཔྱད་པར་བྱ་བའི་གཞི་འདི་ལྟར་ཡོད་དེ། ཨ་ལག་ཤ་བསྟན་
དར་ལྷ་རམས་པའི་སུམ་རྟགས་འགྲེལ་པ་ལས། ཡི་གེ་ཨཱ་ལི་ཀཱ་ལི་གཉིས། །ཞེས་པ་ནས་
ཅིག་ཤོས་དེ་ལས་ལྡོག་པའོ། །ཞེས་པའི་བར་གྱིས་ཚིགས་སུ་བཅད་པ་སུམ་ཅུ་ཉིད་དུ་
གྲངས་ངེས་པའི་སྒོ་ནས་བཏགས་པའི་ཕྱིར་རོ། །ཞེས་གསུངས་པ་ལེགས་བཤད་ཡིན་མོད། །
འོན་ཀྱང་འདིའི་ཚིགས་བཅད་སུམ་ཅུ་ལ་རྐང་པ་གཅིག་གིས་མི་ལྡང་པས་ད་དུང་དཔྱད་
པར་བྱ་བའི་གཞིའོ། །ཞེས་གསུངས་སོ། །གསེར་ཏོག་འགྲེལ་པ་འཕྲུལ་ལྡེ་ལས་ཀྱང་དེ་
དང་འདྲ་བར་གསུངས་ཤིང་། ལ་སྟོད་ཤེལ་དཀར་ཤྲཱི་ཆུ་བཟང་སྤྲུལ་སྐུས་ཀྱང་འདི་ལྟར་
གསུངས་ཏེ། སི་ཏུའི་དགོངས་པ་རང་ལུགས་ཡིན་མོད། དེ་ལ་དཔྱད་པར་བྱ་བའི་དོགས་པ་
འདི་ལྟར་སྣང་སྟེ། བརྡ་སྤྲོད་པའི་དང་པོ་སུམ་ཅུ་པ་དང་། དྲུག་པ་རྟགས་འཇུག་ཡིན་པ་
ཁུངས་དག་ཏུ་བཞེད། དེས་ན་སུམ་ཅུ་པ་བསྟན་བཅོས་ཧྲིལ་པོ་གཅིག་ཡིན་དགོས་ལ།
མཆོད་བརྗོད་དང་བཤད་པར་དམ་བཅའ་ཡང་གཞུང་སྤྱིའི་ཡན་ལག་ཏུ་མི་འགྱུར། རྟགས་
འཇུག་ལའང་མཚན་དོན་སོགས་ཡོད་པར་མི་འགལ། བསྟན་བཅོས་གཅིག་ལ་ལེའུ་བརྒྱད་
དུ་ཕྱེ་བའི་དབང་དུ་བྱས་ན་སུམ་ཅུ་པར་བསྟན་བཅོས་ཀྱི་མཚན་མི་ཐོགས་ཤིང་། མཚན་དོན་
ཡང་སྤྱི་ལ་ཁྱབ་དགོས་གཞུང་ཆེན་མོའི་འགྲོས་ཡིན་པས་ཇི་ཡིན་མཐའ་གཅིག་ཏུ་ངེས་
བཟུང་དཀའ་ན། གསུང་རབ་འགལ་མེད་དུ་རྟོགས་པའི་མཁས་པ་རྣམས་ཀྱིས་ནན་ཏན་དུ་
དཔྱད་དེ་ཤེས་རབ་ཀྱི་རལ་གྲིས་དོགས་པའི་དྲ་བ་གཅོད་པར་ཞུའོ། །ཞེས་རྣམ་པར་དཔྱོད་
པའི་སྒོ་ཟབ་མོ་བསྟན་པར་མཛད་དོ། །
དེ་ལ་ཐོག་མར་འདི་ལྟར་དཔྱད་པར་བྱ་སྟེ། ཐོན་མིས་མཛད་པའི་རྩ་བ་བརྒྱད་པོ་དེ་
གཞུང་གཅིག་ལ་ལེའུ་བརྒྱད་དུ་ཕྱེ་བ་ཞིག་ཡིན་དང༌། ཡང་ན་གཞུང་སོ་སོ་བ་བརྒྱད་དུ་
ཀ237ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མཛད་པ་གང་ཡིན་དབྱེ་བ་ཕྱེ་དགོས་ཤིང༌། སི་ཏུའི་འགྲེལ་པར་སྔ་མ་ལྟར་བཞེད་དེ། ལེའུ་
ཕྱི་མ་རྣམས་ཀྱི་རྟེན་གཞིར་གྱུར་བ་གང་ཞིག་ཅེས་སོགས་གསུངས་པ་ལྟར་སུམ་ཅུ་པའི་
མཇུག་གི། དེ་ལྟར་བཤད་དེས་དེང་ནས་འདིར། །ཀུན་གྱིས་དེ་ལྟར་རྟོགས་གྱུར་ཅིག །ཅེས་
པའི་དགེ་བསྔོའི་རྐང་པ་གཉིས་ཀྱང་དོར་ཞིང་། རྟགས་འཇུག་གི་དབུའི་མཚན་དོན་མཆོད་
བརྗོད་སོགས་ཀྱང་ཡོངས་སུ་དོར་ནས་མེད་པའི་ཚུལ་ལྟ་བུ་ཞིག་ཏུ་གསུངས་འདུག་ནའང་།
དེ་དག་ཡོད་པ་ནི་མངོན་སུམ་དུ་གསལ་བ་བསྙོན་དུ་མེད་པའི་ཕྱིར། ལེའུར་ཕྱེ་བ་མ་ཡིན་
པར་གསལ་ཞིང་གཞུང་གཞན་དྲུག་ལའང་མཚན་དོན་དང་མཆོད་བརྗོད་སོགས་མེད་པར་
མ་ངེས་ཏེ་རྟགས་འཇུག་ལ་ཡོད་པའི་ཕྱིར་རོ། །
གལ་ཏེ་ལེའུ་བརྒྱད་ཡོད་པའི་གཞུང་གཅིག་ཡིན་པའི་དབང་དུ་བཏང་ནའང་མཆོད་
བརྗོད་སོགས་དོར་བའི་ལྷག་མ་ལ་གཞུང་ཚད་དུ་འདྲེན་པ་མི་རིགས་ཏེ། རྒྱུ་མཚན་ཅི་ཞེ་ན།
སྤྱིར་གསུང་རབ་ཀྱི་མཚན་ལ་བརྗོད་བྱའི་སྒོ་ནས་བཏགས་པ་དང་། ཞུ་བ་པོའི་མིང་ལས་
བཏགས་པ། ཡུལ་གྱི་སྒོ་ནས་བཏགས་པ། དཔེའི་སྒོ་ནས་བཏགས་པ། གཞུང་ཚད་ཤྰཀའི་
གྲངས་ལས་བཏགས་པ་སོགས་ཡོད་མོད། དཔེར་ན་གཞུང་ཚད་ལས་བཏགས་པ་ཡུམ་
རྒྱས་འབྲིང་བསྡུས་གསུམ་ལྟ་བུ་བཀའ་དང་། ཀ་རི་ཀ་ལྔ་བཅུ་པ། སྨོན་ལམ་བདུན་ཅུ་པ།
བསྟོད་པ་བརྒྱ་ལྔ་བཅུ་པ་དང་། བླ་མ་ལྔ་བཅུ་པ། དབུ་མ་བཞི་བརྒྱ་པ་སོགས་འཕགས་ཡུལ་
གྱི་བསྟན་བཅོས་དུ་མ་ཞིག་ཡོད་ཀྱང་དེ་དག་གི་གཞུང་ཚད་འདྲེན་ལུགས་ནི་མཆོད་བརྗོད་
དང་མཇུག་བསྔོ་བཅས་ཆ་ཚང་ལ་འདྲེན་པར་མཛད་འདུག་པས་སོ། །དེ་དང་མི་འདྲ་སྟེ་དེ་
དག་ནི་གཞུང་ཚན་པ་རེ་རེ་བ་ཡིན་པས་སོ་ཞེ་ནའང་མི་འགྲིག་སྟེ། དབུ་མ་བཞི་བརྒྱ་པ་
ལེའུ་བཞི་ཡོད་པ་ལྟ་བུ་ལ་ཆ་མཚོན་ན། མཆོད་བརྗོད་སོགས་ལེའུ་དང་པོའི་གཞུང་ཚད་དུ་
བགྲངས་ནས་བློཀ་བརྒྱ་ཐམ་པ་རེར་ལེའུ་རེར་མཛད་འདུག་པ་དངོས་སུ་གསལ་བའི་ཕྱིར་
རོ༑ །དེས་ན་གཞུང་ཚད་ཀྱིས་བཏགས་པ་སྤྱིར་ཡོད་ནའང་འདོགས་ལུགས་འཕགས་ཡུལ་
མ238ལ



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
གྱི་བསྟན་བཅོས་སྤྱི་དང་མཚུངས་པ་ཞིག་མཛད་རིགས་པ་ལས། དེ་དག་དང་མི་མཐུན་པ་
ཞིག་མཁན་པོས་མཛད་མི་སྲིད་པའི་ཕྱིར་མི་འཐད་པ་ཁོ་ནའོ། །ཅི་སྟེ་གཞུང་ཚད་ཀྱིས་
བཏགས་པ་ཡིན་པའི་དབང་དུ་བྱས་ན་ཡང་འགོའི་མཆོད་བརྗོད་དང་རྩོམ་པར་དམ་བཅའ་
བ༑ མཇུག་གི་དགེ་བསྔོ་བཅས་དོར་བའི་ལྷག་མ་ལ་སུམ་ཅུ་ཐམ་པར་གྲངས་ངེས་སུ་ཡོད་
ན་ཡིན་དུ་ཆུག་ཀྱང་དེའང་མེད་དེ། འགོ་མེད་མཇུག་མེད་ཅིག་བཅོས་པོའི་ལྷག་མ་དེའང་
རྐང་པ་གཅིག་གིས་མི་ལྡང་བས་གཞུང་ཚད་སུམ་ཅུ་པ་ཞེས་འདོགས་མི་འོས་ཤིང་། རྩ་བ་
མཁན་པོའི་དགོངས་པ་མིན་པར་བླུན་པོས་ཀྱང་རྟོགས་པར་ནུས་སོ། །གལ་ཏེ་དེ་ལྟར་ཡིན་
དགོས་ཞེས་ཨུ་ཚུགས་ཀྱིས་སྨྲ་ན། འོ་ན་གོང་དུ་དྲངས་པའི་ཁྱེད་རང་གི་གཞན་ལུགས་
དགག་པའི་སྐབས་སུ། སུམ་ཅུ་ཙམ་ཞེས་ལམ་སྟོར་བའི་མགྲོན་པོ་ལྟར་ཚམ་ཚོམ་བྱེད་
དགོས་པ་མ་ཡིན་ཏེ། ཞེས་གསུངས་པའི་ཙམ་གྱི་སྒྲ་དེ་སླར་ཡང་ཁྱེད་རང་གི་འགྲེལ་པར་
འཕྲི་སྣོན་བྱེད་དགོས་པ་ཞིག་ཏུ་གྱུར་ལགས་ཏེ་གློཀ་སུམ་ཅུ་ཐམ་པར་མ་ལོངས་པའི་ཕྱིར་
རོ༑ །ཡང་གོང་དུ་དྲངས་པ་ལ། མཆོད་བརྗོད་དང་རྩོམ་པར་དམ་བཅའ་བ་ནི་སྐབས་གཞན་
དང་ཐུན་མོང་བ་ཡིན་པ་རྟགས་འཇུག་ལ་དེ་མེད་པས་གསལ་ཞིང་། ཞེས་གསུངས་འདུག་
པས། གལ་ཏེ་མཆོད་བརྗོད་དང་རྩོམ་པར་དམ་བཅའ་བ་ལེའུ་བརྒྱད་ཀྱི་ཐུན་མོང་བ་ཡིན་
དགོས་ན་མཇུག་གི་སྣོད་རུང་ལ་གདམས་པའང་ཐུན་མོང་བ་ཡིན་དགོས་ཏེ། དེ་སྐབས་དང་
པོ་ཉིད་ཀྱི་ཐུན་མོང་མ་ཡིན་པའི་བརྗོད་བྱ་མིན་པའི་ཕྱིར། རྒྱུ་མཚན་མཚུངས་པའི་ཕྱིར་དང་།
རྟགས་འཇུག་ལ་དེ་མེད་པའི་ཕྱིར་དང་གཞན་དྲུག་ལའང་ཡོད་པར་མ་ངེས་པའི་ཕྱིར་རོ། །
དེ་ལྟར་ཐུན་མོང་བ་ཐམས་ཅད་དོར་བའི་དབང་དུ་བྱས་ན་སུམ་ཅུ་པའི་ཐུན་མོང་མིན་
པའི་བརྗོད་བྱ་ཤྲཱིཀ་ཉེར་བདུན་དང་རྐང་པ་གཅིག་ལས་མི་འདུག་པས་སུམ་ཅུ་པ་ཞེས་པའི་
གྲངས་ནི་ནམ་ཡང་འགྲིག་པར་མི་སྲིད་པ་ཞིག་གོ། །ཡང་མཆོད་བརྗོད་སོགས་ནི་རྟགས་
འཇུག་ལ་དེ་མེད་པས་གསལ་ཞིང་། ཞེས་གསུངས་པ་ནི་དེ་བས་ཀྱང་དཔྱད་དགོས་པ་ཞིག་
ལ239



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སྟེ་རྟགས་འཇུག་གི་དབུ་ན། རྒྱ་གར་སྐད་དུ། བྱཱ་ཀ་ར་ཎ་ལིངྒ་པ་ཏ་ར་ནཱ་མ། བོད་སྐད་དུ།
ལུང་སྟོན་པ་རྟགས་ཀྱི་འཇུག་པ་ཞེས་བྱ་བ། བྱཱ་ཀ་ར་ཎའི་དབང་ཕྱུག་ལ་ཕྱག་འཚལ་ལོ། །
སྨྲ་བའི་སྐྱེས་མཆོག་སྨྲ་བའི་རྒྱལ། །ཐམས་ཅད་མཁྱེན་ལ་ཕྱག་འཚལ་ལོ། །ཞེས་སོགས་
རྩོམ་པར་དམ་བཅའ་བ་དང་བཅས་ལོ་ཆེན་སཾབྷོ་ཊ་ཉིད་ཀྱིས་ཐོག་མར་གཏན་ལ་ཕབ་པ་
ནས་བཟུང་དེང་གི་བར་དུ་རིས་མེད་མཁས་པ་ཀུན་གྱིས་སོམ་ཉི་ཙམ་ཡང་མ་མཛད་པ་ཡོད་
མུས་སུ་ཀུན་ལ་གྲགས་ཤིང་གྲུབ་ཀྱང་། ཉིད་ཀྱིས་སྐབས་དེར་དཔེ་མ་ཚང་བ་ཞིག་གཟིགས་
པའམ། ཐུགས་མཉམ་པར་མ་བཞག་པའམ། གང་ལྟར་ཀུན་གྱིས་མཐོང་ཆོས་སུ་ཚད་མར་
གྱུར་པའི་དངོས་པོ་ཞིག་ཡིན་བཞིན་དུ་དེ་རྩ་བ་ནས་མེད་པར་གསུངས་པ་དེ་འདྲ་ནི་སྙན་
ངག་བསྙོན་དོར་གྱི་རྒྱན་ལའང་འབྱུང་མི་སྲིད་པའི་ལེགས་བཤད་ཟླ་མེད་པ་ཞིག་གོ། །ཡང་
བརྗོད་བྱའི་སྒོ་ནས་བཏགས་པ་ལ་དགག་པ་མཛད་པ་གོང་དུ་དྲངས་པ་ལས། སྔ་མ་ལྟར་ན་
རྟགས་འཇུག་ལའང་སུམ་ཅུ་པའི་མིང་འཇུག་པར་ཐལ་ཏེ། སུམ་ཅུ་པར་ཀཱ་ལི་སུམ་ཅུའི་
ཚིག་ཕྲད་རྣམ་དབྱེ་སོགས་བསྟན་ལ། རྟགས་འཇུག་ཏུ་དེའི་རྟགས་ཀྱི་དབྱེ་བ་སོགས་བསྟན་
པས་གཉིས་ཀར་ཀཱ་ལི་སུམ་ཅུའི་བྱ་བ་སྟོན་པར་མཉམ་པའི་ཕྱིར་རོ། །ཞེས་གསུངས་པའང་
འཐད་པར་མ་མཐོང་སྟེ། སྤྱིར་ཀཱ་ལི་སུམ་ཅུའི་བྱ་བ་སྟོན་པ་ཙམ་དུ་མཉམ་ནའང་། ནང་
གསེས་བརྗོད་བྱ་མི་འདྲ་བའི་ཁྱད་པར་ཡོད་པ་ནི་ཁྱེད་རང་གིས་གསུངས་པ་ལྟར། ཚིག་
ཕྲད་རྣམ་དབྱེ་དང་རྟགས་ཀྱི་དབྱེ་བ་གཉིས་གཅིག་པ་མ་ཡིན་པའི་ཕྱིར་ཏེ། དེའི་དབྱེ་བ་རང་
ཉིད་ཀྱིས་གསལ་པོར་ཕྱེ་འདུག་པ་བཞིན། ནང་གསེས་བརྗོད་བྱ་ཐ་དད་པ་ལ་བརྟེན་ནས་
མཚན་དོན་ཡང་ཐ་དད་དུ་ཡོད་པས་རྟགས་འཇུག་ལ་སུམ་ཅུ་པ་ཞེས་པའི་མིང་གསར་པ་
ཞིག་ཁྱེད་ཀྱིས་གདགས་དགོས་པ་མེད་དེ། བརྗོད་བྱ་དང་མཐུན་པའི་མཚན་ལ་ལིངྒ་པ་ཏ་
ར་ནཱ་མ། ཞེས་རྩ་བ་མཁན་པོ་ཉིད་ཀྱིས་ཐོག་མ་ནས་བཏགས་ཟིན་པའི་ཕྱིར་ཏེ། དེ་ལ་ཅོ་
འདྲི་བར་མི་བྱའོ། །གཞན་ཡང་རྩ་བ་བརྒྱད་པོ་ཐམས་ཅད་ཀྱང་མིང་དེས་ཁྱབ་པར་བཞེད་
24}ན་



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
ན་ནི་འདིར་དམིགས་ཀྱིས་གདགས་པ་དོན་མེད་དོ། །ཞེས་གསུངས་པའང་རྩ་བ་བརྒྱད་པོ་
ཐམས་ཅད་ལ་སུམ་ཅུ་པའི་མིང་གིས་ཁྱབ་པར་སུས་ཀྱང་མི་འདོད་དེ་སྔར་ཡང་མ་བྱུང་ལ་
ཕྱིས་ཀྱང་འབྱུང་བར་མི་འགྱུར་ཞིང་། འདིར་དམིགས་ཀྱིས་གདགས་པ་ནི་སྒྲ་དོན་མཚུངས་
པར་སྦྱོར་བའི་ཕྱིར་དོན་མེད་པ་མ་ཡིན་ཏེ། སྒྲའི་རྩ་བའི་ཡི་གེ་སུམ་ཅུའི་སྦྱོར་བ་ཐོག་མར་
གཏན་ལ་འབེབ་པའི་སྐབས་སུ་བརྗོད་བྱ་དང་མཐུན་པར་བཏགས་པ་དེ་ལ་རྒོལ་བའི་ཀླན་
ཀ་གཞན་གྱི་འཇུག་ཡུལ་མ་ཡིན་པའི་ཕྱིར་རོ། ། །
ཡང་གོང་དུ་དྲངས་པ་ལས་ལེའུ་ཕྱི་མ་རྣམས་ཀྱི་རྟེན་གཞིར་གྱུར་པ་གང་ཞིག །ཞེས་
དང་རྩ་བ་བརྒྱད་པོ་ཐམས་ཅད་ཀྱང་མིང་དེས་ཁྱབ་པར་བཞེད་ན་ནི། ཞེས་གསུངས་པའང་
ནང་འགལ་ཏེ། ལེའུ་དང་རྩ་བ་གཅིག་པ་མ་ཡིན་པའི་ཕྱིར། གལ་ཏེ་རྩ་བ་བརྒྱད་པ་ཡིན་
པར་ཁས་བླངས་པ་དེ་ལྟར་ན། ལེའུ་ཕྱི་མ་རྣམས་ཀྱི་ཞེས་པའི་ལེའུར་དབྱེ་གཞིའི་རྩ་བ་དེ་
གང་ཡིན་དང་། དེ་བཞིན་དུ་སྐབས་དང་པོ་ཉིད་ཀྱི་ཞེས་དང་། སྐབས་གཞན་དང་ཐུན་མོང་
བ་ཞེས་གསུངས་པ་སྐབས་དང་ལེའུ་རྣམ་གྲངས་ཡིན་ཡང་། དེ་འདྲའི་སྐབས་ཀྱི་དབྱེ་གཞི་
དེ་རྩ་བ་བརྒྱད་ཀྱི་ནང་ནས་གང་ཞིག་ཡིན་པ་སྨྲ་དགོས་ཏེ། རྩ་བ་བརྒྱད་ཡོད་པ་རང་ཉིད་
ཀྱིས་ཁས་བླངས་པའི་ཕྱིར་རོ། །ཕྱིས་སུ་སི་ཏུའི་འགྲེལ་ཆེན་རྩ་བ་དང་བཅས་དཔེ་སྐྲུན་ཁང་
ནས་དེབ་ཡིག་ཏུ་གསར་སྐྲུན་བྱས་པའི་རྩ་བའི་མཇུག་ཏུ་དེ་ལྟར་ཀུན་གྱིས་རྟོགས་གྱུར་ཅིག་
ཅེས་པའི་རྐང་པ་གཅིག་གསར་དུ་བསྣན་པ་དང་། བྱཱ་ཀ་ར་ཎའི་རྩ་བ་ཤྰཀ་སུམ་ཅུ་པ་ཞེས་
ཤོ་ལོ་ཀ་ཞེས་པ་གསར་དུ་བསྣན་པར་མ་ཟད། འགྲེལ་པ་ལའང་བཟོ་བཅོས་བྱས་ཡོད་
འདུག་ནའང་དེས་ནི་གོང་གསལ་གྱི་འགལ་བ་དེ་དག་སྤོང་མི་ནུས་ཏེ། འགྲེལ་པར་མ་
བཤད་པའི་ཕྱིར། འདི་ནི་གཙང་དུ་བཏང་བས་བཙོག་ཏུ་སོང་ཞེས་པའི་དཔེ་ལྟར་སྐྱོན་གྱི་ཆ་
འགེབ་སྲུང་བྱེད་པ་ཞིག་ཏུ་གསལ་བར་མཚོན་པ་ལས་གཞན་མ་ཡིན་ནོ། །
དེ་ལྟར་མཚན་དོན་རྩ་བ་སུམ་ཅུ་པ་ཞེས་པའི་དོན་ནི་འགྲེལ་པ་ཀུན་བཟང་དགོངས་
~ 41 མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
རྒྱན་ལས་གསུངས་པ་ལྟར་བརྗོད་བྱའི་སྒོ་ནས་བཏགས་པ་སྟེ་མིང་ཚིག་གི་སྒྲའི་རྩ་བར་གྱུར་
པའི་ཡི་གེ་སུམ་ཅུ་ཐམ་པར་གཏན་ལ་ཕབ་ནས་དེའི་སྦྱོར་བ་རྒྱ་ཆེར་བཤད་པའི་ཆ་ནས་
བཏགས་པ་འདི་ནི་མ་ཚང་བ་སོགས་ཀྱི་འགལ་འདུའི་ཀླན་ཀ་དང་བྲལ་ཞིང་། གདགས་
གཞིའི་སྒྲ་དོན་དང་འབྲེལ་ཆགས་པའི་ངེས་པ་ཡང་དག་པར་འདྲེན་པས་སོ། །
གཉིས་པ་འགྱུར་ཕྱག་ལ་དཔྱད་པ་ནི། རྩ་བར། སྨྲ་བའི་དབང་ཕྱུག་འཇམ་དཔལ་
དབྱངས་ལ་ཕྱག་འཚལ་ལོ། །ཞེས་འགྱུར་ཕྱག་མཛད་པ་འདི་ལ་སྔོན་གྱི་འགྲེལ་བྱེད་ཁ་
ཅིག་གིས། །རྒྱ་གར་ནས་བསྒྱུར་བ་མ་ཡིན་པས་འགྱུར་ཕྱག་ཏུ་མི་འཐད་ཅེས་སྨྲ་བ་དང༌།
འགའ་ཞིག་གིས་ལོ་ཙཱ་བ་སྔ་ཕྱིའི་བྱུང་རིམ་ཙམ་ཡང་མ་ངེས་པའི་བབ་ཅོལ་སྨྲ་བ་དག་བྱུང་
ཡང་དེ་དག་འགྲེལ་ཆེན་དུ་བཀག་ཟིན་པས་འདིར་བསྐྱར་དུ་སྨོས་པ་ཡིག་ཚོགས་ཀྱི་རྒྱུ་
ལས་མ་འདས་ཤིང་། གོང་གསལ་འགྲེལ་པ་གཉིས་ཀར་འགྱུར་ཕྱག་ཏུ་ཞལ་བཞེས་གནང་
བ་མཐུན་ཞིང་། འདིར་ཡང་དེའི་རྗེས་སུ་འབྲངས་ཏེ་སློབ་དཔོན་གྱིས་སྔོན་མེད་སྲོལ་གཏོད་
ཀྱི་ཁྱད་ཆོས་དང་འགྲེལ་པའི་དགོངས་པ་གསལ་བར་བྱེད་པའི་ཚིག་འགའ་ཞིག་བརྗོད་
པར་བྱའོ། །དེ་ཡང་། ཕྱི་མའི་དུས་སུ་གྱུར་པ་ན། །ང་ཉིད་ཡི་གེའི་གཟུགས་སུ་འོངས། །
ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་སྐྱེད། །ཅེས་སངས་རྒྱས་རང་ཉིད་ཀྱིས་ལུང་
བསྟན་པ་བཞིན་བོད་འདིར་སངས་རྒྱས་ཀྱི་བསྟན་པ་དར་བའི་དུས་ལ་བབས་པ་ན། རྒྱལ་
ཀུན་མཁྱེན་རབ་ཀྱི་བདག་པོ་འཕགས་པ་འཇམ་དཔལ་དབྱངས་མིའི་རྣམ་པར་རོལ་བ་ལོ་
ཆེན་ཐོན་མི་སཾབྷོ་ཊས་ཕྱག་ན་པདྨོ་སྲོང་བཙན་སྒམ་པོའི་བཀའ་བཞིན་རྒྱ་གར་དུ་ཕེབས་ནས་
བོད་ཡིག་གི་སྲོལ་གཏོད་པར་མཛད་དེ། དེ་ཡང་འཛམ་གླིང་གི་ཡུལ་གྲུ་འགའ་ཞིག་ཏུ་རང་
རང་གི་སྐད་དང་མཐུན་པའི་ཡི་གེ་གསར་ཏུ་བཟོ་བའི་ཕལ་པ་ཡང་ཡོད་ན། ཁོང་ནི་འཇམ་
དཔལ་དབྱངས་དངོས་ཡིན་པས་བོད་ཀྱི་ཡི་གེ་ཞིག་རང་གར་བརྩམས་ནའང་མི་མཁྱེན་པ་
མ་ཡིན་རུང་། འཕགས་ཡུལ་ལེགས་སྦྱར་གྱི་ཡི་གེ་ཁོ་ན་ལས་བསྒྱུར་བའི་མཛད་ཚུལ་འདི་
~242ལ



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
ནི་དགོས་པ་དུ་མ་དང་ལྡན་པ་ཞིག་སྟེ། སངས་རྒྱས་ཀྱིས་ཆོས་གསུངས་པའི་དུས་ཀྱི་ལེགས་
སྦྱར་གྱི་སྒྲ་སྐད་ཡི་གེ་རྣམས་ཁོ་ནར་ཁུངས་སུ་མཛད་པ་ནི་བྱིན་རླབས་ཀྱི་ཚན་ཁ་ཆེ་བ་དང་།
དྲི་མ་མེད་པའི་ཁུངས་བཙུན་པ། བརྒྱུད་པ་ཆུ་མགོ་གངས་ཐུག་དང་། ཆོས་ཕུགས་སངས་
རྒྱས་ལ་ཐུག་དགོས་པའི་དབང་གིས་ལུང་གི་བསྟན་རྩར་གྱུར་བའི་ཡི་གེའང་། འཕགས་
ཡུལ་ལེགས་སྦྱར་གྱི་ཡི་གེ་ལཉྫ་དང་ཝརྟུ་ཁོ་ན་ལ་བརྟེན་ནས་བོད་ཡིག་གི་གཟུགས་སུ་
བསྒྱུར་བ་འདི་ནི་ལོ་ཙཱ་བ་གཞན་ལས་ཁྱད་ཏུ་འཕགས་པའི་ཁྱད་ཆོས་བླ་ན་མེད་པ་སྟེ། ཇི་
ལྟར་བསྒྱུར་བའི་ཚུལ་ཡང་རྩ་བ་མཁན་པོ་རང་ཉིད་ཀྱི་ཞལ་ནས། །
རྒྱ་ཡིག་ལྔ་བཅུ་ཐམ་པ་དེ། །བོད་ཡིག་སུམ་ཅུར་གཏན་ལ་ཕབས། །ཞེས་གསུངས་
པ་ལྟར་རྒྱ་གར་གྱི་ཡི་གེ་དབྱངས་གསལ་ལྔ་བཅུ་ཐམ་པ་དེ་ལ་འཕྲི་སྣོན་གྱིས་བོད་ཡིག་
དབྱངས་གསལ་སུམ་ཅུ་ཐམ་པར་བསྒྱུར་ཅིང་གཏན་ལ་ཕབ་པ་སྟེ། དེ་ཡང་ལཉྫ་ལས་དབུ་
ཅན་དུ་བསྒྱུར་བ་དང་། ཝརྟུ་ལས་དབུ་མེད་བསྒྱུར་བར་གསུངས་པ་ལྟར་དབུ་ཅན་གྱི། ཀ་
ཁ་ག་ལ་སོགས་པ་ཕལ་ཆེར་ལཉྫའི་གཟུགས་དབྱིབས་ཆ་འདྲ་ཡོད་པ་དང་། དབུ་མེད་ཕལ་
ཆེར་ལ་ཡིག་མགོ་མེད་པ་དང་ཡོད་པ་རྣམས་ཀྱང་སྒུར་པོ་ཐོང་གུག་གི་རྣམ་པའི་བྲིས་
གཟུགས་ཝརྟུ་དང་ཆ་འདྲར་སྣང་བ་མངོན་སུམ་བཅས་རྒྱ་གར་གྱི་ཡི་གེའི་གཟུགས་ལས་
བོད་ཀྱི་ཡི་གེའི་གཟུགས་སུ་བསྒྱུར་བ་དང་། ཡི་གེ་དེ་དག་ཀྱང་རེ་རེ་བཞིན་གྱི་གནས་བྱེད་
རྩོལ་བའི་སྒྲ་གདངས་སམ་ང་རོ་མི་འདྲ་བ་རྣམས་བོད་བརྡའི་སྒྲའི་ང་རོ་དང་མཐུན་པར་
བསྒྱུར་བ་དང་། དེ་ལྟ་བུའི་སྒྲ་དེའང་སྒྲ་དོན་འདྲེས་རུང་དུ་འཛིན་པའི་ཡུལ་གྱི་བརྡ་གོ་བར་
བྱེད་པའི་རྒྱ་གར་སཾསྐྲ་ཏའི་སྐད་ལས་བོད་ཀྱི་ཐུན་མོང་མིན་པའི་རང་སྐད་དང་མཐུན་པར་
བསྒྱུར་བ་དང༌། དེ་ལྟར་བསྒྱུར་བའི་ཡི་གེའི་ཚོགས་དེ་དག་ཀྱང་མིང་ཚིག །རྣམ་དབྱེ། ཕྲད།
རྒྱན། རྟགས་གསུམ་གྱི་སྦྱོར་བའི་ཚུལ་རྣམས་ལེགས་སྦྱར་གྱི་སྒྲའི་གཞུང་དོན་བོད་ཀྱི་སྐད་
ཡིག་དང་མཐུན་པར་བསྒྱུར་བའི་བསྟན་བཅོས་རང་རྐང་འཛིན་ཐུབ་པ་ཞིག་མ་བྱུང་ན།
~ 43~



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འཕགས་ཡུལ་ནས་སངས་རྒྱས་ཀྱི་བཀའ་དང་དགོངས་འགྲེལ་རྣམས་སཾསྐྲ་ཏའི་སྐད་དུ་
བཞུགས་པས་ཇི་ལྟ་བ་བཞིན་བསྒྱུར་ཞིང་གཞན་ལ་དབབ་པར་མི་ནུས་པ་ལ་དགོངས་ནས་
འཕགས་ཡུལ་གྱི་སྒྲ་རིག་པའི་གཞུང་དང་ཆ་མཐུན་པའི་བོད་སྐད་ཀྱི་བྱིངས་ཀྱི་བསྟན་
བཅོས་དབྱངས་གསལ་རྣམ་དབྱེ་ཚིག་ཕྲད་རྟགས་གསུམ་གྱི་འཇུག་པ་དང་དེ་ཡང་རྐྱེན་
དང༌། རྣམ་འགྱུར་དང་། དེ་ཕན་སོགས་ཀྱི་དོད་དུ་བྱེད་པ་བཞི་བཞིའི་སྒྲ་དོན་གྱི་འཇུག་པ་
སྟོན་པའི་སྒྲ་རིག་པའི་བསྟན་བཅོས་ཆེན་པོ་འདི་ལྟ་བུ་ནི་གངས་རིའི་ཁྲོད་འདིར་དཔེར་
འོས་པ་གཅིག་ཀྱང་མེད་པར་མ་ཟད། འཛམ་གླིང་གི་ཐོག་ཏུའང་བྱུང་མ་མྱོང་བའི་ཤིང་རྟའི་
སྲོལ་ཆེན་འདི་ལྟ་བུའི་ཁྱད་ཆོས་ལྡན་བཞིན་དུ། འགའ་ཞིག་གིས་ཐོན་མིས་ཡི་གེ་རང་གར་
བརྩམས་པ་ལྟ་བུ་ཞིག་ཏུ་བསམས་ནས་འགྱུར་ཕྱག་མི་འཐད་པར་སྨྲ་བ་དང་ལོ་ཙཱ་བ་གཞན་
ལས་དམན་པར་ལྟ་བ་ནི་ལོག་རྟོག་མི་ཟད་པ་ཞིག་སྟེ། མཁན་པོའི་ལེགས་མཛད་ཀྱི་ཁྱད་
ཆོས་ཆ་ཙམ་མ་མཐོང་ཞིང་། བཀའ་དྲིན་ལ་ཅི་ཡང་མི་བསམས་པའི་ལུགས་སུ་སྣང་ངོ༌། །འོ་
ན་ཡི་གེ་བསྒྱུར་བ་ཙམ་བདེན་མོད་སྒྲ་གཞུང་ནི་བསྒྱུར་བ་མ་ཡིན་ནོ་ཞེ་ན་རྗེས་བྱོན་གྱི་ལོ་ཙཱ་
བ་རྣམས་ཀྱིས་རྒྱ་དཔེ་ལས་བོད་དཔེར་མིང་ཚིག་གི་སྒྲ་རྣམས་ལོ་པཎ་གཉིས་འདུས་གཅིག་
གྲོགས་གཅིག་བརྟེན་གྱིས་བསྒྱུར་ལུགས་དེ་ལྟ་བུ་མ་ཡིན་པར། མཁན་པོ་འདིས་ཐོག་མ་ཁོ་
ནར་རང་སྟོབས་ཀྱི་མཁྱེན་རབ་རླབས་པོ་ཆེའི་རྩལ་ལས་རྒྱ་གར་གྱི་སྒྲ་གཞུང་ཆེན་པོ་རྣམས་
ཀྱི་དོན་ཐམས་ཅད་ཇི་ལྟ་བ་བཞིན་དུ་གཟིགས་ནས་དེ་དག་གི་སྒྲ་དོན་རྣམས་བོད་ཀྱི་སྒྲ་
སྐད་དང་མཐུན་པར་དོན་འགྱུར་མཛད་པ་འདི་ནི་སུས་ཀྱང་བསྐྲུན་པར་མི་ནུས་པའི་འཕགས་
པའི་རྣམ་པར་ཐར་པ་སྟེ། ཕྱིས་ཀྱི་ལོ་པཎ་རྣམས་ཀྱི་རྒྱ་བོད་ཀྱི་སྒྲ་གཉིས་ཚེགས་མེད་དུ་
བསྒྱུར་བདེ་པོ་ཡོང་བ་དེ་ཡང་མཁན་པོ་འདིའི་གཙུག་ལག་གི་གཞུང་བཟང་པོ་འདི་ལ་བརྟེན་
ནས་བྱུང་བ་འབའ་ཞིག་ཏུ་ངེས་ཤིང་། དེས་ན་ཇི་ལྟར་བསྒྱུར་བའི་ཚུལ་ཡང་དཔང་ལོ་ཆེན་
པོས། རང་བཞིན་རྐྱེན་དང་རྣམ་འགྱུར་གསུམ། །བརྡ་སྤྲོད་གཞུང་གི་བརྗོད་བྱ་ཡིན། ། ཞེས་
~244ག



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
གསུངས་པ་ལྟར་འཕགས་ཡུལ་གྱི་ལེགས་པར་སྦྱར་བའི་སྐད་དང་ཡི་གེའི་སྒྲ་བསྒྲུབ་པའི་
ཚུལ་ལ་དཔེར་མཛད་ནས། བོད་གངས་ཅན་པའི་སྐད་ཀྱི་སྒྲའི་བསྒྲུབ་གཞི་བྱིངས་ཀྱི་རང་
བཞིན་དོན་མི་སྟོན་པའི་ཡི་གེ་ཀ་ལ་སོགས་པའི་མིང་གཞིར། རྐྱེན་སྦྱར་བ་དང་མཚུངས་
པའི་སྔོན་འཇུག་དང་རྗེས་འཇུག་སྦྱར་བས་དོན་སྟོན་པའི་མིང་གི་རང་བཞིན་བཀའ་ལྟ་བུར་
འགྲུབ་པའི་བྱིངས་རྐྱེན་ཕྲད་པ་དང༌། ཨི་ཨུ་སོགས་དབྱངས་གསལ་ཕྲད་པའི་མཚམས་
སྦྱོར་གྱིས་གཟུགས་གཞན་དུ་གྲུབ་པ་སྒྲའི་རྣམ་འགྱུར་གོ་ངོ་སོགས་སུ་འགྲུབ་པ་སྟེ། །
རྩ་བ་ལས། དེ་ལ་ཨ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ། །ཞེས་དང༌།
ཀ་ལ་སོགས་པར་ཡ་བཏགས་པས་སྒྲ་གཟུགས་གཉིས་ཀའི་རྣམ་པ་འགྱུར་བའི་ཀྱ་གྱ་ཞེས་
སུ་གྲུབ་པ་ལ། དེ་དག་ཨི་སྦྱར་འབྲེལ་བའི་ས། །ཞེས་དེ་དག་ལ་དབྱངས་ཨི་དང་མཚུངས་
པའི་གི་གུ་སྦྱར་བའི་ཀྱི་གྱི་རྣམ་དབྱེ་དྲུག་པར་འགྱུར་བ་དང༌། དེ་ཉིད་ལ་ནི་བཅུ་པ་སྦྱར། །
བྱེད་པ་པོ་རུ་ཤེས་པར་བྱ། །ཞེས་པས་གཞི་དེ་ཉིད་ལ་རྗེས་འཇུག་བཅུ་པ་ས་ཡིག་གི་རྐྱེན་
སྦྱར་བས་ཀྱིས་གྱིས་ཞེས་པ་རྣམ་དབྱེ་གསུམ་པའི་ས་དང་། །ལ་དོན་སུ་ལ་ཨུ་ཕྱིས་ནས། །
དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །ཞེས་པས་སྟེ་ཞེས་གྲུབ་པ་
ལྷག་བཅས་སྟོན་པའི་སྒྲར་འགྱུར་བ་སོགས་ཡི་གེ་ཕྱིས་བསྣན་བསྒྱུར་བའི་རིམ་པ་དང་།
རྟགས་གསུམ་གྱི་འཇུག་པས་སྒྲ་དོན་བྱེ་བྲག་པ་སོ་སོར་སྟོན་པོའི་སྒྲའི་སྦྱོར་བ་འཕགས་
ཡུལ་གྱི་སྒྲ་མདོ་ཆེན་པོ་རྣམས་ཀྱི་དགོངས་དོན་ཇི་ལྟ་བ་བཞིན་དུ། བོད་སྐད་ཀྱི་སྒྲ་དོན་མི་
འཆོལ་བར་སྟོན་པའི་ཁྱད་ཆོས་དང་ལྡན་པའི་སྒྲ་ཡང་དག་པར་སྦྱོར་བའི་གཙུག་ལག་གི་
གཞུང་འདི་ལྟ་བུར་བསྒྱུར་བར་མཛད་པའོ། ། །
དེ་ལྟ་བུའི་སྔ་ན་མ་གྲགས་པའི་འགྱུར་གྱི་ཁྱད་ཆོས་བཞི་དང་ལྡན་པའི་གཙུག་ལག་
གི་གཞུང་བཟང་དྲི་མ་མེད་པའི་ཤིང་རྟའི་སྲོལ་ཆེན་འདི་ལྟ་བུ་ནི་སོ་སོའི་སྐྱེ་བོ་དང་སྒྲ་པ་
རྟོག་གེ་པའི་བློའི་ཡུལ་ལས་འདས་པ་སྟེ། འཇམ་མགོན་བློ་གྲོས་མཐའ་ཡས་པའི་སྡེས།
215ག་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཐོན་མི་སཾབྷོ་ཊའི་གཞུང་བཟང་སུམ་ཅུ་པ་དང་རྟགས་ཀྱི་འཇུག་པ་ལ་བསླབ་པར་བྱ་སྟེ།
གཞུང་འདི་ནི་གངས་ཅན་གྱི་ལྗོངས་འདིར་བརྗོད་པ་ཐམས་ཅད་འབྱུང་བའི་ཕྱི་མོའམ་རྩ་བ་
སངས་རྒྱས་ཀྱི་འཕྲིན་ལས་སུ་གྲུབ་པ་ཡིན་གྱི། གང་ཟག་གི་བློས་རྣམ་པར་བཏགས་པ་ཙམ་
ནི་མ་ཡིན་ནོ། །ཞེས་ཆེད་དུ་བརྗོད་པས་བསྔགས་པར་མཛད་པ་ལྟར་རོ། །
དེ་ལྟ་བུའི་ཡང་དག་པའི་ཁུངས་དང་འབྲེལ་བའི་རྒྱུ་མཚན་གྱི་ཁྱད་ཆོས་ལ་བརྟེན་
ནས་བསྟན་བཅོས་ཀྱི་དབུ་ན། རྒྱ་གར་སྐད་དུ། ཞེས་སོགས་ཀྱི་རྒྱ་སྐད་ཀླད་སྨོས་པའི་
མཚན་དོན་བརྗོད་པ་དང་། འགྱུར་འདི་ཉིད་མཐར་ཕྱིན་པ་དང་འདི་ལ་བརྟེན་ནས་ཁ་བ་
ཅན་དུ་རྒྱལ་བའི་ལུང་རྟོགས་ཀྱི་བསྟན་པ་རིན་པོ་ཆེ་ཡོངས་སུ་རྫོགས་པ་བསྒྱུར་ཏེ་གཏན་
ལ་འབེབས་པའི་བསྟན་པའི་བྱ་བ་མཐར་ཕྱིན་པ་ལ་བར་ཆད་མི་འབྱུང་བའི་ཆེད་དུ་རང་གི་
ལྷག་པའི་ལྷ་འཇམ་དཔལ་དབྱངས་ལ་ཕྱག་མཛད་པའོ། །དེ་ལྟར་རྒྱ་བོད་སྐད་གཉིས་ཤན་
སྦྱར་བའི་མཚན་དོན་སྨོས་པའི་སྲོལ་དང་། འགྱུར་ཕྱག་གི་སྲོལ་ཡང་ཐོག་མར་སྤྲུལ་པའི་ལོ་
ཙཱ་བ་ཆེན་པོ་འདིས་གཏོད་པའི་རྗེས་སུ་འབྲངས་ཏེ་ལོ་ཙཱ་བ་ཕྱི་མ་ཐམས་ཅད་ཀྱིས་དེ་ལྟར་
མཛད་ཅིང་། བཀའ་དང་བསྟན་བཅོས་བསྒྱུར་ཞུས་འཆད་ཉན་གྱི་སྒོ་ནས་རྒྱལ་བསྟན་པ་
ཉིན་མོ་ལྟར་གསལ་བར་མཛད་པའི་དར་རྒྱས་འདི་ལྟ་བུ། གང་དུའང་མ་བྱུང་བར་གྲགས་
པའི་ཆོས་ཚིགས་ཀྱི་ཡུལ་དབུས་སུ་གྱུར་པའི་བོད་ཀྱི་རིག་གནས་ནི་རྩོད་མེད་འགྲན་ཟླ་དང་
བྲལ་བ་ཞིག་ཡིན་པར་དེང་དུས་འཛམ་གླིང་གི་ཁྱོན་ལ་སྙན་པའི་བ་དན་དཀར་པོ་ཆེས་ཆེར་
གཡོ་བའི་དགེ་མཚན་འདི་ལྟ་བུ་བྱུང་བའང་སྤྲུལ་པའི་ལོ་ཆེན་འདི་ཉིད་ཀྱི་བཀའ་དྲིན་ལ་
བརྟེན་ནས་བྱུང་བ་ཡིན་ནོ། །རྒྱུ་མཚན་དེས་ན་འགྲེལ་པ་ཀུན་བཟང་དགོངས་རྒྱན་ལས།
མཁན་པོ་འདིའི་གཞུང་ཤིན་ཏུ་མཁོ་བར་མ་ཟད་བཀའ་དྲིན་གཟོ་བའི་སླད་དུ་ཐོས་སོགས་
ཀྱིས་འཇུག་པ་དང་གསལ་བར་བྱ་རིགས་པར་གསུངས་པ་བཞིན་འདིར་ཡང་རང་ཉིད་ལ་
ཐོས་སོགས་ཀྱིས་ཤེས་རབ་འཕེལ་བ་དང་། རང་གིས་ཇི་ལྟར་གོ་བའི་དོན་རྣམས་སྐལ་
ལ246ལ



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
མཉམ་གཞན་དག་ལའང་གསལ་བར་བྱས་ནས་གཞུང་བཟང་པོ་འདི་ཉིད་ཡུན་དུ་གནས་
ཤིང་འཕེལ་ན་ཅི་མ་རུང་སྙམ་པའི་བསམ་པས་ཚིག་དོན་གྱི་ཆ་འགྲེལ་བའི་སྤོབས་པ་སྐྱེས་
སོ༑ ༑ཞེས་གསུངས་པ་ལྟར་རང་རེ་བརྡ་སྤྲོད་པའི་གཞུང་ལ་སློབ་པར་འདོད་པ་རྣམས་ཀྱིས།
ལེགས་བཤད་ལྗོན་དབང་ལྟ་བུའི་སྡོམ་ཚིག་ཉུང་ངུ་ཞིག་དཔེར་བརྗོད་ཐན་ཐུན་ཙམ་བཀོད་
པས་བློ་ཡིད་ཚིམ་ནས་སུམ་རྟགས་སྦྱང་པར་རློམ་སྟེ་རྩ་བ་བོར་ནས་ཡལ་ག་འཚོལ་བ་མ་
ཡིན་པར། རྩ་བ་མཁན་པོ་འདིས་བོད་ཀྱི་བརྡ་སྤྲོད་པའི་བསྟན་བཅོས་ཐོག་མར་སྲོལ་
གཏོད་པར་མཛད་པའི་ཤིང་རྟ་ཆེན་པོའི་གཞུང་ལུགས་དྲི་མ་མེད་པ་འདི་ཉིད་ཁོ་ན་ལ་ཐོས་
བསམ་དང་འཆད་རྩོད་རྩོམ་སོགས་ཀྱི་སྒོ་ནས་གསལ་བར་བྱེད་པའི་མཁས་པའི་བྱ་བར་
འཇུག་པ་ནི་བསྟན་པའི་རྩ་བ་ལ་བྱ་བ་བྱས་པར་འགྱུར་བས། བྱེད་པ་པོ་རང་ཉིད་ཀྱི་རྒྱུད་
ལ་ཆོས་རབ་ཏུ་རྣམ་འབྱེད་ཀྱི་ཤེས་རབའཕེལ་ཞིང་། བསྟན་པ་དེ་འཛིན་དང་བཅས་པ་ལ་
ཕན་པ་རྒྱ་ཆེན་འབྱུང་བར་ངེས་པས་ཡིད་སྤྲོ་བ་དང་བཅས་པའི་བརྩོན་འགྲུས་ཀྱིས་གཞུང་
བཟང་པོ་འདི་ཉིད་སློབ་པ་ལ་འཇུག་པར་བྱའོ། །
གསུམ་པ། ཕྱག་འཚལ་བ་ལ་དོན་གྱི་རྣམ་དབྱེ་ལ་དཔྱད་པ་ནི། རྩ་བར། གང་ལ་
ཡོན་ཏན་མཆོག་མངའ་བའི། །དཀོན་མཆོག་དེ་ལ་ཕྱག་འཚལ་ལོ། །ཞེས་པའི་ལ་དོན་གྱི་
རྣམ་དབྱེ་གཉིས་བཞིའི་ཚུལ་ལ། ལེགས་སྦྱར་གྱི་སྒྲ་ལ་མཁས་པའི་པཎྜི་ཏ་རྣམས་ཀྱང་
བཞེད་ཚུལ་གཉིས་སུ་མཆིས་ཏེ། ས་སྐྱ་པཎྜི་ཏ་སོགས་ཕལ་ཆེ་བ་ཞིག་ནི་རྣམ་དབྱེ་བཞི་པ་
ཡིན་པར་བཞེད་ཅིང་། སི་ཏུ་པཎ་ཆེན་རྗེས་འབྲངས་དང་བཅས་པ་རྣམས་ནི་རྣམ་དབྱེ་
གཉིས་པ་ཡིན་པར་བཞེད་པ་སྟེ། འགྲེལ་ཆེན་ལས། སྐབས་འདིར་གང་ལ་ཞེས་པའི་ལ་
ཡིག་ལོགས་སུ་བཀར་ནས་ངོས་བཟུང་བའི་དོན་དང་། དེ་ལ་ཞེས་པའི་ལ་ཡིག་ཆེད་དུ་བྱ་
བའི་དོན་དུ་བཤད་མོད། སྔ་མ་ནི་གཞུང་འདིའི་ལ་དོན་འཆད་པའི་སྐབས་སུ་དེ་འདྲ་ལ་
འཇུག་པར་མ་བཤད་པར་མ་ཟད། དོན་གྱིས་ཀྱང་དེ་འདྲར་འཇུག་པ་མི་སྲིད་པས་མི་འཐད་
247



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཅིང་། གང་ཞིག་ལ་ཡོན་ཏན་མཆོག་མངའ་བའམ་ལྡན་པ་ཞེས་སྦྲེལ་དགོས་པས་རྣམ་དབྱེ་
བདུན་པ་གནས་གཞིའི་དོན་ཉིད་དོ། །ཕྱི་མ་ནི་ལེགས་སྦྱར་ཤེས་རློམ་གྱིས་ཞྭ་དཔེ་ལྷམ་ལ་
བཀབ་པར་ཟད་དེ། ཅིའི་ཕྱིར་ཞེ་ན། ཀ་ལཱ་པར། ན་མས། སྭ་སྟི། སཱཧཱུྃ། སཱདྷཱ། ཨ་ལཾ།
བཥ། སྦྱོར་བ་ལ་བཞི་པའོ། །ཞེས་འབྱུང་བར་ན་མས་ཀྱི་ཡུལ་ལ་སྤྱིར་བཏང་དོན་འཐོབ་
ཀྱི་སྒོ་ནས་གཉིས་པ་འཇུག་ཀྱང་གྲགས་པ་དམིགས་བསལ་གྱི་སྒོ་ནས་བཞི་པ་སྦྱོར་བར་
མཁས་པ་རྣམས་ཀྱིས་བཀྲལ་མོད་ཀྱི། དེ་འདྲའི་བྱེ་བྲག་མ་ཕྱེད་པར། ན་མས་ཀྱི་ཡུལ་ལ་
བཞི་པ་འཇུག་པར་བཤད་དོ་སྙམ་ནས་ཕྱག་འཚལ་བའི་དོན་ཅན་གྱི་སྒྲའི་ཡུལ་ཐམས་ཅད་
ལ་བཞི་པ་འཇུག་པར་བསམ་ཞིང་སྨྲ་བའི་ཕྱིར་རོ། ། །
དེས་ན་སྤྱིར་བཏང་གི་སྒྲུབ་པའི་དབང་གིས། པྲ་ཎ་མྱི་སོགས་ཀྲིཏ་རྐྱེན་གཞན་གྱིས་
བསྒྲུབས་པ་དང་། ན་མཱ་མི་སོགས་ཏིང་མཐའ་རྣམས་དང་། བྱིངས་གཞན་ལས་བྱུང་བའི་
བནྡེ། བནྡ་ནཾ་ལྟ་བུ་རྣམས་ཀྱང་འདུད་ཅིང་ཕྱག་འཚལ་བའི་དོན་ཅན་དུ་མཚུངས་ཀྱང་དེ་
དག་གི་ཡུལ་ལ་ནམ་དུའང་གཉིས་པ་ལས་གཞན་པའི་རྣམ་དབྱེ་འཇུག་པ་མ་ཡིན་པ་འདི་
ཀུན་གྱིས་ཤེས་པར་བྱའོ། །རྒྱུ་མཚན་དེས་ན་བོད་དུ་དེ་ལྟའི་གྲགས་པ་དམིགས་བསལ་མེད་
པའི་ཕྱིར་དོན་ཐོབ་གཙོ་བས། བཞི་པའི་སྤྱིར་བཏང་གི་དོན་སྦྱིན་པའི་སྣོད་ལ་སོགས་པ་བྱ་
བ་གང་ཡིན་ཡང་བྱ་ཡུལ་དེའམ་དེ་དང་འབྲེལ་བའི་དོན་དུ་སོང་བ་ཞིག་དགོས་པ་ལས།
ཡུལ་ཁྱད་པར་ཅན་ལ་ཕྱག་བྱེད་པ་ནི་ཕྱག་བྱེད་པ་པོ་ཉིད་དམ་དེ་དང་འབྲེལ་བའི་དོན་ལས།
ཕྱག་ཡུལ་དེའི་ཆེད་དུ་མིན་པ་ནི་གནག་རྫིས་ཀྱང་རྟོགས་པར་སླ་བའི་ཕྱིར་ཕྱག་གི་ཡུལ་ལ་
རྣམ་དབྱེ་གཉིས་པ་འཇུག་པ་ལས་འོས་མེད་དོ། །ཞེས་གསུངས་ཤིང་ཕྱོགས་གཉིས་ལ་
དགག་པ་མཛད་པའི་སྔ་མ་ནི་དེ་ལྟར་ལགས་ཀྱང༌། ཕྱི་མ་འདི་ལ་ཞིབ་ཏུ་དཔྱད་ན་གོང་
གསལ་ན་མས་ཀྱི་ཡུལ་ལ་བཞི་པ་འཇུག་པར་འདོད་པ་ཕལ་ཆེར་མཐུན་ཀྱང་། སྐབས་ཐོབ་
ཀྱི་བརྗོད་བྱའི་དབང་གིས་གཉིས་པར་འཇུག་པ་ཡང་ཡོད་པ་དཔེར་ན། རྒྱུན་དུ་ཕྱག་འབའ་
248༤



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
ཞིག་འཚལ་བའི་མི་ཞིག་ལ་གཞན་གྱིས་ཁྱོད་ད་ལྟ་གང་དུ་ཕྱག་འཚལ་གྱི་ཡོད་ཅེས་དྲིས་
པའི་ཚེ། ད་ལྟ་ལྷ་སའི་ཇོ་བོ་ལ་ཕྱག་འཚལ་གྱི་ཡོད་ཅེས་བཤད་ན་དེ་ནི་རྣམ་དབྱེ་གཉིས་པ་
ལས་འོས་མེད་དེ། འདྲི་བ་པོས་ཀྱང་ཡུལ་དྲིས་ལ། ལན་དུའང་བྱ་ཡུལ་ཁོ་ན་བཤད་པ་ལས་
ཆེད་དུ་བྱ་བའི་དོན་གཞན་མི་གསལ་བའི་ཕྱིར་རོ། །དེ་ལྟ་བུའི་དགོས་པ་དམིགས་བསལ་
ཅན་མེད་པའི་སྤྱིར་བཏང་གི་བྱ་བ་དང་། ཕྱག་འཚལ་བ་ཙམ་ལ་གཉིས་པ་ཉིད་འཇུག་པའི་
ཚུལ་ཡང་། །
མཁས་འཇུག་ལས། ལས་ནི་འབྲས་ཆན་ལ་སོགས་པའོ། །བྱེད་པ་པོ་ནི་ལྷས་བྱིན་
ལ་སོགས་པའོ། །བྱ་བ་ནི་འཚོད་པར་བྱེད་པའོ། །དེ་བཞིན་དུ་ཕྱག་འཚལ་བའི་བཤད་པར་
བྱ་བ་ལ་ཡང་། ལས་ནི་སངས་རྒྱས་ལ་སོགས་པ། བྱེད་པ་པོ་ནི་བརྒྱ་བྱིན་ལ་སོགས་པའི་
གང་ཟག །བྱ་བ་ནི་ཕྱག་འཚལ་བ་ལ་སོགས་པའོ། །ཞེས་གསུངས་པ་ལྟར་སྤྱིར་བཏང་བ་
དང་བྱེ་བྲག་དམིགས་བསལ་ཁྱད་པར་བའི་དབྱེ་བ་ལ་བརྟེན་ནས་རྣམ་དབྱེ་གཉིས་བཞི་
དབྱེ་བ་འབྱེད་དགོས་ཀྱི། གཅིག་ཁོ་ནར་མཐའ་གཅིག་ཏུ་བཟུང་ན་སྒྲ་དོན་གསལ་བྱེད་མི་
མཚུངས་པར་སྦྱོར་བའི་སྐྱོན་འབྱུང་བར་ངེས་པས་དེའི་ཚུལ་འོག་ཏུ་ལུང་དང་བཅས་ཏེ་
བཤད་པར་བྱའོ། །
སྤྱིར་མཆོད་བརྗོད་ཀྱི་ཕྱག་གི་ལ་དོན་ནི་དགོས་པ་གཙོ་ཆེ་བའི་དབང་གིས་བཞི་པ་
འཇུག་པར་མཁས་པ་ཕལ་ཆེར་བཞེད་པ་མཐུན་ཞིང་། སྐབས་འདིའི་མཆོད་བརྗོད་ཀྱི་ཕྱག་
གི་ལ་དོན་ཡང་བཞི་པ་ཁོ་ན་ཡིན་པར་ཤེས་དགོས་པ་ནི། སི་ཏུའི་འགྲེལ་ཆེན་རང་ཉིད་ཀྱི་
འགྲེལ་པའི་བརྗོད་བྱ་དང་། ས་བཅད་ཀྱི་ཚིག་དོན་རྣམ་ལས་གསལ་བར་མཚོན་པ་སྟེ་
དཔེར་ན་མཆོད་བརྗོད་དང་པོའི་འགྲེལ་པའི་མཇུག་ཏུ་འདི་ལྟར་གསུངས་ཏེ། དེ་ལྟར་ཐོག་
མ་ཁོ་ནར་དཀོན་མཆོག་གསུམ་ལ་བསྟོད་ཕྱག་མཛད་པ་འདིས། དེའི་ཚེ་བོད་ཡུལ་དུ་བོན་
ལས་གཞན་པའི་གྲུབ་མཐའ་སྨྲ་བ་ཕལ་ཆེར་ཡོད་པར་མ་འཚལ་ཞིང་། འཕགས་ཡུལ་
མ 249ག་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དུའང་ཕྱི་ནང་གཉིས་ཀ་ཡོད་པས་རྗེས་འཇུག་གི་སྐྱེ་བོ་རྣམས་རྗེས་སུ་གཟུང་བའི་སླད་དུ་
གང་ཞིག་དཀོནམཆོག་གསུམ་ལ་འདུད་ཅིང་སྐྱབས་སུ་འགྲོ་བར་བྱེད་པའི་ལམ་དེ་ནི་ནོར་
བ་མེད་ཅིང་ཡང་དག་པའོ་ཞེས་འདོམས་པའང་ཡིན་ནོ། །ཞེས་ཆེད་དུ་བྱ་བའི་དོན་གསལ་
བར་བསྟན་པ་དང་། མཆོད་བརྗོད་གཉིས་པའི་ས་བཅད་ཀྱི་ཚིག་ལ། བྱེ་བྲག་ཏུ་འཇམ་
དཔལ་དབྱངས་ལ་ཞེས་པས། སྤྱི་ལས་བྱེ་བྲག་ཏུ་དགར་བ་དགོས་པའི་དབང་གིས་ཡིན་
པར་གསལ་ཞིང་། དགོས་པའི་ཆོས་སྒྲ་དབྱངས་ཇི་ལྟར་གསུངས་པོའི་ཚུལ་ལ་རྒྱས་བཤད་
གནང་བའི་ཕྱིར་དང་། མཆོད་བརྗོད་གསུམ་པའི་ས་བཅད་དུ། དགོས་པའི་དབང་གིས་
རྟག་ཞི་བ་ལ་ཞེས་ཆེད་དུ་བྱ་བའི་དོན་གསལ་བར་བསྟན་པ་དང་། མཆོད་བརྗོད་བཞི་པའི་
ས་བཅད་སྐབས། དྲིན་གཟོ་བའི་ཕྱིར་ཞེས་གསུངས་པའི་ཕྱིར་གྱི་དོན་ནི་དགོས་པ་གསལ་
བྱེད་ཀྱི་སྒྲ་དངོས་ཡིན་པ་ཡོངས་གྲགས་བཅས་མཆོད་བརྗོད་བཞི་ཀར་ཆེད་དུ་བྱ་བའི་དོན་
གསལ་པོར་གསུངས་པའི་རྒྱུ་མཚན་དེ་དག་གིས་སྐབས་འདིའི་ལ་དོན་གྱི་སྒྲ་ནི་བཞི་པ་
དགོས་ཆེད་ཀྱི་སྒྲ་ཁོ་ན་ཡིན་པར་བསྙོན་མེད་དུ་གྲུབ་བོ། །དེ་ལྟར་མིན་ན་རྣམ་དབྱེའི་སྒྲ་ནི་
བརྗོད་བྱའི་ཚིག་དོན་མ་ནོར་བར་ལུང་སྟོན་པའམ་བརྡ་སྤྲོད་པའི་གསལ་བྱེད་ཀྱི་སྒྲ་ཡིན་
པས་སྐབས་འདིའི་མཆོད་བརྗོད་ཀྱི་ཚིག་དོན་ནི་ཆེད་དུ་བྱ་བ་འབའ་ཞིག་ཡིན་པའི་ཕྱིར་
གསལ་བྱ་དང་གསལ་བྱེད་མཚུངས་པར་སྦྱར་བ་ཞིག་དགོས་ཀྱི། གསལ་བྱ་ཆེད་དུ་བྱ་བ་ལ་
གསལ་བྱེད་ལས་སུ་སྦྱར་ན་སྒྲ་དོན་འཆོལ་བར་གྱུར་ཏེ། དོན་ལ་དམིགས་པ་དང་། སྒྲ་ལས་
བྱུང་བ་དང་། མཐུན་པར་སྣང་བ་སོགས་ཀྱི་བརྡ་ཡི་ཁྱད་ཆོས་ལྔ་དང་འགལ་བས་བརྡ་མི་
འཕྲོད་པར་འགྱུར་བའི་ཉེས་པ་བྱུང་བ་ལྡོག་ཏུ་མེད་དོ། །
སྐབས་འདིའི་མཆོད་བརྗོད་ཀྱི་བརྗོད་བྱ་ཆེད་དུ་བྱ་བའི་དོན་འབའ་ཞིག་ཡིན་བཞིན་
དུ་ཕྱག་འཚལ་གྱི་ལ་དོན་རྣམ་དབྱེ་གཉིས་པ་ཡིན་ཞེས་གསུངས་དགོས་དོན་གང་ཡིན་
དཔྱད་ན་དོན་རྣམ་དབྱེ་གཉིས་པ་ཡིན་ཞེས་གསུངས་དགོས་དོན་གང་ཡིན་དཔྱད་ན་ལུགས་
250ལ



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
འདིའི་དགོས་ཆེད་ཀྱི་སྒྲ་ནི་བྱ་ཡུལ་ཁོ་ན་ལ་ཕན་ཐོགས་ཡོད་པ་ཞིག་དགོས་པ་ལས། བྱེད་
པ་པོའམ་དེ་དང་འབྲེལ་བའི་ལས་ལ་ཕན་འདོགས་པའི་བྱ་བ་གང་ཡང་དགོས་ཆེད་ཀྱི་སྒྲ་
མིན་པའི་དབང་གིས་ཏེ། ཞེ་འདོད་དེས་རྐྱེན་པས་འདིར་རྣམ་དབྱེ་གཉིས་པ་ཡིན་ཞེས་མི་
གསུངས་ཀ་མེད་བྱུང་བར་སྣང་ཡང་རང་ཚིག་ནང་འགལ་གྱི་ཕུང་པོ་འདི་ནི་ནམ་ཡང་སེལ་
ཐབས་མེད་པ་ཞིག་གོ། །དེས་ན་གོང་དུ་དྲངས་པ་ལས། ལེགས་སྦྱར་གྱི་སྒྲ་ལ་རྐྱེན་གྱིས་
བསྒྲུབས་པ་དང༌། ཏིང་མཐའ། བྱིངས་ལས་བྱུང་བའི་ཕྱག་འཚལ་གྱི་དོན་དེ་དག་གཉིས་པ་
ལས་གཞན་དུ་མི་འཇུག་པར་གསུངས་མོད། སྒྲ་པ་འགའ་ཞིག་གི་བཤད་སྲོལ་ལ་དེ་འདྲ་
ཡོད་ཤས་ཆེ་ཡང་། དེ་སྒྲ་ཇི་བཞིན་པ་བོད་ཀྱི་བརྡ་སྤྲོད་ལ་སྦྱོར་དུ་མེད་དེ། འདིར་མཁན་
པོས་གཞུང་དོན་རྣམ་དབྱེ་བརྒྱད་གོ་རིམ་མཐར་ཆགས་སུ་མ་གསུངས་པར་དཀྲུགས་ཏེ་
གསུངས་པའི་རྒྱུ་མཚན་ཡང་། ལ་ཡིག་གཅིག་པུ་རྣམ་དབྱེ་གཉིས་བཞི་བདུན་པ་སོགས་
དོན་ལྔ་ལ་འཇུག་པའི་དབང་གིས་ལ་དོན་གྱི་རྣམ་དབྱེ་ལོགས་སུ་གསུངས་པ་དེ་དག་ཀྱང་།
དོན་གྱི་བརྗོད་བྱ་གསལ་བར་བྱེད་པའི་རྣམ་དབྱེ་དེ་ཉིད་ཚིག་གྲོགས་གཞན་ལ་ལྟོས་པའི་སྒོ་
ནས་ངོས་འཛིན་བྱེད་དགོས་པ་ལས། ལ་ཡིག་རང་ཉིད་ཀྱི་ལྡོག་པ་ཁོ་ནས་སྟོན་པ་མ་ཡིན་
ཏེ་དཔེར་ན། སངས་རྒྱས་ལ། སྨན་ཁང་ལ་ལྟ་བུའི་ལ་ཡིག་དེར་ཚིག་གྲོགས་གཞན་མེད་
པར་རྣམ་དབྱེ་གང་ཡིན་གསལ་མི་ནུས་ཤིང་། དེ་ལ་ཚིག་གྲོགས་སྦྱར་ན། སངས་རྒྱས་ལ་
ཕྱག་འཚལ། སངས་རྒྱས་ལ་མཆོད། སངས་རྒྱས་ལ་མངའ། ལྟ་བུ་དང་། སྨན་ཁང་ལ་འགྲོ།
སྨན་ཁང་ལ་བསྟེན། སྨན་ཁང་ལ་ཡོད། ལྟ་བུ་རྣམས་ཀྱིས་རིམ་པ་བཞིན་དུ་རྣམ་དབྱེ་
གཉིས་པ་དང་། བཞི་པ་དང་། བདུན་པར་འགྱུར་བའི་ཚུལ་འདི་ཡང་བོད་བརྡའི་ཐུན་མིན་
གྱི་སྒྲའི་འཇུག་ཚུལ་ཡིན་པར་བརྟེན་འདིར་ལ་ཡིག་གི་འཇུག་ཚུལ་དམིགས་ཀྱིས་ཕྱེ་བ་སྟེ།
ལེགས་སྦྱར་གྱི་སྒྲ་དང༌། བོད་བརྡའི་ཐ་སྙད་དམིགས་བསལ་སྦྱོར་ཚུལ་རྣམས་འཇམ་
དཔལ་དབྱངས་དངོས་སཾབྷོ་ཊ་ཁོ་ནས་དགོངས་པར་ངེས་ཀྱི། སྒྲ་པ་གཞན་གྱི་རྟོག་བཏགས་
ལ251ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཀྱི་ཡུལ་མིན་པར་སེམས་སོ། །དེས་ན་གོང་དུ་དྲངས་པ་ལས། བཞི་པའི་སྤྱིར་བཏང་གི་དོན་
སྦྱིན་པའི་སྣོད་ལ་སོགས་པ་བྱ་བ་གང་ཡིན་ཡང་བྱ་ཡུལ་དེའམ་དེ་དང་འབྲེལ་བའི་དོན་དུ་
སོང་བ་ཞིག་དགོས་པ་ལས། ཡུལ་ཁྱད་པར་ཅན་ལ་ཕྱག་བྱེད་པ་ནི་བྱེད་པ་པོ་ཉིད་དམ་དེ་
དང་འབྲེལ་བའི་དོན་ལས་ཕྱག་ཡུལ་གྱི་ཆེད་དུ་མིན་པ་གནག་རྫིས་ཀྱང་རྟོགས་པར་སླ་བའི་
ཕྱིར། ཕྱག་གི་ཡུལ་ལ་རྣམ་དབྱེ་གཉིས་པ་འཇུག་པ་ལས་འོས་མེད་དོ། །ཞེས་གསུངས་མོད།
འོ་ན་འཁོར་ལྔ་སྡེ་བཟང་པོས་ཐོག་མར་སྟོན་པ་ལ་ཕྱག་མི་འཚལ་བ་དང༌། སྟན་མི་སྟོབ་
པར་དམ་བཅས་ཀྱང་། སྟོན་པ་ཉེ་བར་ཕེབས་པ་ན་སངས་རྒྱས་ཀྱི་གཟི་བརྗིད་མ་བཟོད་
པར་རང་དབང་མེད་པར་ཕྱག་འཚལ་བ་དང་། སྟན་བསྟབ་པ་ཡང་ཕྱག་ཡུལ་གྱི་ཆེད་དུ་
ཡིན་པ་ལས། ལྔ་སྡེ་རང་ཉིད་ཀྱི་ཆེད་དུ་མིན་པ་ཐོག་མའི་དམ་བཅའ་ཉིད་ཀྱིས་ཤེས་ནུས་པ་
ནི་གནག་རྫིས་དེ་བས་ཀྱང་རྟོགས་པར་སླ་བ་མ་ཡིན་ནམ། ཡུལ་ཁྱད་པར་ཅན་ལ་ཕྱག་
འཚལ་བ་དང་དད་གུས་ཀྱི་བསོད་ནམས་ཀྱི་དབང་གིས་ཡེ་ཤེས་ཁོང་ཆུད་ཀྱིས་བསྙེན་པར་
རྫོགས་ཏེ་དགྲ་བཅོམ་པ་ཐོབ་པའང་ཡུལ་ཁྱད་པར་ཅན་གྱི་བྱིན་རླབས་དང་། རང་ཉིད་ཀྱི་
དགེ་རྩ་སྨིན་པ་གཉིས་ཚོགས་པ་ལས་བྱུང་བ་ནི་ཆོས་ཉིད་ཀྱི་ཁྱད་ཆོས་རང་རེས་ཤེས་དགོས་
པ་ཞིག་གོ། །དེས་ན་བཞི་པའི་སྒྲ་ནི་ཡུལ་དང་བྱེད་པོ་གང་ལའང་འཇུག་པ་ཤེས་པར་བྱའོ། །
འོ་ན་རྟགས་འཇུག་ལས། སྦྱིན་དང་འབྱུང་ཁུངས་འབྲེལ་བ་དང་། །ཞེས་མ་གསུངས་སམ་
ཞེ་ན། དེ་ནི་གཙོ་ཆེ་བ་ལ་དགོངས་པར་གསལ་ཏེ། དཔེར་ན། གང་མིང་བརྗོད་པའི་ཡ་
མཐའ་ན། །ཞེས་ཡ་མཐའ་གཙོ་བོར་གསུངས་ཀྱང་བར་དང་མཐའ་ལ་འཇུག་པ་ཡོད་པ་
བཞིན། བྱེད་པོ་ལ་མི་འཇུག་པར་བསྟན་པ་མ་ཡིན་ནོ། །དེའི་ཕྱིར་འགྲེལ་ཆེན་གྱི་ཕྱོགས་
སྔར་དྲངས་པའི་གནས་བརྒྱད་འགྲེལ་པར་ཡང་། བཞི་པ་སྦྱིན་པ་དང་ཕྱག་འཚལ་བ་ཞེས་
བྱ་བ་ཤིང་གི་ཕྱིར་ཆུ་འདྲེན་པའང་ཤིང་ཉིད་རྒྱས་པ་དང་སྨིན་པར་བྱ་བའི་ཕྱིར་སྦྱོར་ཡང་།
དོན་གྱིས་ཆུ་འདྲེན་པའི་བྱེད་པ་པོའི་ཆེད་དུ་ཡིན་པར་འགྱུར་བ་དང་། མཆོད་རྟེན་ལ་ཕྱག་
ལ252ལ



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
འཚལ་བའང་མཆོད་རྟེན་ཉིད་ཕྱག་གི་ཡུལ་ལམ་གནས་སུ་སྦྱར་ཡང་། དོན་གྱིས་ཕྱག་
འཚལ་བའི་ཆེད་ཡིན་པར་འགྱུར་བས་བཞི་པ་བྱ་བའི་ཆེད་དུ་དྲང་ངོ༌། །ཞེས་གསུངས་པ་
ལྟར་འཕགས་བོད་ཀྱི་མཁས་པ་ཕལ་ཆེར་གྱིས་བཞེད་པ་མཐུན་ནོ། །
འོན་ཀྱང་འགྲེལ་ཆེན་དུ་དེའི་དོན་གཞན་དུ་དྲངས་ཏེ་དགག་པ་མཛད་འདུག་ནའང་
འགོག་བྱེད་དུ་བཀོད་པ་ཤན་པས་ཕྱུགས་གསོད། ཚོང་པས་ནོར་སྒྲུབ། ཅེས་གསུངས་པ་
བྱེད་སྒྲས་ལ་དོན་གྱི་ཚབ་བྱེད་པ་འབྲེལ་མེད་དོན་གཞན་དུ་འགྱུར་བས་མི་འཐད་ཅིང་།
ཟས་ལ་ལོངས་སྤྱོད་ཅེས་པ་ལོངས་སྤྱོད་པའི་བྱ་བ་ཆེད་ཡིན་པ་ཚིག་གྲོགས་ལ་ལྟོས་པའི་
ཚིག་གོང་དུ་བཤད་ཟིན་པ་ལྟར་དང་སྤྲང་པོ་ལ་ཟས་སྦྱིན་པའང་བྱ་ཡུལ་ལ་དངོས་སུ་ཕན་པ་
དང༌། བྱེད་པ་པོ་ལ་བརྒྱུད་ནས་ཕན་པའི་དགོས་པ་ཡོད་པ་ལས། བྱེད་པོ་ལ་ཕན་པའི་
དགོས་པ་གཏན་ནས་མེད་པར་རྒྱུ་འབྲས་ཁས་ལེན་པའི་ནང་པ་སངས་རྒྱས་པ་ཞིག་ཡིན་
ཕྱིན་སུས་ཀྱང་མི་འདོད་དོ། །དེས་ན་སྤྱིར་རྣམ་དབྱེ་བཞི་པའི་དོན་ནི་བྱ་ཡུལ་དང་བྱེད་པ་པོ་
གང་རུང་གི་ཆེད་དུ་བྱས་པ་གསལ་བར་བྱེད་པའི་སྒྲ་ཡིན་ཅིང་། ཕྱག་འཚལ་བའི་དོན་ཡང་
རྣམ་དབྱེ་གཉིས་བཞི་གང་ལ་འཇུག་གི་དབྱེ་བ་བརྗོད་བྱའི་ངག་དོན་ལ་བརྟེན་ནས་དབྱེ་
དགོས་པ་ལས་གཅིག་ཁོ་ནར་ཞེན་ནས་ཅིག་ཤོས་འགོག་པ་མི་འཐད་པའི་ཚུལ་ཡང་ས་སྐྱ་
པཎྜི་ཏས། ཤིང་གི་ཕྱིར་ཆུ་འདྲེན་པ་ལ་ཤིང་ལ་ཆུ་འདྲེན། སངས་རྒྱས་ཀྱི་ཕྱིར་ཕྱག་འཚལ་
བ་ལ་སངས་རྒྱས་ལ་ཕྱག་འཚལ། རྒྱལ་པོའི་ཆེད་དུ་བཀྲ་ཤིས་བྱེད་པ་ལ་རྒྱལ་པོ་ལ་བཀྲ་
ཤིས་བྱེད་ཅེས་དང་། མཁས་འཇུག་གི་མཆོད་བརྗོད་འགྲེལ་བའི་སྐབས་སུ། བསྟན་བཅོས་
ཀྱི་ཐོག་མར་མཆོད་པར་བརྗོད་པ་འདིས་ཅི་བསྟན་ཞེ་ན།བླ་མ་དང་འཇམ་དཔལ་དབྱངས་
དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོ་ཡིན་པས་དེའི་ཡོན་ཏན་ཆ་ཙམ་བརྗོད་
ནའང་མཐར་ཐུག་འཚང་རྒྱ་ཞིང་གནས་སྐབས་བར་ཆད་ཞི་བའི་རྒྱུར་འགྱུར་བར་བསམས་
ནས་ངག་དང་པོ་བརྗོད་དོ། །
ལ 253ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཞེས་དང་མཆོད་པར་བརྗོད་པ་ལ་དགོས་པ་དང་། བསྡུས་པ་དང་། ཚིག་གི་དོན་
གསུམ་ལས་དགོས་པ་ལ་གཉིས་ཏེ་རྩོམ་པོ་རང་གི་རྒྱུད་ལ་འབྱུང་བ་དང་། བཤད་ཉན་བྱེད་
པ་གཞན་གྱི་རྒྱུད་ལ་ཐོབ་པའོ། །ཞེས་ཆེད་དུ་བྱ་བའི་དོན་གསལ་བར་བསྟན་པ་དང་། ཡང་
མཁས་འཇུག་ལས། མངོན་རྟོགས་རྒྱན་གྱི་འགྲེལ་པའི་མཆོད་བརྗོད་དུ། གང་ལ། གང་
གིས། ཇི་ལྟར། ཅིའི་ཕྱིར་ཕྱག་འཚལ་ཞེས་ཁོང་ནས་དྲི་བ་བཀོད་པ་ལ། གང་ལ་ཕྱག་
འཚལ་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ། གང་གིས་ཕྱག་འཚལ་ན་དོན་གྱིས་ཐོབ་པ་
སེངྒེ་བཟང་པོས། ཇི་ལྟར་ཕྱག་འཚལ་ན་གུས་པས། དགོས་པ་ཅིའི་ཕྱིར་ཕྱག་འཚལ་ན། དེ་
རྒྱན་ཚིག་ལེའུར་བྱས་པ་རྣམ་པར་དབྱེ་ཕྱིར་རོ། །ཞེས་གསུངས་པའི་ཕྱིར་སུམ་རྟགས་ཀྱི་
མཆོད་བརྗོད་འདིར་ཡང་། གང་ལ། གང་གིས། ཇི་ལྟར། ཅིའི་ཕྱིར་བཞི་རིམ་པར་སྦྱར་
རིགས་པ་སྟེ། ཅིའི་ཕྱིར་གྱི་དོན་ནི་གོང་དུ་རྒྱས་པར་བཤད་པ་ལྟར་སྐབས་འདིའི་མཆོད་
བརྗོད་ཕྱག་འཚལ་གྱི་ལ་དོན་གྱི་སྒྲ་ནི་བཞི་པ་ཁོ་ནར་ངེས་ཏེ། པྲ་ཏི་པཎ་ཆེན་གྱི་འགྲེལ་
པར་ལ་ཞེས་པ་ནི་བཞི་པ་དགོས་ཆེད་ཀྱི་སྒྲའོ། །ཞེས་གསུངས་པ་ནི་སྒྲ་དོན་མཚུངས་སྦྱོར་
གྱི་ལེགས་པར་བཤད་པ་ཁོ་ན་སྟེ། ས་པཎ་གྱིས་གཞུང་གང་ཞིག་འཆད་པར་བྱེད་པ་ན། བྱེད་
པའི་ཚིག་དྲུག་ལ་སོགས་པ་དང་སྦྱར་ཏེ། ཚིག་དོན་ལེགས་པར་སྦྲེལ་ནས་མི་དགོས་པ་མི་
འཆད། དགོས་པ་མི་འདོར་བར་དཔྱིས་ཕྱིན་པར་བཤད་པ་ནི་སྒྲ་པ་དག་གི་ལུགས་སོ། །
ཞེས་གསུངས་པ་བཞིན་ཏེ་འདིར་བྱེད་པའི་ཚིག་གི་དོན་ལ་དཔྱོད་པའི་སྐབས་ཡིན་པས་སོ། །
བཞི་པ་རྟག་ཞི་བ་ངོས་འཛིན་པའི་ཚུལ་ལ་དཔྱད་པ་ནི། རྩ་བར། གང་གིས་མིང་
གཞི་སྔོན་གསུངས་པའི། །རྟག་ཞི་བ་ལ་ཕྱག་འཚལ་ལོ། །ཞེས་གསུངས་པའི་རྟག་ཞི་བ་ལ་
སྔ་འགྲེལ་རྣམས་སུ་ངོས་འཛིན་མི་འདྲ་བ་མང་དུ་བྱུང་བ་རྣམས་པཎ་ཆེན་རྣམ་གཉིས་ཀྱི་
འགྲེལ་པས་ལེགས་པར་བཀག་ཟིན་པས་འདིར་བསྐྱར་དུ་སྨོས་མ་དགོས་ཤིང་། འདིར་པྲ་
ཏི་པཎ་ཆེན་གྱི་འགྲེལ་པར། གང་གིས་མིང་གཞིའི་ཡི་གེ་སྔོན་ཏེ་ཐོག་མར་གསུང་པ་པོར་
254



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
གྲགས་པའི་རྟག་ཞི་བ་ཁྱབ་འཇུག་གམ་ཚངས་པ་ལ་ཕྱག་བྱས་པའོ། །དེ་ཡང་ཡི་གེ་སྔོན་
བྱུང་གི་ལོ་རྒྱུས་ལས། ཡི་གེ་ཁྱབ་འཇུག་ལྷ་ཡིས་བཀོད། །འཇམ་དཔལ་དབྱངས་ཀྱིས་ང་
རོས་དྲངས། །ཞེས་གསལ་བྱེད་ཀྱི་ཡི་གེ་ཁྱབ་འཇུག་གིས་ཐོག་མར་བཀོད་པ་དང་།
དབྱངས་ཡིག་འཇམ་དཔལ་དབྱངས་ཀྱིས་ཐོག་མར་མཛད་པར་བཤད་པ་དང༌། སྒྲའི་རིག་
བྱེད་ཚངས་པས་ཐོག་མར་བྱས་པ་དང་། མིང་གཞི་ཀ་ཙ་ཊ་ཏ་པ་ཡ་ཤ་ཧ་རྣམས་སྔོན་དུ་
གསུངས་པར་གྲགས་ཤིང་། བརྒྱ་བྱིན་གྱིས་དེ་ལས་བསྡུས་པའི་ཨིནྡྲ་བྱཱ་ཀ་ར་ཎ་བྱས་པར་
གྲགས་པས་སྔོན་གྱི་དུས་སུ་གསུངས་པ་དང་། རྟག་ཞི་བ་ཡང་འགྲེལ་པ་སྤྱན་རས་གཟིགས་
ཀྱི་བརྟུལ་ཞུགས་སུ་ཚངས་པ་དང་ཁྱབ་འཇུག་གཉིས་ཀ་ལ་རྟག་པ་དང་ཞི་བའི་ལུས་ཡོད་
པར་བཤད་ཅིང་། སོ་སོར་འབྲང་མའི་ལྟེ་བསྒྱུར་གྱི་སྐབས་སུ། དམངས་རིགས་ཕྱིར་ནི་རྟག་
ཞི་བ། །ཁྱབ་འཇུག་ལེགས་པར་བྲི་བར་བྱ། །ཞེས་ཁྱབ་འཇུག་དང་ཚངས་པ་ལ་རྟག་ཞི་བ་
ཞེས་བསྟན་བཅོས་གཞན་ལས་ཀྱང་མཐོང་བས་ཚངས་པ་ལའང་འཇུག་པ་སོགས་ཀྱི་འཐད་
པ་མང་ངོ་། །ཞེས་གསུངས་ཤིང་། ཁྱབ་འཇུག་དང་ཚངས་པ་གང་རུང་ཞིག་ལས་གཅིག་ཏུ་
ངེས་པའི་གསལ་འགྲེལ་མ་མཛད་དོ། ། །
དེ་ལ་སི་ཏུ་པཎ་ཆེན་གྱི་འགྲེལ་པར་ཁྱབ་འཇུག་གིས་ཡི་གེ་བཀོད་པར་བཤད་པའི་
གཞུང་དེའང་འཐད་ལྡན་ཡིན་མིན་བརྟག་དགོས་ཤིང་། ཁྱབ་འཇུག་ལ་རྟག་ཞི་བར་ཡང་མ་
གྲོགས་ཏེ། མིང་སྟོང་གིས་ཁྱབ་འཇུག་ལ་བསྟོད་པའི་རྒྱ་དཔེ་ཁོ་བོའི་ལག་ཏུ་སོན་པས་དེའི་
ནང་དུའང་རྟག་ཞི་བ་ཞེས་མ་བྱུང་བའི་ཕྱིར་དང་། སོ་སོར་འབྲང་མའི་སྲུང་བའི་སྐབས་སུ།
དམངས་རིགས་ཕྱིར་ནི་རྟག་ཞི་བ། །ཁྱབ་འཇུག་ལེགས་པར་བྲི་བར་བྱ། །ཞེས་འབྱུང་
བའང་དེ་ཉིད་གཅིག་པར་བསྟན་པ་མ་ཡིན་པའི་ཕྱིར་ཏེ། དམངས་རིགས་ཀྱི་དོན་དུ་དབང་
ཕྱུག་ཁྱབ་འཇུག་གང་རུང་བྲི་བའི་དོན་དུ་མངོན་པའི་ཕྱིར། དེ་མ་ཐག་ཏུ། རྗེའུ་རིགས་ཕྱིར་
ནི་རྣམ་ཐོས་བུ། །ལྷ་ཡི་དབང་ཕྱུག་དབང་པོ་བྲི། །ཞེས་འབྱུང་བའང་རྣམ་ཐོས་བུའམ། །
ལ255



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དབང་ཕྱུག་གམ། བརྒྱ་བྱིན་གང་རུང་བྲི་བའི་དོན་དུ་གསལ་བའི་ཕྱིར་རོ། །ཞེས་དང་། བྲམ་
ཟེ་རྣམས་ཀྱི་གཞུང་དུ་བྱེད་པོ་ཉི་ཤུ་རྩ་བཞི་བཤད་པ་ལས། ཡི་གེའི་བྱེད་པོ་དབང་ཕྱུག་ཏུ་
གསལ་བར་བསྟན་ཡོད་པ་མ་ཟད། མ་མཐོང་ཕྱིར་ན་མེད་པ་མིན། །ཞེས་པ་ལྟར་ཁྱེད་རང་
གིས་མ་མཐོང་བའི་རྟགས་ཀྱིས་མེད་པར་བསྒྲུབ་མི་ནུས་པའི་ཕྱིར། ཞེས་དང་། དབང་ཕྱུག་
གི་མཚན་དུ་རྟག་ཞི་བ་ཞེས་པ་ནི། ས་དཱ་ཤི་བ་སྟེ་འཕགས་པའི་ཡུལ་དུ་རླུང་ལྟར་གྲགས་པ་
ཡིན་ནོ། །ཞེས་ལེགས་པར་བཤད་པའི་གསུང་གིས་མཐའ་གཅོད་པར་མཛད་དོ། །དེ་ལྟར་
ཡང་ས་པཎ་གྱིས། རྩ་ཤེས་མཆོད་བརྗོད་ཀྱི་འཆད་ཐབས་བསྟན་པའི་སྐབས་སུ། དབང་
ཕྱུག་ལ་སོགས་པ་ལ་ཞི་བར་འདོགས་པའི་ཞི་བ་མ་ཡིན་གྱི། ཡོད་མེད་ལ་སོགས་པ་སྤྲོས་པ་
ཐམས་ཅད་ཉེ་བར་ཞིའོ་ཞེས་བཤད་པར་བྱའོ། །ཞེས་གསུངས་པས་དབང་ཕྱུག་ལ་རྟག་ཞི་
བར་བཏགས་པ་ཡོད་པ་དང་། སོགས་ཁོངས་ནས་འཇུག་ཡུལ་གཞན་ཡང་ཡོད་པར་བསྟན་
པ་ཙམ་ལས། གཞུང་གང་ལས་འབྱུང་བ་གསལ་པོར་མ་བྱུང་ཞིང་དེས་ན་གང་ལས་བསྟན་
པའི་གཞུང་བཀའ་དང་བསྟན་བཅོས་དག་ལས་ཇི་ལྟར་འབྱུང་ཚུལ་ནི་འདི་ལྟ་སྟེ། མཚམས་
འདིར། མ་དཔེ་ཤོག་གྲངས་གཅིག་ཙམ་མ་ཚང་༽
ལྔ་པ་ཨ་ཡིག་སོགས་ལ་དཔྱད་པ་འདི་ལ་དྲུག །ཨ་ཡིག་དབྱངས་གསལ་གང་ཡིན་
དཔྱད་པ་དང༌། རྣམ་དབྱེ་དང་པོ་མིང་དང་། བཞི་པ་དགོས་ཆེད། དེ་ཉིད། བདག་སྒྲ །
མཇུག་གི་དོན་ལ་དཔྱད་པའོ། །དང་པོ་ནི་རྩ་བར། ཡི་གེ་ཨཱ་ལི་ཀཱ་ལི་གཉིས། །ཨཱ་ལི་
གསལ་བྱེད་ཨི་སོགས་བཞི། །ཞེས་དབྱངས་བཞིར་གསུངས་པ་དང་། ས་པཎ་གྱིས།
དབྱངས་རྣམས་ནི་ལྔའོ། །གསལ་བྱེད་རྣམས་ནི་ཉི་ཤུ་རྩ་དགུའོ། །ཞེས་གསུངས་ཤིང་། ངག་
སྒྲོན་དུ། དབྱངས་ལྔ་ཡ་ར་ལ་ཝའི་འདོགས། ཞེས་སོགས་མཁས་པ་གཞན་གྱིས་ཀྱང་དེ་
དང་འདྲ་བར་གསུངས་པ་མང་དུ་མཆིས་པ་དེར། སི་ཏུ་པཎ་ཆེན་གྱིས། འགྲེལ་བྱེད་སྔ་མ་
ཁ་ཅིག་གིས། ཨ་ཡིག་ཨཱ་ལིར་བགྲངས་པའི་ཨཱ་ལི་ལྔ་དང༌། ཀཱ་ལི་ཉེར་དགུར་འདོད་པ་
256-



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
བྱུང་མོད་ཀྱི་མཁན་པོའི་དགོངས་པ་མ་རྟོགས་པར་གཟུ་ལུམ་བྱས་པར་སྣང་སྟེ་རྩ་བ་ལས་
དངོས་འགལ་དུ་སྨྲས་པའི་ཕྱིར། ཞེས་གསུངས་ཏེ་མཐའ་བཅད་དོ། །འོན་ཀྱང་མཁན་པོའི་
དགོངས་པ་མ་རྟོགས་པའི་གཟུ་ལུམ་མིན་པར་སེམས་ཏེ། ཅིའི་ཕྱིར་ཞེ་ན། སློབ་དཔོན་ཐོན་
མི་ཉིད་ཀྱི་ཞལ་ནས། རྒྱ་ཡིག་ལྔ་བཅུ་ཐམ་པ་དེ། །བོད་ཡིག་སུམ་ཅུར་གཏན་ལ་ཕབ། །
ཅེས་གསུངས་པས་ཏེ། གོང་གི་དགོངས་པ་ལེན་ཚུལ་དེ་ལྟར་ན། བོད་ཡིག་སོ་བཞིར་
གཏན་ལ་ཕབ། །ཅེས་གསུངས་རིགས་པ་ལ་དེ་ལྟར་མ་གསུངས་པའི་ཕྱིར་ཏེ། དེའི་རྒྱུ་
མཚན་ཡང་རྒྱ་གར་གྱི་ཡི་གེ་ལྔ་བཅུ་ཐམ་པ་དེའི་ནང་དུ་དབྱངས་བཅུ་དྲུག་དང་གསལ་བྱེད་
སོ་བཞི་ཡོད་པ་དེ་དག་བོད་ཡིག་ལ་བསྒྱུར་ཅིང་གཏན་ལ་ཕབ་པའི་ཡི་གེ་སུམ་ཅུ་ཐམ་པའི་
ནང་དུའང་དབྱངས་གསལ་གཉིས་ཀ་ཡོད་དགོས་པ་ལུང་དོན་གྲངས་འདྲེན་གྱི་རིགས་པས་
འགྲུབ་ཅིང་། དབྱངས་ནི་ཨ་ཡིག་ཉིད་ཡིན་པར་མངོན་སུམ་གྱིས་གྲུབ་པ་བསྙོན་དུ་མེད་དོ། །
དེས་ན། བོད་ཡིག་སུམ་ཅུར་གཏན་ལ་ཕབ། ཅེས་དང་རྩ་བའི་མཚན་དོན་དུ་ལུང་སྟོན་པ་རྩ་
བ་སུམ་ཅུ་པ་ཞེས་གསལ་བར་གསུངས་པའི་རྒྱུ་མཚན་འདིས། སྤྱིར་བོད་ཀྱི་རྩ་བའི་ཡི་གེ་
དབྱངས་གསལ་སུམ་ཅུ་ཐམ་པར་གྲངས་ངེས་པའི་ཚུལ་འདི་ནི་རྩ་བ་མཁན་པོའི་དགོངས་པ་
ཡིན་པར་ལུང་དང་རིགས་པས་གྲུབ་བོ། །འོ་ན། ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་
བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་པའོ། །ཞེས་གསུངས་པ་ཅི་ཡིན་ཞེ་ན། དེ་ནི་བྱེ་བྲག་
དབྱེ་བ་བཤད་པའི་སྐབས་སུ་དབྱངས་དང་གསལ་བྱེད་སོ་སོར་ཕྱེ་བ་དངོས་སུ་གསལ་ཞིང་
དབྱངས་བཞི་དབྱེ་གཞིའི་རྩ་བ་ཡང་ཨ་ཡིག་ཉིད་ཡིན་པ་ཡི་གེའི་སྒྲ་དང་གཟུགས་གཉིས་ཀའི་
སྒོ་ནས་གྲུབ་སྟེ། སྒྲ་ཡི་ང་རོའི་རྩ་བ་དབྱངས་ལྔ་ཡིན་པ་ནི། རྒྱ་ཡིག་དབྱངས་ཀྱི་ང་རོ་བདུན་
ལས་རི་ལི་དོར་བའི་ལྷག་མ་བོད་ཡིག་དབྱངས་ཀྱི་ང་རོ་ལྔ་ཡིན་ཏེ། སྨྲ་སྒོ་ལས། དྲང་པོ་ནི་
ཨའོ། ། བསྒྲེངས་པ་ནི་ཨེའོ། །བཀུག་པ་ནི་ཨིའོ། །བསྟོད་པ་ནི་ཨོའོ། ། སྨད་པ་ནི་ཨུའོ། །
ཞེས་འབྱུང་བའི་དོན་ལྟར་བསྟན་དར་ལྷ་རམས་པས་ཀྱང་། སྤྱིར་བོད་ཡིག་ལ་དབྱངས་ཀྱི་
~257ལ



སང
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ང་རོ་ལྔ་ཡོད་དེ། ཞེས་དང་། ཨ་ལ་དབྱངས་འཇུག་མེད་པས་ན། ། གསལ་བྱེད་ཡིན་གྱི་ཨ་
མ་གཏོགས། །ལྷག་མ་ཉི་ཤུ་རྩ་དགུ་ནི། །ཨ་ཡི་དབྱངས་ཀྱིས་བརྗོད་པའི་ཕྱིར། ། ཨ་ཡང་
དབྱངས་སུ་འདུ་བར་འདོད། །
ཅེས་དང་གསེར་ཏོག་འགྲེལ་པ་འཕྲུལ་ལྡེ་ལས། དེ་ལ་ཀ་ནས་ཧའི་བར་ཉེར་དགུ་ནི་
གསལ་བྱེད་དངོས་དང་ཨ་ཡིག་ནི་དབྱངས་གསལ་གཉིས་ཆོད་ཡིན་ཏེ། ཀ་སོགས་ཉེར་
དགུ་པོ་ལ་ཨ་ཡི་དབྱངས་ཀྱི་གདངས་མ་ཞུགས་པར་བརྗོད་དུ་མེད་ལ། ཨི་སོགས་དབྱངས་
བཞི་གང་རུང་ཞུགས་ན་མིང་ཁྱད་པར་བ་སྟོན་ལ། མ་ཞུགས་ཚེ་དབྱངས་ཨ་ཡིག་ཞུགས་
པའི་ནུས་པས་ཀ་ལ་སོགས་པ་མིང་གི་གཞིའམ། ཡི་གེར་གྱུར་ནས་བརྗོད་པ་ཙམ་སྟོན་པ་དེ་
ཨ་ཡིག་དབྱངས་སུ་འགྲོ་ཚུལ་ཡིན་ཏེ། ས་པཎ་ཀུན་དགའ་རྒྱལ་མཚན་གྱིས་མཛད་པའི་
བསྟན་བཅོས་མཁས་པའི་ཁ་རྒྱན་ལས། དེ་ལ་དང་པོར་དབྱངས་རྣམས་ནི་ལྔའོ། །ཨ་ཡིག་
བོར་བ་རྣམས་ནི་འདིར་ཡན་ལག་གོ། །ཞེས་པ་ལྟར། སྐབས་འདིར་བོད་ཀྱི་གསལ་བྱེད་
སྲོག་མེད་དང་དེར་དབྱངས་ཞུགས་པ་ལ་སྲོག་ཏུ་ཞུགས་པའི་ཐ་སྙད་འདོགས་རྒྱུ་མེད་ཀྱང་།
གསལ་བྱེད་ཉེར་དགུ་པོ་ལ་ཨ་དང་གུག་གུ་སོགས་གང་རུང་གི་གདངས་སམ་ང་རོ་ཡན་
ལག་ཏུ་ངེས་པར་དུ་འཇུག་དགོས་པས་ན། དངོས་བསྟན་གྱི་དབྱངས་གུག་གུ་སོགས་བཞི་
དང་། གསལ་བྱེད་སུམ་ཅུ་པར་ཨ་ཡིག་བཞག་པ་ནི་ཐ་མའི་གསལ་བྱེད་ཡིན་ཏེ། ཨའི་
གདངས་ཞུགས་པས་ཀ་སོགས་འགྲུབ་པ་མཚོན་ཕྱིར་དུ་མཛད་པས་བོད་ཀྱི་དབྱངས་ཡིག་
ལ་ལྔ་ཡོད་པར་འདོད་དགོས་སོ། །ཞེས་གསུངས་པ་ལྟར་རོ། །
དབྱིབས་གཟུགས་ཀྱི་སྒོ་ནས་ཀྱང་གྲུབ་སྟེ། རྒྱ་གར་གྱི་དབྱངས་ཡིག་གི་གཟུགས་ལྟར་ན།
བཀབ༔ ལྟ་བུ་གྲུབ་གཟུགས་ཐ་དད་དུ་བྱུང་ཡང་། བོད་ཡིག་གི་དབྱངས་ཨ་ཨི་ཨུ་ཨེ་ཨོ་ལྔ་
ཀ་ཨ་ཡིག་གཅིག་པུ་ལ་གི་གུ་སོགས་སྦྱར་བའི་ང་རོའི་ཁྱད་པར་ཙམ་ལས་གྲུབ་གཟུགས་
ཨ་ཡིག་ཁོ་ན་ཉིད་དུ་གནས་པ་མངོན་སུམ་ཚད་མས་གྲུབ་པའི་ཕྱིར། དབྱེ་གཞི་ཨ་ཡིག་
~258–



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
བགྲངས་པས་དབྱངས་ལྔར་ངེས་ཏེ། རྗེ་བཙུན་བསོད་ནམས་རྩེ་མོས། སེང་གེ་ལྟ་བུའི་ཨ་
ཞེས་བྱ། །ཨི་ཨུ་ཨེ་ཨོ་ཡན་ལག་ཕྱིར། །ཡན་ལག་གི་ནི་ཨ་ཞེས་བྱ། །སེང་གེ་འདྲ་དང་བརྒྱ་
བྱིན་མིག །གླང་སྣ་འོད་མ་འགྲེང་འདྲ་དང་། །ཐོང་གུག་དཔེ་ལྔས་བསྟན་པས་ན། ། སྟོང་
ཆེན་ཡི་གེ་ལྔ་ཞེས་གསུངས། །ཞེས་པ་སྟེ། གི་གུ་སོགས་རྐྱང་པ་བརྗོད་དུ་མེད་པས་ཨ་ལ་
སྦྱར་བས་དབྱངས་སམ་སྟོང་ཆེན་ཡི་གེ་ལྔ་ཞེས་གསུངས་པ་རྒྱུད་ཀྱི་དགོངས་པ་དང་མཐུན་
པའི་ལེགས་བཤད་ཟབ་མོ་སྟེ། མཚན་བརྗོད་ལས། སྟོང་པ་ཆེན་པོ་ཡི་གེ་ལྔ། །ཐིག་ལེ་
སྟོང་པ་ཡི་གེ་དྲུག །ཞེས་གསུངས་པའི་ཕྱིར་རོ། །ཁྱེད་འདོད་པ་ལྟར་ན་སྟོང་པ་ཆེན་པོ་ཡི་གེ་
བཞི། །ཞེས་བརྗོད་དགོས་པར་འགྱུར་ལ་ཨེ་ཝཾ་སྒྲ་སྒྲུབ་ཀྱང་མཚན་ཉིད་ཚང་བ་བྱར་མེད་དེ་
ཡེ་གེ་མ་ཚང་བའི་ཕྱིར་རོ། །འོ་ན་རྩ་བ་ལས། ཨཱ་ལི་གསལ་བྱེད་ཨི་སོགས་བཞི། ། ཞེས་
མ་གསུངས་སམ་ཞེ་ན། དེ་ནི་དབྱངས་གསལ་གྱི་ཡི་གེ་དབྱེ་གཞི་དབྱེ་བའི་ཡན་ལག་ཕྱེ་
བའི་སྐབས་སུ་དེ་ལྟར་གསུངས་པ་དགོས་དབང་གིས་ཡིན་པ་ལས། དོན་དུ་བོད་ཡིག་ལ་
དབྱངས་ལྔར་བཞེད་པ་རྩ་བ་མཁན་པོའི་དགོངས་པ་དངོས་ཡིན་ཏེ། ཅིའི་ཕྱིར་ཞེ་ན། སློབ་
དཔོན་གྱིས་བོད་ཡིག་སུམ་ཅུ་གཏན་ལ་ཕབ་པའི་ཡིག་ཕུད་ཆོས་རྒྱལ་སྲོང་བཙན་སྒམ་པོ་ལ་
ཕུལ་བའི་བྱ་དཀའ་བའི་སྒྲ་རྒྱན་དུ་དབྱངས་ལྔར་ངེས་པའི་སྙན་ཚིག །ཞལ་རས་གསལ་ལ་
རང་མདངས་གང་བ་བཟང་། །གདམས་ངག་ཟབ་ལ་མ་ཆད་ཐ་དད་དང་། །ལས་ངན་བག་
ཆགས་ཐམས་ཅད་བསལ་མཛད་པ། །འཕགས་པ་མ་ཕམ་ཡང་དག་དམ་པ་ལ། །བདེ་
གཤེགས་བདེན་ངེས་ཡེ་ཤེས་ཏེ། །ཏིང་འཛིན་ཞི་ཉིད་རིག་ཅིང་གཟིགས། །ཉོན་མོངས་
ཚོགས་བཅོམ་མགོན་པོ་མཆོག །དུག་གསུམ་བདུད་བཏུལ་ཀུན་ཏུ་ཐུལ། །ཞེས་དབྱངས་ཨ་
ངེས་གཙོ་བོར་གྱུར་པའི་དབྱངས་ལྔ་ངེས་པའི་སྒྲ་རྒྱན་འདིའི་སྟེང་ནས་དབྱངས་ལྔར་བཞེད་
པ་བསྙོན་མེད་དུ་གསལ་ཞིང་། དེར་བརྟེན་བོད་ཀྱི་གྲུབ་མཐའ་རིས་མེད་ཀྱི་མཁས་དབང་
དུ་མས་དབྱངས་ལྔའི་བྱ་དཀའི་སྒྲ་རྒྱན་དང༌། སྙན་ངག་འགྲེལ་པ་སོགས་ལས་མཐའ་ཡས་
ལb9



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
པར་འབྱུང་བ་ཉི་ཟླ་ལྟར་ཡོངས་སུ་གྲགས་ཤིང་གྲུབ་པ་བསྙོན་དུ་མེད་མོད། །
འོན་ཀྱང་ཉིད་ཀྱི་སྙན་ངག་གི་སྒྲ་རྒྱན་དུ་དབྱངས་བཞི་ཁོ་ནར་ངེས་པའི་བྱ་དཀའི་སྒྲ་
རྒྱན་དུ་མཛད་ཡོད་ལས་ཆེ། གང་ཞེ་ན་འགྲེལ་ཆེན་དུ། ཨ་ཡིག་དེ་ཀ་ལ་སོགས་པར་
ཞུགས་པའི་ཐ་སྙད་བྱར་མེད་པས། དེས་དེ་དག་ལ་ཨཱ་ལིའི་བྱ་བ་གསལ་བར་བྱེད་མི་ནུས་
པའི་ཕྱིར་ཀཱ་ལིའི་སྡེ་ཚན་དུ་འདྲེན་པར་མཛད་པའོ། །ཞེས་གསུངས་པས་སོ། །འོན་ཀྱང་དེ་
ནི་མི་འཐད་དེ། གོང་གསལ་རྩ་བ་མཁན་པོ་སོགས་ཀྱི་དབྱངས་ཨ་ངེས་ཀྱི་སྒྲ་རྒྱན་དེའི་
ཐོག་ནས་ཨཱ་ལིའི་བྱ་བ་གསལ་བར་བྱེད་ནུས་པ་ཡང་གསལ་བར་མཚོན་པ་མ་ཡིན་ནམ།
དེའི་ཕྱིར། རྩ་བ་ལས། མོ་ཡིག་དབྱངས་དང་མི་ལྡན་ན། །ཕོ་ཡིག་བརྗོད་པ་མེད་པར་
འགྱུར། །ཞེས་པས་མོ་ཡིག་དབྱངས་ལྔར་ལྡོག་མེད་དུ་གྲུབ་པ་དེ་ནི་རྩ་བ་མཁན་པོའི་
དགོངས་པ་དངོས་ཡིན་ནོ། །འོ་ན་པྲ་ཏི་པཎ་ཆེན་གྱིས། བོད་ཀྱི་དབྱངས་ལ་ཨ་ཡིག་མེད་
པས། ཞེས་མ་གསུངས་སམ་ཞེ་ན། དེ་ནི་ཨཱ་ལིའི་ནང་དུ་ཨ་ཡིག་མེད་པ་ལ་གསུངས་ཀྱི།
དབྱངས་མིན་པར་གསུངས་པ་མ་ཡིན་ཏེ། དེ་མ་ཐག་ཏུ། དབྱངས་དང་པོ་ཨ་ཡིག་དེ་བོད་
ཀྱི་གསལ་བྱེད་ཐ་མར་བསྣན་པས། དེའི་ལྷག་མ་ཨི་ཨུ་ཨེ་ཨོ་བཞི་ལ་དབྱངས་ཀྱི་ངེས་པ་
མཛད་དོ། །ཞེས་གསུངས་པའི་ཕྱིར་ཏེ་མེད་དང་མིན་གྱི་སྒྲ་དོན་སོ་སོར་དབྱེ་ཤེས་པར་གྱིས་
ཤིག །
གཉིས་པ་རྣམ་དབྱེ་དང་པོ་མིང་གི་ཚུལ་ལ་དཔྱད་པ་ནི། རྩ་བར། རྗེས་འཇུག་ཡི་གེ་
བཅུ་པོ་ནི། །མིང་གང་གི་ནི་མཐར་སྦྱར་བ། །ཞེས་སོགས་གསུངས་པ་ལ་སྤྱིར་བསྟན་
བཅོས་འདི་ཉིད་ཀྱི་བརྗོད་བྱ་མིང་ཚིག་ཡི་གེའི་ཚོགས་པ་གསུམ་ཡིན་ཀྱང་། འདིར་སླར་
བསྡུའི་སྒྲ་སྦྱོར་ཡུལ་མིང་གང་རུང་ཞེས་པ་ཙམ་ལས་ཞིབ་པ་མ་གསུངས་ཤིང་། འགྲེལ་པ་
རྣམས་སུའང་གསལ་བར་མ་བྱུང་པས་འདིར་ཅུང་ཟད་བཤད་ན། སྤྱིར་མིང་ལ་ཐོག་མ་
འདོད་རྒྱལ་དང༌། བཏགས་མིང་ལ་སོགས་ཀྱི་དབྱེ་བ་ནི་མིང་གི་ཚོགས་བཤད་པ་གཞན་དུ་
~260ག



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
ལྟ་ཞིང་། མིང་གི་རྣམ་གྲངས་ཀྱང་མངོན་བརྗོད་ལས་ཤེས་པར་བྱ་དགོས་ལ། འདིར་སུམ་
རྟགས་ཀྱི་ཁྲིད་རྒྱུན་ཡང་ཡོད་པའི་མིང་གི་དབྱེ་བ་ངེས་པར་དུ་ཤེས་དགོས་པ་ནི། མིང་
གཞིའི་ཡི་གེ་དང་མིང་གི་ཡི་གེའི་ཁྱད་པར། མིང་དང་མིང་རྐྱང་གི་ཁྱད་པར་རྣམས་སོ། །དེ་
ལ་དང་པོ་མིང་གཞིའི་ཡི་གེ་སུམ་ཅུ་ཐམ་པའི་ནང་ནས་མིང་རྐྱང་ཡིན་པའི་ཡི་གེ་ཁ་ང་ཆ་ཇ་
ཉ་ཕ་བ་མ་ཝ་ཡ་ར་ཤ་ས་སྟེ་བཅུ་བཞི་འདི་དག་ནི་མིང་གཞི་དང་མིང་གཉིས་གཞི་མཐུན་
ཅན་ཡིན་ལ། ལྷག་མ་བཅུ་དྲུག་ནི་མིང་གཞི་ཁོ་ནའི་ཡི་གེ་ཡིན་ནོ། །མིང་གཞི་དང་མིང་གི་
ཆ་ཤས་ཀྱི་ཁྱད་པར་ནི། བཀབས། ལྟ་བུ་ཀ་མིང་གཞི་ལ་སྔོན་རྗེས་ཡང་འཇུག་རྣམས་ནི་དེ་
ཆ་ཤས་སོ། །མིང་དང་མིང་མཐའི་ཁྱད་པར་ནི། བུམ་པ། ཀ་བ། འཇམ་པོ། སོས་ཀ
དགུན་ཁ་ལ་སོགས་པའི་པ་བ་པོ་དང་རྟགས་མཚུངས་དང་བརྗོད་བདེ་འདྲེན་པ་རྣམས་སོ། །
མིང་དང་མིང་རྐྱང་གི་ཁྱད་པར་ནི་བྱ་བྱེད་དང་བདག་གཞན་སོགས་ཀྱི་དབྱེ་བ་འབྱེད་
རྒྱུ་ཡོད་མེད་ཀྱི་ཁྱད་པར་ཡིན་ཏེ། དེ་ལ་བྱ་བྱེད་བདག་གཞན་གྱི་དབང་གིས་སྔོན་རྗེས་ཡང་
འཇུག་གི་ཡི་གེ་ཡོད་མེད་མི་འདྲ་བར་འགྱུར་ལྡོག་འགྲོ་བ་དཔེར་ན། སྐྱོབ། བསྐྱབ།
བསྐྱབས། སྐྱོབས། སྒྲུབ། བསྒྲུབ། བསྒྲུབས། སྒྲུབས། གཞལ། བཅལ། འདོགས།
གདགས། བཏགས་ལྟ་བུ་ནི་མིང་ཞེས་བྱའོ། །བྱ་བྱེད་བདག་གཞན་དུས་སོགས་སྦྱར་དུ་
མེད་པར་སྔོན་རྗེས་ཡང་འཇུག་མིང་གཞི་ཚང་མ་གཏན་དུ་མི་འགྱུར་བར་གནས་པ་རྣམས་
མིང་རྐྱང་ཞེས་བྱ་སྟེ་དཔེར་ན། སངས་རྒྱས། དགེ་འདུན། ཚུལ་ཁྲིམས། བརྩོན་འགྲུས། །
བསམ་གཏན། ཤེས་རབ། ཐམས་ཅད། སེམས་ཅན། ཡོན་ཏན། སྨོན་ལམ། མཐར་ཕྱིན་
{འདི་འདྲ་ལ་དུས་སོགས་ཀྱིས་ད་དྲག་ཡོད་མེད་འགའ་ཞིག་ཡོད》ལ་སོགས་པ་ཚང་མ་མིང་རྐྱང་ཞེས་བྱ་སྟེ་
རྣམ་དབྱེ་དང་པོའི་མཚན་གཞི་འཇོག་ས་ཡང་འདི་དག་ཡིན་པས་མིང་རྐྱང་དང་རྣམ་དབྱེ་
དང་པོ་གཅིག་སྟེ་དོན་གྱི་ངོ་བོ་ཙམ་སྟོན་པའི་མིང་ནི་རྣམ་དབྱེ་དང་པོ་ཡིན་པའི་ཕྱིར་ཏེ།
ལེགས་སྦྱར་ལ་རྐྱེན་སྦྱར་ཏེ་མིང་དུ་བསྒྲུབ་དགོས་ཀྱང་། བོད་སྐད་ལ་དེ་མི་དགོས་པས་མིང་
~261ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
རྐྱང་ཉིད་རྣམ་དབྱེ་དང་པོ་ཡིན་ཞིང་། དེས་ན་གོང་གི་ཡིག་རྐྱང་བཅུ་བཞི་རྣམས་ཀྱང་མིང་
རྐྱང་ཡིན་ལ་རྣམ་དབྱེ་དང་པོ་ཡང་ཡིན་དགོས་ཏེ་དོན་གྱི་ངོ་བོ་ཙམ་སྟོན་པས་སོ། །འོ་ན་
སློབ་དཔོན་བློ་བརྟན་གྱིས། དོན་གྱི་ངོ་བོ་སྟོན་པ་མིང་། །དེ་ཡི་ཁྱད་པར་སྟོན་པ་ཚིག །གང་
ཡང་མི་སྟོན་ཡི་གེའོ། །ཞེས་ཡི་གེ་རྐྱང་པས་དོན་མི་སྟོན་པར་གསུངས་སོ་ཞེ་ན་དེ་ལ་མ་ངེས་
པའི་འགལ་སྤྱོང་འདི་ལྟར་ཡོད་དེ། ས་པཎ་གྱིས། ཡི་གེ་རེ་རེའི་ངེས་བརྗོད་ལས་ཨ་དང་ཀ་
ལ་སོགས་པ་འཇམ་དཔལ་དང་ཚངས་པ་ལ་སོགས་པར་བཤད་པ་དང་། བོད་ལ་ཡང་ཡི་གེ་
རེ་རེས་མིང་དུ་འགྱུར་བ་མཐོང་བས་མ་ངེས་སོ་ཞེ་ན། མི་འགལ་ཏེ་རྣམ་དབྱེའམ་བརྗོད་
འདོད་ཀྱི་སྒོ་ནས་གོ་བ་ཡིན་གྱི། ཡི་གེ་ལྡོག་པས་གོ་བ་མ་ཡིན་ཏེ་ཧ་ཅང་ཐལ་བར་འགྱུར་
བའི་ཕྱིར་རོ། །ཞེས་དང་། མིང་གི་མཚན་ཉིད་ནི་དོན་གྱི་ངོ་བོ་སྟོན་པར་བྱེད་པའི་སྒྲ་སྤྱི་སྣང་
བའོ། །དེའང་ཡི་གེ་འདུས་པ་ལས་འབྱུང་སྟེ། ཀ་བ། བུམ་པ་ལ་སོགས་པ་ལྟ་བུའོ། །རྣམ་
པར་དབྱེ་བའམ་བརྗོད་འདོད་ཀྱིས་དོན་གྱི་ངོ་བོ་ལ་བརྡ་མི་སྤྱོད་ན་ཡི་གེ་འདུས་པ་ཙམ་
གྱིས་མིང་དུ་མི་འགྱུར་ཏེ། དོན་མི་སྟོན་པའི་ཡི་གེ་འདུས་པའང་མིང་དུ་ཐལ་བས་སོ། །དོན་
གྱི་ཁྱད་པར་མི་སྟོན་ན་མིང་འདུས་པ་ཙམ་གྱིས་ཚིག་ཏུ་མི་འགྱུར་ཏེ། ཁྱད་པར་མི་སྟོན་པའི་
མིང་རྐྱང་མིང་དུ་འདུས་པའང་ཚིག་ཏུ་ཐལ་བས་སོ། །ཞེས་གསུངས་སོ། །པཎྜི་ཏ་དྲན་པའི་
ཡེ་ཤེས་ཀྱིས་ཀྱང་། ཡི་གེ་འདུས་པ་ལས་མིང་འགྲུབ་སྟེ། ཡི་གེ་ཉིད་ཀྱང་མིང་མ་ཡིན། ཡི་
གེ་ལས་གུད་ནའང་མིང་མེད་དེ། ཡི་གེ་འདུས་པའི་གནས་སྐབས་ན་མིང་ཞེས་བྱའོ། །དེ་
ལྟར་ཡི་གེ་འདུས་པ་མིང་ཡིན་ན་ཡི་གེ་ཇི་ཙམ་འདུས་པས་མིང་འགྲུབ་ཅེ་ན། འདི་ལྟར་ཆོས་
རྣམས་ཀྱི་ངོ་བོ་ཉིད་ཙམ་སྟོན་ན་ཡི་གེའི་རྣམ་གྲངས་ཀྱི་ཚད་ངེས་པ་མེད་དེ་དཔེར་ན། པ་རི་
ཀ་ཥ་ལྟ་བུའི་ཡི་གེ་བཞིའི་རྣམ་པའི་བྱེ་བྲག་དང་བཅས་པ་ལའང་མིང་ཞེས་བྱའོ། །ཁ་ལྟ་བུ་
ཡི་གེ་གཅིག་ལའང་མིང་ཞེས་བྱ་སྟེ། མདོར་ན་ཆོས་ཀྱི་ངོ་བོ་ཉིད་ཙམ་སྟོན་ནུས་ལ་ཁྱད་པར་
མི་སྟོན་པའི་ཡི་གེ་འདུས་པའི་གནས་སྐབས་ལ་མིང་ཞེས་བྱའོ། །ཞེས་གསལ་བར་གསུངས་
མ262ལ



OEAL
སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
སོ༑ ༑དེ་ལ་ཁ་ལྟ་བུའི་ཡི་གེ་གཅིག་གིས་དོན་སྟོན་ཚུལ་ཇི་འདྲ་ཡིན་སྙམ་ན། ཡིག་བཤད་
མཁས་པའི་ཁ་རྒྱན་ལས། འོ་ན་ཁ་ཞེས་པ་དང་ཉ་ཞེས་པ་རིམ་པ་བཞིན་དུ་གདོང་གི་ཁ་དང་
སྲོག་ཆགས་ཉའི་མིང་མ་ཡིན་ནམ། ཅིའི་ཕྱིར་མིང་ལ་ཡི་གེ་དུ་མ་འདུ་དགོས་ཞེ་ན། མིང་དུ་
གྲུབ་པའི་ཁ་དང་ཉ་ཡིག་ལའང་ཁའ་དང་ཉའ་ཞེས་འ་ཡིག་གི་མཐའ་རྟེན་ཡོད་པས་སྐྱོན་
མེད་དོ། །འདི་ནི་སུམ་རྟགས་ཀྱི་དགོངས་པ་ཡིན་པས་ངེས་པར་ཁས་ལེན་དགོས་ཏེ་སུམ་ཅུ་
པ་ལས། ཨ་ལི་བཞི་ལས་གང་ལྡན་ཡང་། །རྗེས་འཇུག་བཅུ་པོ་མ་ཞུགས་ན། །མིང་གཞན་
སྦྱོར་བ་ཡོད་མི་སྲིད། །ཅེས་དང༌། རྟགས་འཇུག་ལས། ཕོ་ཡིག་དེ་དག་རྣམས་ལ་ཡང་། །
འཇུག་པར་བཅས་པ་མེད་ན་ནི། །མིང་དང་ཚིག་ཀྱང་གསལ་མི་ནུས། །ཞེས་གསུངས་པའི་
ཕྱིར། ཞེས་གསུངས་པ་ལྟར་སྐད་གསར་བཅད་ལ་མཐའ་བསྡུས་ཀྱང་དོན་ཐོབ་ལ་ཡོད་པར་
ཤེས་དགོས་པ་འདི་སུམ་རྟགས་སྨྲ་བ་རྣམས་ལ་གལ་ཆེའོ། །
འོ་ན་ཆོས་རྣམས་ཀྱི་ངོ་བོ་སྟོན་བྱེད་མིང་ཡིན་ན་མིང་གི་ངོ་བོ་ཇི་ལྟར་ཡིན་ཞེ་ན། བློའི་
འཛིན་སྟངས་ཀྱིས་གཟུང་བྱའི་ཡུལ་གྱི་སྤྱི་དེར་བཏགས་པའི་བླ་དྭགས་ཚིག་སྤྱི་སྣང་བ་ནི་
མིང་དུ་བརྗོད་དེ། དཔེར་ན་བུམ་པར་འཛིན་པའི་རྣམ་རྟོག་གི་འཛིན་སྟངས་ཀྱིས་གཟུང་བྱ་
དེ་ལ་བུམ་པ་ཞེས་པའི་མིང་འདོགས་ཤིང་། དེ་ཡང་རྣ་བར་ཚོར་བ་དེ་མ་ཡིན་པར་དེའི་སྒྲ་སྤྱི་
སྣང་བ་དེ་མིང་གི་ངོ་བོའོ། །དེ་ལ་དབྱེ་ན་དངོས་པོའི་མིང་དང་། འབྲེལ་བའི་མིང་། འདུས་
པའི་མིང་། ཐ་དད་པའི་མིང་། གྲགས་པའི་མིང་། མ་གྲགས་པའི་མིང་སྟེ་དྲུག་དང་། རྒྱས་
པར་དབྱེ་ན་བསྡུ་བ་ལས་བཞི་བཅུ་ཙམ་གསུངས་སོ། །དེ་ཡང་སྤྱིར་མིང་ཚིག་ཡི་གེའི་ཚུལ་
འདི་ཐེག་ཆེན་གྱི་མདོ་སྡེ་རྣམས་སུ་དྲང་ངེས་ཀྱི་ཚུལ་གཉིས་སུ་གསུངས་ཤིང་། ཐེག་དམན་
དག་ནི། མཛོད་ལས། གང་རྣམས་ཐུབ་པའི་གསུང་དེ་དག །ཚིག་གམ་མིང་ཡིན་དེ་དག་ནི། །
གཟུགས་དང་འདུ་བྱེད་དག་ཏུ་འདུས། །ཞེས་པ་ལྟར་བྱེ་བྲག་སྨྲ་བས་གསུང་རབ་ཀྱི་ངོ་བོ་
མིང་ཚིག་ཡི་གེའི་ཚོགས་པ་སྒྲ་སྤྱིའི་ཕྲེང་བར་འདོད་པས་ལྡན་མིན་འདུ་བྱེད་དང་། མདོ་སྡེ་
ལ263



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
པས་དེ་སྒྲ་རང་མཚན་པར་འདོད་པས་གཟུགས་སུ་བཞེད་པ་སོགས་ཀྱི་བཤད་བྱ་རྒྱ་ཆེ་ཞིང་
རྣམ་གྲངས་མང་ངོ༌། །དེར་བརྟེན་ཅོ་ནེ་དགེ་བཤེས་རིན་པོ་ཆེས། དེང་སང་སུམ་རྟགས་སྨྲ་
བ་རྣམས་ཀྱིས་རྣམ་དབྱེ་དང་པོ་མིང་ནི་གོ་སླ་ཟེར་ཡང་། ང་ནི་མིང་འདི་གོ་དཀའ་བར་
འདུག་ཅེས་གསུངས་པའང་གོང་གི་དེ་དག་ལ་དགོངས་པར་མ་ཟད། ཆོས་ཐམས་ཅད་མིང་
རྐྱང་བཏགས་ཡོད་ཙམ་གྱི་གདགས་གཞི་ལ་བྱ་བྱེད་ལས་གསུམ་དང་། བདག་གཞན་དུས་
གསུམ་གྱི་ཐ་སྙད་བསྙོན་མེད་དུ་འཐད་པའི་རྟེན་འབྱུང་གི་ཚུལ་འདི་གོ་དགོས་པར་གསུངས་
སམ་སྙམ་སྟེ། དེ་ལྟ་བུ་ནི་རང་རེས་གོ་དཀའ་བའི་གནས་ཡིན་པ་སྨོས་ཅི་དགོས། འོན་ཀྱང་
གོང་དུ་བཀོད་པ་འདི་ཙམ་གྱིས་ཀྱང་རང་མཉམ་ལ་ཅུང་ཟད་ཕན་པར་སྲིད་སྙམ་ནས་ཆ་
ཙམ་ཞིག་བྲིས་པ་ལགས་སོ། །
གསུམ་པ། རྣམ་དབྱེ་བཞི་པའི་དོན་ལ་བཞེད་ཚུལ་ཕྱོགས་གཉིས་ཏེ། བྱ་ཡུལ་ལམ་
དེ་དང་འབྲེལ་བའི་ལས་ལ་ཕན་འདོགས་པའི་བྱ་བ་ཁོ་ན་དགོས་ཆེད་ཀྱི་དོན་དུ་འདོད་པ་
ལས། བྱེད་པ་པོའམ་དེ་དང་འབྲེལ་བའི་ལས་ལ་ཕན་འདོགས་པའི་བྱ་བ་ནི་དགོས་ཆེད་ཀྱི་
སྒྲ་མིན་པར་བཞེད་པའི་ཕྱོགས་གཅིག་དང་། ཡང་བྱ་ཡུལ་དང་བྱེད་པོ་གང་ལའང་ཁྱབ་
མཉམ་དུ་དེ་དང་དེའི་ཆེད་དུ་བྱས་པའི་བྱ་བ་ཞིག་ཡིན་ཕྱིན་དགོས་ཆེད་དུ་བཞེད་པའི་
ཕྱོགས་གཅིག་བཅས་གཉིས་སུ་སྣང་ཞིང་། འདིའི་སྔ་མ་ནི་སི་ཏུའི་འགྲེལ་ཆེན་གྱི་ལུགས་ཏེ་
དེའི་འདོད་ཚུལ་ཕལ་ཆེ་བ་གོང་དུ་དྲངས་ཟིན་པ་ལྟར་དང༌། སྐབས་འདིའི་དགོས་ཆེད་ཀྱི་
དཔེར་བརྗོད་འགྲེལ་ཆེན་དུ་བཀོད་པ། དབུལ་ཕོངས་ལ་སྦྱིན་པ་གཏོང་ལྟ་བུ་ཆེད་དུ་བྱ་
བའི་དོན་ཡིན་ན་དགོས་ཆེད་ཀྱི་སྒྲ་དང་། ཞེས་པ་འདི་གཅིག་པུ་ལས་མེད་ཅིང་། དེའི་རྗེས་
འབྲང་ལྷག་བསམ་པའི་འགྲེལ་པར་ཡང་སློང་མོ་ལ་སྦྱིན་ལྟ་བུ་བྱ་བ་དེས་བྱ་བའི་ཡུལ་
དེའམ། དེ་དང་འབྲེལ་བའི་ལས་ལ་ཕན་འདོགས་པ་རྣམས་ཏེ། ཞེས་སོགས་དང༌། ཡང་སི་
ཏུའི་རྗེས་འབྲང་དངུལ་ཆུ་ཡབ་སྲས་བཞེད་པ་མཐུན་པར། བྱ་བ་བྱས་པས་བྱ་བའི་ཡུལ། །
~ 264



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར། །
དེའམ་དེ་དང་འབྲེལ་བ་ལ། །ཕན་ཐོགས་མེད་ན་གཉིས་པ་སྟེ། །དཔེར་ན་ཤར་དུ་འགྲོ་ལྟ་
བུ༑ །ཕན་ཐོགས་ཡོད་ན་བཞི་པ་སྟེ། །དཔེར་ན་སློང་ལ་སྦྱིན་ལྟ་བུ། །ཞེས་གསུངས་སོ། །
བཞེད་པ་ཕྱི་མ་ནི། འགྲེལ་པ་ཀུན་བཟང་དགོངས་རྒྱན་ལས། བཞི་པ་དགོས་ཆེད་ལ་
འཇུག་པ་ཡང་ལའི་སྒྲ་དང་མཐུན་ཏེ། དཔེར་ན། མཐོ་རིས་སུ་སྨོན་ལམ་ཐོབ། ཐར་བ་ཐོབ་
པ་རུ་བདག་མེད་སྒོམ། རྒྱན་དུ་གསེར་བརྡུང་། ཚོགས་ན་མང་ཇ་བསྐོལ། ཐར་བ་སྒྲུབ་ཏུ་
ངེས་འབྱུང་བསྐྱེད། ཅེས་སོགས་དང་། གསེར་ཏོག་མཆན་འགྲེལ་དུ། རྣམ་དབྱེ་བཞི་པ་
དགོས་ཆེད་ཀྱི་སྒྲ་ནི། དགོས་པ་དང་བྱ་བ་གཉིས་སོ་སོར་འབྱེད་ཅིང་། གཙོ་ཆེར་དགོས་པ་
གང་གི་ཆེད་དུ་བྱ་བ་བྱས་པ་ལ་ཉེ་བར་བྱེད་པའི་ལའི་དོན་ཅན་གྱི་རྣམ་དབྱེ་སྟེ། དཔེར་ན།
ལམ་གྲོགས་སུ་དེད་དཔོན་འཚོལ། འཇིགས་སྐྱོབ་ཏུ་བླ་མ་དྲན། སྡིག་སྦྱོང་དུ་ཡིག་བརྒྱ་
བཟླ། ཤེས་བྱེད་དུ་མདོ་ལུང་དྲངས། རང་སེམས་ལ་སྐུལ་མ་འདེབས། སྤྱི་སྒེར་དུ་བསྔོ་སྨོན་
བྱ༑ ཞེས་སོགས་གསུངས་ཤིང་། དེ་དང་མཚུངས་པར་དབྱངས་ཅན་དགའ་བའི་བློ་གྲོས་
ཀྱིས་ཀྱང༌། དགོས་པ་གང་གི་ཆེད་དུ་ནི། །བྱ་བ་བྱས་པར་གོ་ནུས་པ། །རྣམ་དབྱེ་བཞི་པ་
དགོས་ཆེད་དེ། །བྱ་བ་གང་ཡིན་འདིས་མི་སྟོན། དཔེར་ན་ལྷ་ལ་མཆོད་པ་དང༌། །ཆོས་ལ་
འབད་ཅེས་བརྗོད་པ་ན། །མཆོད་པ་ཕུལ་དང་འབད་པ་དེ། །གང་གི་ཆེད་དུ་བྱས་པ་ཡིན། །
དགོས་པ་བདེ་བླག་གོ་བའི་ཕྱིར། །དེ་འདྲའི་ལ་ཡིག་དགོས་ཆེད་དོ། །ཞེས་གསུངས་པ་སྟེ།
དཔེར་བརྗོད་འདི་དག་ཕལ་ཆེར་ནི་བྱེད་པ་པོའི་ཆེད་དུ་ཡིན་པར་གསལ་ཞིང་། ལྕང་སྐྱ་
རོལ་པའི་རྡོ་རྗེ་སོགས་འགྲེལ་པ་ཕལ་ཆེར་འདི་དག་དང་ཕྱོགས་མཚུངས་སུ་ཡོད་དོ། །
བཞེད་པ་སྔ་མ་དག་གི་དབང་དུ་བྱས་ན་དཔེར་བརྗོད་འདི་དག་གཉིས་པར་འཇོག་པ་ལས་
འོས་མེད་དེ། བྱ་ཡུལ་ལ་ཕན་ཐོགས་ཡོད་མེད་ཁོ་ནས་དབྱེ་མཚམས་ཕྱེ་བའི་ཕྱིར། དེས་ན་
དེང་དུས་སུམ་རྟགས་སློབ་མཁན་མང་པོ་ཞིག་གིས་བྱ་ཡུལ་ལ་ཕན་འདོགས་པ་ཞིག་མིན་
ཕྱིན་དགོས་ཆེད་ཀྱི་སྒྲ་མིན་པར་འཛིན་པའི་ལོག་རྟོག་ལ་ཞེན་པ་ཤིན་ཏུ་མང་ཞིང་། ད་ལྟའི་
ལ 265ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དགོས་ཆེད་ཀྱི་སྒྲ་ནི་ཁྱབ་ཆུང་བས་དཔེར་བརྗོད་འགོད་རྒྱུ་ཡང་ཉུང་ཟད་ལས་མི་རྙེད་པ་
དཔེར་ན། འགྲེལ་ཆེན་དུ་དགོས་ཆེད་ལ་གོང་དུ་བཀོད་པའི་དཔེར་བརྗོད་དེ་ཁོ་ན་མ་
གཏོགས་མེད་ཅིང་། མཁས་དབང་ལྷག་བསམ་པའི་དཔེར་བརྗོད་དུ། ཆོས་ཕྱོགས་སུ་
དཀའ་བ་སྤྱད། དམན་པར་བརྩེ། འགྲོ་ལ་ཕན་ཕྱིར་ལྷ་རུ་བསྐྱེད། གཞན་དོན་དུ་སངས་
རྒྱས་བསྒྲུབ། མདུན་དུ་མར་མེ་འཇོག་སོགས་བཀོད་འདུག་པ་དེ་དག་ཀྱང་བྱ་བའི་ཡུལ་ཁོ་
ནར་ཕན་འདོགས་པའི་དགོས་ཆེད་ཀྱི་སྒྲ་ཡིན་མིན་དཔྱད་དགོས་ཏེ། འགྲེལ་ཆེན་གྱི་ལུགས་
ལྟར་ན་དེ་དག་དགོས་ཆེད་ཀྱི་སྒྲ་མིན་པའམ། ཡང་ན་འགའ་ཞིག་རྣམ་དབྱེ་གཉིས་པར་
འཇོག་དགོས་པ་དང༌། འགའ་ཞིག་བྱེད་པ་པོའི་ཆེད་དུ་ཡིན་པར་ཁས་ལེན་བྱེད་དགོས་
པར་འགྱུར་ཞིང་། གསུང་རབ་ཀྱི་བརྡ་ཆད་མང་པོ་ཞིག་ཏུ་བཞི་པའི་སྒྲ་ལ་གོང་གསལ་
དཔེར་བརྗོད་རྣམས་དང་མཐུན་པ་མཐའ་ཡས་པར་འབྱུང་བ་དེ་དག་ལ་མ་ཁྱབ་པས་བརྡ་
སྤྱོད་པའི་བསྟན་བྱ་མ་ཚང་བའི་སྐྱོན་ལྡོག་ཏུ་མེད་པར་སྣང་ངོ༌། །ཅིག་ཤོས་ལྟར་ན་སྐྱོན་དེ་
དག་མི་འབྱུང་བར་མ་ཟད་འཇུག་ཡུལ་ཁྱབ་ཆེ་ལ་སྒྲ་དོན་མཚུངས་སྦྱོར་གྱི་གོ་བ་ལེན་བདེ་
ཞིང་བརྡ་སྤྲོད་པའི་མཚན་ཉིད་ཡོངས་སུ་ཚང་བ་བཅས་བྱ་ཡུལ་དང་བྱེད་པོ་ཁྱབ་མཉམ་དུ་
འཇུག་པ་ཉིད་དོན་དང་མཐུན་པས་ལེགས་པར་སེམས་ཏེ། འཕྲུལ་ལྡེ་ལས། དགོས་ཆེད་དེ་
བྱ་བའི་ཡུལ་དང་བྱེད་པ་ཅི་རིགས་པ་ལ་ཕན་འདོགས་པར་འགྱུར་བ་དེའི་སླད། དེའི་ཆེད།
དེའི་ཕྱིར་ལྟ་བུ་དགོས་ཆེད་གསལ་བྱེད་ཀྱི་སྒྲ་བསྡུས་ཏེ་སྟོན་པ་དང་། ཞེས་གསུངས་པ་ནི་
ལེགས་པར་བཤད་པ་འབའ་ཞིག་གོ། ། །
བཞི་པ་དེ་ཉིད་ཀྱི་དོན་ལ་དཔྱད་པ་ནི། རྩ་བར། ལས་དང་ཆེད་དང་རྟེན་གནས་དང་། །
དེ་ཉིད་ཚེ་སྐབས་ལ་སྒྲ་ཡིན། །ཞེས་ལའི་སྒྲ་ནི་དོན་ལྔ་པོ་དེ་དག་ལ་འཇུག་པར་གསུངས་
ཀྱང་སི་ཏུའི་འགྲེལ་ཆེན་དུ། ལ་ན་དག་ནི་དོན་འདི་འདྲ་ལ་ནམ་ཡང་འཇུག་པ་མ་ཡིན་པས།
སྨྲ་སྒོར་ལ་ན་དག་གི་འཇུག་པ་འཆད་པའི་སྐབས་སུ་འདིར་འཇུག་པར་མ་བཤད་པ་དང་།
མ266–
དུང་
t



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
དུ་ལ་སོགས་པ་ལ་དང་མཐུན། །དེ་ཉིད་དག་ནི་ལྷག་པ་ཡིན། །ཞེས་འབྱུང་བ་ནི་ལེགས་
པར་བཤད་པའོ། །ཞེས་གསུངས་མོད་ཀྱང་དེ་ནི་འཐད་པར་མ་མཐོང་སྟེ། སྐབས་འདིར་སྨྲ་
སྒོ་ལས། འདི་ལ་ཞེས་བྱ་བ་དང་། འདི་ན་ཞེས་བྱ་བ་དང་། འདི་རུ་ཞེས་བྱ་བ་དང་། འདིར་
ཞེས་བྱ་བ་དང་། གང་དུ་ཞེས་བྱ་བ་དང་། དབུས་སུ་ཞེས་བྱ་བ་ཐམས་ཅད་ལའི་སྒྲ་དང་
མཐུན་པ་ཤ་སྟག་གོ། །ཞེས་གསུངས་པ་ལྟར། དཔེར་ན་ས་བཅད་དབྱེ་བ་ལྟ་བུའི་སྐབས།
འདི་ལ་གཉིས་ཞེས་པ་ལྟ་བུ་ལྡོག་པས་གཉིས་སུ་དབྱེ་ཡང་ངོ་བོ་གཅིག་ཉིད་ཡིན་པས་ལས་
དང་བྱ་བ་སོ་སོར་དབྱེར་མེད་པའི་ཕྱིར་དེ་ཉིད་ལས་མ་འདས་ཤིང་། འདིའི་ཐད་ཀྱི་སྨྲ་སྒོའི་
དཔེར་བརྗོད་དུ། ཐོག་དགུ་འཕར་དུ་ཕུབ། ཤིང་མིང་མངའ་རིས་སུ་བཏང་། དབྱིབས་གྲུ་
བཞིར་བརྩིགས། ཞེས་པ་ལྟ་བུ་ལའི་དོན་ལས་ལྷག་པ་ཡིན་ནོ། །ཞེས་གསུངས་པས་ཚིག་
དེ་དག་ལ་ལའི་སྒྲ་ལས་དུ་སོགས་ལ་དེ་ཉིད་འཇུག་པ་ལྷག་པར་གསུངས་པ་ལས། ལ་སྒྲ་དེ་
ཉིད་ལ་མི་འཇུག་པ་བཤད་མེད་པར་མ་ཟད། སྨྲ་སྒོ་རྩ་འགྲེལ་རང་ཉིད་ཀྱི་ནང་དུའང་ལ་སྒྲ་
དེ་ཉིད་ལ་འཇུག་པའི་དཔེར་མཚོན་འདི་དག་ཡོད་དེ། སྤྱི་ལ་འཇུག་པ། གཏན་ལ་འབེབ་
པ༑ དོན་ལ་འཇུག་བྱེད། གཞན་ལ་སྦྱོར། མིང་ལ་གསལ། སྤྱི་ལ་ཁྱབ། དོན་ལ་འཁྲིད།
གཏན་ལ་ཕབ་པ་ཞེས་སོགས་མང་དུ་འབྱུང་བ་དེ་རྣམས་ཀྱང་དེ་ཉིད་ལས་མ་འདས་ཏེ་ལས་
དང་བྱ་བ་ཐ་མི་དད་པའི་དོན་ཅན་ཡིན་པའི་ཕྱིར་རོ། །དེས་ན་སྨྲ་སྒོ་ལ་ཁ་གཡར་ནས་ལ་ན་
དེ་ཉིད་ལ་མི་འཇུག་ཅེས་རྩ་བ་ལས་དངོས་འགལ་དུ་སྨྲ་ཞིང་འཇོག་པར་བྱེད་མོད་ཀྱང་
དགག་པར་མི་ནུས་ཏེ། གོང་དུ་བཀོད་པའི་སྨྲ་སྒོ་ཉིད་ལས་བྱུང་བའི་ལ་སྒྲ་དེ་ཉིད་ལ་འཇུག་
པའི་དཔེར་བརྗོད་དེ་རྣམས་ཀྱིས་སྨྲ་བའི་ལན་མེད་པར་བྱས་སོ། །གལ་ཏེ་དེ་དག་དེ་ཉིད་
ཀྱི་དོན་མ་ཡིན་ཞེ་ན། འོ་ན་འགྲེལ་ཆེན་དུ་བཀོད་པའི་སྐྱབས་སུ་ཤེས། ལྷར་གསལ། སྲ་
བར་བྱེད། བརྟན་པར་འགྱུར་སོགས་ཀྱང་མ་ཡིན་པར་འགྱུར་ཏེ་སྒྲ་དོན་སྦྱོར་ཚུལ་མཚུངས་
པའི་ཕྱིར། དེ་ལྟར་ན་དེ་ཉིད་ཀྱི་དཔེར་བརྗོད་ནི་གོང་གི་དགོས་ཆེད་ལྟར་རེ་རེ་ཙམ་ལས་
~267ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
རྙེད་པར་མི་འགྱུར་རོ། །ལ་ཡིག་དེ་ཉིད་ལ་འཇུག་པ་རྩ་བ་མཁན་པོའི་དགོངས་པ་ལྟར་
སུམ་རྟགས་ཀྱི་གཞུང་ཉིད་ལས་ཀྱང་འབྱུང་སྟེ། འབྲས་བུའི་ཆེད་དུ་དོན་ལ་དབབ། །ཅེས་
དང༌། དོན་ལ་སྙེགས་པ་ཡོད་མེད་དང་། །ཞེས་དེ་ཉིད་ཀྱི་དོན་ཅན་གསལ་བར་འབྱུང་བའི་
ཕྱིར། ལ་ཡིག་དེ་ཉིད་ལ་འཇུག་པ་ཤིན་ཏུ་མང་ཞིང་། ན་ཡིག་གི་འཇུག་པ་ཅུང་ཟད་ཉུང་བ་
ཡོད་ཀྱང་གཏན་ནས་མི་འཇུག་པ་མ་ཡིན་ཏེ། དཔེར་ན། སོ་ན་གནས། ལྟ་ན་སྡུག །རྨི་ལམ་
ན་རྨིས། བར་སྣང་ན་མངོན། རི་མོ་ན་གསལ། སེམས་ན་ངེས། དེ་ཀ་རང་ན་འདུག །
བཏགས་ཙམ་ན་སྣང་། ཞེས་སོགས་མཁས་པ་གཞན་གྱིས་དཔེར་བརྗོད་དུ་བཀོད་པ་ལྟར་
རོ༑ ༑ཡང་འགྲེལ་ཆེན་དུ་བཀོད་པའི་དེ་ཉིད་ཀྱི་དཔེར་བརྗོད་དུ། སྒྲོལ་མ་ཚེ་ཡི་ལྷ་རུ་
བསྟེན། ཞེས་པ་དེ་ནི་མཁས་པ་ཕལ་ཆེར་གྱིས་དགོས་ཆེད་ལ་འཇུག་པ་ལས་དེ་ཉིད་ཀྱི་དོན་
མིན་པར་གསུངས་ཤིང་། མཁས་དབང་ལྷག་བསམ་པས་ཀྱང་དཔྱད་པ་གནང་འདུག །
ཡང་འགྲེལ་ཆེན་དུ། སྐྱབས་སུ་མཆི་ཞེས་པ་རྣམ་དབྱེ་གཉིས་པ་དང་། སྐྱབས་སུ་ཤེས་ཞེས་
པ་དེ་ཉིད་ཡིན་ཞེས་དབྱེ་བ་བྱས་འདུག་ཀྱང་། སྐྱབས་སུ་འགྲོ་དང་། སྐྱབས་སུ་མཆི།
སྐྱབས་སུ་ཤེས་ཞེས་པ་རྣམས་དོན་གཅིག་པར་སེམས་ཏེ་ཤེས་པ་ནི་བྱ་བ་ཡིན་ཞེས་གསུངས་
འདུག་པས། འགྲོ་བ་དང་། མཆི་བ་ཡང་བྱ་བ་ཡིན་པ་མཚུངས་ཤིང་། ལས་དང་བྱ་བ་ཐ་མི་
དད་ཡིན་པར་ཡང་མཉམ་པས་སོ། །དེས་ན་སངས་རྒྱས་ལ་སྐྱབས་སུ་མཆིའོ། །ཞེས་པའི་
སངས་རྒྱས་ལ་ཞེས་པ་རྣམ་དབྱེ་གཉིས་པ་དང་། སྐྱབས་སུ་མཆིའོ་ཞེས་པ་དེ་ཉིད་ཀྱི་དོན་དུ་
གོ་དགོས་སོ། །གལ་ཏེ་སྐྱབས་སུ་མཆི་ཞེས་པ་གཉིས་པར་སྦྱར་ན་བྱ་བའི་ཡུལ་གྱི་གཞི་
གཅིག་ལ་ལས་ཀྱི་སྒྲ་གཉིས་སུ་འགྱུར་བས། དེ་ནི་བྱཱ་ཀ་ར་ཎའི་ལུགས་དང་འགལ་བས་མི་
འཐད་པ་ཁོ་ནའོ། །སྤྱིར་རྣམ་དབྱེ་གཉིས་པ་དང༌། དེ་ཉིད་ཀྱི་ཁྱད་པར་ནི་ལས་དང་བྱ་བ་ཐ་
དད་ཡིན་མིན་གྱི་དབྱེ་དགོས་པ་དང་། རྣམ་དབྱེ་གཉིས་པ་དང་བཞི་པའི་ཁྱད་པར་ཡང་བྱ་
གཞིའི་ལས་ཙམ་སྟོན་པ་དང་། གང་གི་ཆེད་དུ་བྱས་པའི་དགོས་པ་སྟོན་པ་གཉིས་ཀྱིས་དབྱེ་
༤ 268ལ



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
ཞིང་། རྣམ་དབྱེ་བདུན་པ་དང་དེ་ཉིད་ཀྱི་ཁྱད་པར་འབྱེད་ཆོས་ནི། གཞི་གཞན་ལ་ཡོད་པའི་
གྲུབ་པ་དང་། རང་གི་ངོ་བོ་ཉིད་དུ་ཡོད་པའི་གྲུབ་པ་གཉིས་ཀྱིས་དབྱེ་བར་བྱའོ། །དེ་ལྟར་ན་
འགྲེལ་ཆེན་དུ་བཀོད་པའི་དེ་ཉིད་ཀྱི་དཔེར་བརྗོད་དུ། སྲ་བར་བྱེད་ཅེས་པ་ནི་བྱེད་པ་པོ་
དང་འབྲེལ་བའི་བྱེད་ལས་གསལ་བྱེད་ཀྱི་སྒྲར་འགྱུར་བ་ལ། ལས་དང་བྱ་བ་ཐ་མི་དད་པའི་
དོན་ཅན་གྱི་དེ་ཉིད་དུ་མི་འཇུག་པར་སེམས་ཏེ་དཔྱད་པར་བྱ་བའི་གཞིའོ། །
དེས་ན། རྣམ་དབྱེ་གཉིས་བཞི་དང་དེ་ཉིད་རྣམས་འཁྲུལ་གཞི་ཅན་ཡིན་པས་དེ་དག་
སྒྲ་དོན་དང་མཐུན་པར་རིམ་པར་འཇུག་ཚུལ་དཔེར་ན། སེམས་ཅན་ཐམས་ཅད་ཀྱི་དོན་དུ་
སངས་རྒྱས་ཐོབ་པར་བྱ། དེའི་ཕྱིར་དུ་བླ་མ་དཀོན་མཆོག་གསུམ་ལ་སྐྱབས་སུ་འགྲོ་བར་
བྱའོ། །ཞེས་པ་ལྟ་བུས་རིམ་པ་བཞིན་དགོས་ཆེད་དང་། ལས་དང་། དེ་ཉིད་རྣམས་སྟོན་
པར་གོ་དགོས་སོ། །དེ་ཉིད་ཅེས་པའི་དོན་ལ་ཡང་གསུང་ཚུལ་གཉིས་ཏེ། བརྗོད་བྱའི་
དངོས་པོ་དེའི་རང་བཞིན་ནམ་ངོ་བོ་བདེན་པར་སྟོན་པ་ཙམ་ལ་འཇུག་པ་དང་། ལས་དང་
བྱ་བ་ངོ་བོ་གཅིག་པའི་དོན་ཅན་དུ་གསུངས་པ་གཉིས་ལས་ཕྱི་མས་སྔ་མ་ལ་དགག་པ་བྱས་
པ་ཡང་འདུག་ཀྱང་། དོན་དུ་དེ་གཉིས་འདྲ་བར་སེམས་ཏེ་དེ་དག་གི་དཔེར་བརྗོད་ཕལ་
ཆེར་ལ་བྱེ་བྲག་མེད་པའི་ཕྱིར་རོ། །འགྲེལ་ཆེན་ལས། ངོ་བོ་གཅིག་ལ་བྱ་བ་དངོས་མི་
འབྱུང་བས་འཕགས་ཡུལ་པའི་བརྡ་སྤྲོད་པ་དག་གི་ལས་ཀྱི་དོན་གཙོ་བོ་མིན་པའམ་ཕལ་པ་
ཞེས་ཟེར་རོ། །ཞེས་དམིགས་ཕྱེད་པར་གསུངས་པ་ནི་ཤིན་ཏུ་ལེགས་སོ། །སྐབས་འདིར་
ཀུན་བཟང་དགོངས་རྒྱན་ལས། ལ་ཡིག་དེ་ཉིད་ལ་མི་འཇུག་པར་བཤད་པ་ནི་གཞུང་
འདིར། ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །ཞེས་ལ་ཡིག་
དོན་ལྔ་པོ་དེར་འཇུག་པ་གཞིར་བཞག་ནས། དུ་ལ་སོགས་པ་ཡང་དོན་ལྔ་པོ་དེར་འཇུག་པ་
ལ་ལའི་སྒྲ་དང་ཁྱད་པར་མེད་པར་བཤད་པ་དང་དངོས་སུ་འགལ་བས་སོ། །གལ་ཏེ་ལ་
ཡིག་དེ་ཉིད་ལ་འཇུག་ཀྱང་ཁྱབ་ཆེ་ཆུང་ཡོད་པའི་དབང་དུ་བྱས་པ་ཡིན་ནོ་ཞེ་ན་ཡང་འཐད་
~ 269ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
པ་མ་ཡིན་ཏེ། གང་འཇུག་པ་མང་བའི་དཔེར་བརྗོད་ཀྱང་མང་དུ་བསྟན་ནས་འཇུག་པ་ཉུང་
ཞིང་དཀོན་པ་དེ་ཉིད་རྟོགས་དཀའ་བས་རྩལ་དུ་བཏོན་ནས་འཆད་དགོས་པ་ལས། དཔེར་
བརྗོད་ཙམ་ཡང་མ་བཤད་པས་མི་འཐད་པའི་ཕྱིར་རོ། །ཞེས་གསུངས་སོ། །
སྐབས་འདིར་འགྲེལ་ཆེན་དུ་གཞན་གྱི་འདོད་ཚུལ་དྲུག་ཙམ་བཀོད་ནས་དགག་པ་
མཛད་འདུག་པ་མཐའ་དག་འདིར་བྲི་བར་མི་ལངས་པས་དེ་ཉིད་དུ་བལྟ་བར་བྱའོ། །ཡང་
བྱེད་སྒྲའི་སྐབས་གིས་ལ་སོགས་པ་མི་མཐུན་པའི་རྒྱན་ལ་འཇུག་ཚུལ་སྨྲ་སྒོ་ལས་བཤད་པ་
མི་འཐད་པར་འགྲེལ་ཆེན་དུ་བཀག་པ་ལྟར་ཡིན་ལ། འབྲེལ་སྒྲའི་གི་སོགས་ཀྱི་སྒྲ་ལ་དྲུག་
སྒྲ་མ་ཡིན་པའི་མི་མཐུན་པའི་རྒྱན་དང་། ངེས་བཟུང་དང་འགོག་པའི་བར་གྱི་ཕྲད་ལྟ་བུ་ལ་
འཇུག་ཚུལ་ཀུན་བཟང་དགོངས་རྒྱན་ལས་གསུངས་པ་ལྟར་དང་། ས་པཎ་གྱི་གསུང་ལའང་
དེ་འདྲ་མང་དུ་འབྱུང་སྟེ། འདི་ནི་འབྲེལ་སྒྲའི་སྐབས་སུ་ཡིན་གྱི། བྱེད་སྒྲའི་སྐབས་སུ་མ་
ཡིན་ནོ། །
ལྔ་པ་བདག་སྒྲའི་དོན་ལ་དཔྱད་པ་ནི། །རྩ་བར། པུ་ལིངྒ་ཡི་སྒྲ་སྦྱར་ན། །བདག་པོའི་
སར་ནི་ཤེས་པར་བྱ། །ཞེས་པའི་སྐབས་སུ་འགྲེལ་ཆེན་ལས། པུ་ལིངྒའི་སྒྲ་ནི་བདག་པོའི་
དོན་སྟོན་པར་བྱེད་པའི་པ་དང་པོའི་སྒྲ་གཉིས་ཡིན་ཏེ། དེ་དག་སྔར་མེད་པ་ལ་གསར་དུ་
སྦྱར་བས། རྟ་པ། གསེར་པ། ཁ་ལོ་པ། ཕྲིན་ལས་པ། བྱེད་པོ། ལེན་པོ། གཏོང་བ་པོ་
སོགས་སོ་སོའི་བདག་པོ་གོ་བར་བྱེད་པ་རྣམས་སོ། །ཞེས་གསུངས་པ་ཙམ་ལས་པུ་ལིངྒ་ལ་
སྒྲ་བཤད་མ་མཛད་ཅིང་། བ་དང་། ཅན་ལྡན། བདག་སྒྲར་འདོད་པ་རྣམས་དགག་པར་
མཛད་དོ། །འགྲེལ་པ་ཀུན་བཟང་དགོངས་རྒྱན་ལས། པུ་ལིངྒ་སྟེ། པུ་རུ་ཥ་སྐྱེས་པ་དང་།
ལིང་རྟགས་ཡིན་པས་པུ་རུ་ཥའི་རུ་དང་ཥ་ཕྱིས་ནས་པུ་ལིངྒ་བསྡུས་པ་ནི་སྐྱེས་པའི་རྟགས་
སམ་ཕོ་རྟགས་ཞེས་པའོ། །དེ་ནི་པ། བ། པོ། ལྡན་རྣམས་སོ། །ཞེས་གསུངས་ཤིང་། འགྲེལ་
པ་འཕྲུལ་ལྡེ་དང་། སྣང་བ་དམ་པ་སོགས་སྔ་འགྲེལ་ཕལ་ཆེར་མཐུན་པར་འབྱུང་ངོ༌། ། རྗེ་
-21



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
དངུལ་ཆུ་དྷ་རྨ་བྷ་དྲའི་འགྲེལ་པར། གང་ཡང་རུང་བའི་མིང་གི་མཐའ་རྣམས་སུ་ཙནྡྲ་པ་
ལས། ཨུཏ་ཀྱི་སྡེ་དང་བཅས་པའོ། །ཞེས་པ་ལྟར་པུ་ཞེས་པ་སྡེ་དང་། ལིངྒ་ཞེས་པ་རྟགས་
ཏེ༑ པ་སྡེ་ནས་འབྱུང་བའི་ཕོ་རྟགས་པ་དང་། མོ་རྟགས་མ་དང་། མ་ནིང་གི་རྟགས་བ་
གསུམ་གྱི་སྒྲ་སྔར་མེད་པ་ལ་གསར་དུ་པུ་ལིངྒའི་སྒྲ་གསུམ་པོ་གང་རུང་སྦྱར་བ་ན་དེ་ནི་
བདག་པོའི་དོན་གསལ་བར་བྱེད་པའི་སར་ནི་ཤེས་པར་བྱ་སྟེ། དཔེར་ན། ཇ་པ། ཆང་མ།
ཁ་ལོ་བ། ཞེས་སོགས་གསུངས་ཤིང་། བ་ཡིག་མ་ནིང་གི་རྟགས་ཡིན་པ་སྨྲ་སྒོའི་ལུང་གིས་
བསྒྲུབ་པར་མཛད་དོ། །འོན་ཀྱང་འགྲེལ་ཆེན་ལས། བ། ཅན། ལྡན་རྣམས་བདག་སྒྲར་མི་
འཐད་པའི་ཚུལ། ཅན་ལྡན་ནི་བེམ་པོ་ལའང་འཇུག་པས་དང་། བ་ནི་པུ་ལིངྒའི་སྒྲ་དངོས་སུ་
འགྱུར་བ་ལྟ་ཅི་སྨོས། སྤྱིར་བདག་པོ་སྟོན་བྱེད་ཙམ་དུའང་མི་འཇུག་པ་དང༌། མ་ཡིག་པུ་
ལིངྒའི་ལྡོག་ཕྱོགས་སྤྱི་ལིངྒའི་སྒྲ་ཡིན་པའི་ཕྱིར། ཞེས་སོགས་གསུངས་པ་སྤྱིར་བཏང་དེ་
ལྟར་ཡང་། མིང་ཚིག་ལ་ཕྲད་དེ་དག་འཇུག་ཚུལ་གྱི་དབང་གིས་སྒྲའི་བྱེ་བྲག་མི་འདྲ་བར་
འགྱུར་བའང་ཡོད་དེ། དཔེར་ན། མཁས་པ། ཆོས་པ། ལྟ་བུ་བདག་སྒྲ་དངོས་ཡིན་ཀྱང་།
ཤེས་པ། མཁྱེན་པ། སྡིག་པ་ལྟ་བུ་མིང་མཐའ་ཙམ་ལས་བདག་སྒྲར་སྟོན་མི་ནུས་ཤིང་། དེ་
དག་ལ་ཤེས་ཅན། མཁྱེན་ལྡན། སྡིག་ཅན་ལྟ་བུ་སྦྱར་ན་བདག་སྒྲ་སྟོན་པ་ལ་པ་ཡིག་ལས་
ནུས་པ་ཆེ་བ་ཡོད་པ་དངོས་སུ་གྲུབ་ཅིང་། ཡང་བ་དང་མ་གཉིས་པུ་རུ་ཥའི་སྒྲ་བཤད་ཀྱི་
དབང་དུ་བྱས་ན་བདག་སྒྲར་མི་རུང་བ་དེ་ལྟར་ཡང་། པ་སྡེའི་རྟགས་ཀྱི་དབང་དུ་བྱས་ན་
ངེས་པར་རུང་ཞིང་སྒྲ་དོན་དང་ཡང་མཐུན་ཏེ། གསུང་རབ་ཀྱི་མིང་ཚིག་བརྡ་ཆད་རྣམས་
སུའང་གླུ་མ། གར་མ། མེ་ཏོག་མ། འདུག་སྤོས་མ་སོགས་དང༌། བཙུན་མོ། སྒྱུག་མོ།
གསོལ་ཁ་བ། རི་མོ་བ། ཁ་ལོ་བ། རིམ་གྲོ་བ་སོགས་མཐའ་ཡས་པར་འབྱུང་བ་བསྙོན་དུ་
མེད་དོ། །པ་དང་པོ་གཉིས་ཀྱང་སྐབས་འགར་གང་ཟག་ལ་མིན་པར་འཇུག་པའང་ཡོད་དེ།
དཔེར་ན། ལེའུ་དང་པོ། གཉིས་པ། བཅུ་པ། སྐབས་ལྔ་པ། རབ་བྱེད་དྲུག་པ། གློཀ་བརྒྱ་
~271~



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
པ༑ ཤེས་རབ་ཁྲི་པ། ཀ་པ། ཁ་པ། སྒྲ་སྙན་པོ། དྲི་ཞིམ་པོ། རོ་མངར་པོ་སོགས་ཀྱི་པ་དང་
པོ་ནི་གྲངས་ཀྱི་གནས་སྟོན་བྱེད་ཀྱི་སྒྲ་དང་། ཆོས་དེ་དག་དང་ལྡན་པར་སྟོན་པའི་སྒྲ་ཡིན་པ་
ལས་མིང་མཐའི་པ་དང་པོ་མིན་པ་སོགས་ཀྱི་ཁྱད་པར་རྣམས་ཀྱང་ཤེས་དགོས་པར་སེམས་
སོ༑ ༑གོང་གི་གསོལ་ཁ་བ། ཁ་ལོ་བ་སོགས་ལ་པ་དང་བ་ཅི་རིགས་སུ་འབྱུང་ཡང་། དངུལ་
ཆུ་དབྱངས་ཅན་གྲུབ་པའི་རྡོ་རྗེས། །ང་འ་ར་ལ་མཐའ་མེད་ལ། །བདག་སྒྲ་ཡར་གྱུར་བ་དང་
ནི༑ ༑ཆ་ལ་པ་ཉིད་སྦྱོར་བ་ལེགས། །མིང་མཐའི་པ་བའང་ཕལ་ཆེར་འདྲ། །ཞེས་བརྗོད་
བདེའི་དབང་གིས་བྱེ་བྲག་ཕྱེ་བ་ནི་ལེགས་པར་མངོན་ནོ། །གཞན་ཡང་ཀུན་བཟང་
དགོངས་རྒྱན་དུ་ཐ་སྙད་ཀྱི་སྐབས་སུ་དབྱེ་བ་གཉིས་མཛད་པ་དང་། དགར་བའི་སྐབས་ཀྱི་
རྫས་དགར་བ་བཅས་ལ་སི་ཏུའི་འགྲེལ་ཆེན་དུ་དགག་པ་མཛད་པ་ལ། ཕྱི་མའི་དགག་ལན་
གསེར་ཏོག་གི་འགྲེལ་པ་ལས་བྱུང་བ་རྣམས་འདིར་ཡིག་ཚོགས་ཆེ་བས་མ་བྲིས་ཤིང༌།
མཁྱེན་པར་འདོད་པ་དག་གིས་གཞུང་དེ་དག་ཏུ་གཟིགས་པར་འཚལ་ལོ། །
ཞར་བྱུང་ཀློག་ཐབས་ཀྱི་ང་རོའི་ཁྱད་པར་མདོ་ཙམ་བརྗོད་ན། རྩ་བ་ལས། དང་པོར་
ང་རོ་རྣམས་ལ་སྦྱངས། །ཞེས་གསུངས་པའི་ང་རོ་ཞེས་པ་ཡི་གེ་རྐྱང་པ་རྣམས་རང་རང་གི་
སྐྱེ་གནས་དང་མཐུན་པ་དང་། དབྱངས་ལྡན་རྣམས་ཀྱང་སོ་སོའི་ང་རོ་དབྱུང་ཚུལ་གྱི་སྒྲ་
གདངས་མི་འདྲ་བའི་ཁྱད་པར་དང་། འཕུལ་རྟེན་དང་། མགོ་འདོགས་ཀྱི་དབང་གི་སྒྲའི་
རྣམ་འགྱུར་ཐ་དད་པའི་ཚུལ་རྣམས་ཀྱི་དབྱེ་བ་ཕྱེ་དགོས་ཤིང་། དེ་དག་གི་འབྱེད་ཆོས་གལ་
ཆེ་བ་ཞིག་ནི་སྣ་ལྡན་དང་། སྣ་མེད་ཀྱི་སྒྲའི་ང་རོའི་དབྱེ་བ་འབྱེད་ཤེས་པ་འདི་ཤིན་ཏུ་གནད་
ཆེ་བས་ཅུང་ཟད་བཤད་ན་མིང་གཞིའི་ཡི་གེ་སུམ་ཅུའི་ནང་ནས་སྣ་ལྡན་གྱི་ཡི་གེ་ང་ཉ་ན་མ་
བཞི་ཡིན་ཞིང་། སྔོན་འཇུག་ལྔའི་ནང་ནས་སྣ་ལྡན་ཡི་གེ་མ་ཡིག་གཅིག་པུ་ལས་མེད་ཅིང་།
གཞན་རྣམས་སྣ་མེད་འབའ་ཞིག་ཡིན་པ་དང༌། སྔོན་འཇུག་སྣ་ལྡན་མ་ཡིག་གིས་འཕུལ་
བའི་མིང་གཞིའི་ཡི་གེ་ཇི་སྙེད་པ་རྣམས་སྣ་ལྡན་དུ་འགྱུར་འགྲོ་བ་སྔོན་འཇུག་གི་སྒྲའི་ང་རོའི་
272



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
ཤུགས་ཀྱིས་ཡིན་པ་དང་། སྔོན་འཇུག་སྣ་མེད་བཞི་གང་རུང་གིས་མིང་གཞི་སྣ་ལྡན་ལ་
འཕུལ་ཚེ་སྒྲ་སྣ་ལྡན་ཉིད་དུ་གནས་པ་ནི་མིང་གཞིའི་སྒྲའི་ང་རོའི་དབང་གིས་ཡིན་པ་བཅས་
སྣ་ལྡན་སྣ་མེད་ཀྱི་སྒྲའི་ང་རོའི་དབྱེ་བ་འདི་ལེགས་པར་ཤེས་ན་ཀློག་དོག་པ་ལ་ཁྱད་པར་ཆེ་
བས་རྗེ་བཙུན་བསོད་ནམས་རྩེ་མོའི་གསུངས་ལྟར་གནས་དང་བྱེད་རྩོལ་ཟུར་ཕྱིན་པར་
བསླབ་དགོས་ཤིང་། གསུང་དེའི་ནང་ནས་ཤེས་དགོས་པ་ཞིག་ལ། བ་མས་འཕུལ་ཚེ་ཐོག་
མར་ནི། །མཆུ་བཙུམ་པ་ལས་ཁྱད་པར་སྣ། །ཞེས་པའི་ཁྱད་པར་སྣ་ཞེས་པའི་དོན་ཡང་སྣ་
ལྡན་མས་འཕུལ་ཁོ་ན་ལ་གོ་དགོས་ཀྱི། གཉིས་ཀ་སྣ་ལྡན་དུ་བསམ་ན་མི་འཐད་དེ། བ་
ཡིག་སྣ་མེད་ཡིན་པར་བརྟེན། བས་འཕུལ་སྣ་ལྡན་དུ་མི་འགྱུར་རོ། ། །
གལ་ཏེ་གཉིས་ཀ་སྣ་ལྡན་དུ་གསུངས་པར་གོ་བ་བླངས་ན་སྐྱོན་འདི་ལྟར་ཡོད་དེ།
དཔེར་ན། བགོ་དང་མགོ་གཉིས་སྒྲ་གཅིག་པར་འགྱུར་བ་བཞིན། བདའ་དང་མདའ། བདེ་
དང་མདེ། བདོ་དང་མདོ། བདུད་དང་མདུད་རྣམས་སྒྲ་གཅིག་པར་འབོད་དགོས་པར་
འགྱུར་བ་དང༌། གཞན་ཡང་། བགེགས་ལ་འགེག །བགྱི་ལ་མགྱི། བདག་ལ་མདག་
སོགས་སྒྲ་ལོག་པར་འདོན་དགོས་པ་མང་དུ་འབྱུང་ཞིང་དེས་ན་བས་འཕུལ་སྣ་ལྡན་མིན་
པར་ཀློག་དགོས་པ་དང་མིང་གཞི་སྣ་ལྡན་བས་འཕུལ་ཡོད་ཚེ་མིང་གཞིའི་སྒྲའི་ང་རོའི་
ཤུགས་ཀྱིས་སྣ་ལྡན་ཉིད་དུ་ཀློག་དགོས་པ་གོང་དུ་བཤད་པ་ལྟར་ལ། ཡང་འ་ཡིག་སྣ་ལྡན་
མིན་ཡང་དེས་འཕུལ་ཚེ་མས་འཕུལ་ལྟར་སྣ་ལྡན་དུ་ཀློག་དགོས་ཤིང་སྣ་ལྡན་མིན་པར་ཀློག་
ན་སྒྲ་ལོག་པར་འདོན་དགོས་པ་མང་དུ་འབྱུང་བ་གོང་གསལ་ལྟར་ཏེ་གནད་འདི་ཤེས་པ་
གལ་ཆེའོ། །ཡུལ་སོ་སོའི་སྐད་ཀྱི་དབང་གིས་འཕུལ་མེད་ཛ་ཡིག་ལ་སྣ་ལྡན་དུ་འདོན་པ་
སོགས་སྒྲ་མ་དག་པ་མང་དུ་འབྱུང་བ་འགྲེལ་ཆེན་ལས་གསུངས་པ་ལྟར་གྱི་དབྱེ་གསལ་
ཞིབ་མོར་ཤེས་དགོས་པ་གལ་ཆེའོ། ། །
དྲུག་པ་མཇུག་དོན་མཚན་བྱང་ལ་དཔྱད་པ་ནི་རང་རེ་བོད་ཀྱི་བརྡ་སྤྲོད་པའི་གཙུག་ལག་
23



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གི་གཞུང་འདི་ཉིད་མཛད་པ་པོ་ལོ་ཆེན་ཐོན་མི་སཾབྷོ་ཊ་ཞེས་པའི་མཚན་དོན་དེ་སྔོན་འགྲེལ་
མཛད་རྣམས་ཀྱིས་གསལ་པོར་བཤད་པ་མ་མཐོང་ཞིང་། ལི་ཤིའི་གུར་ཁང་གི་དཀྱུས་མཆན་དུ་
ལྷོ་གཉལ་ཐུ་མི་སྣང་གྲགས་ཀྱི་བུ་ཨ་ནུ་སྟེ་ཞེས་པ་ལྟར་ན་ཁོང་གི་ཐོག་མའི་མཚན་དངོས་ཨ་ནུ་
ཞེས་པ་ཡིན་པར་མངོན་ཏེ། སུམ་ཅུ་པའི་མཇུག་བྱང་འགའ་ཞིག་ཏུ་སློབ་དཔོན་ཨ་ནུས་མཛད་
པ་ཞེས་གསལ་བ་དང་ཕྱོགས་མཚུངས་ཤིང་། ཡང་དེ་ཉིད་ལས། སཾབྷོ་ཊ་དང་སཾ་བྷ་དྲ་སོགས་
རྒྱ་སྐད་དུ་བཞེད་པ་བྱུང་ཞེས་པ་ནི་དེ་ལྟར་ལགས་ཀྱང་། གཉལ་ན་ཡོད་པ་ས་འབུར་པོ་ཞིག་
འདུག་པས་ས་འབོ་ར་ཡིན་པ་འདྲ་ཟེར་བ་ནི་འོལ་ཚོད་དུ་བཤད་པ་ལས་ཁུངས་མ་མཆིས་པ་
རྟོགས་པར་སླའོ། །བྷོ་ཊ་ཞེས་པའི་དོན་ནི་དེབ་དཀར་ལས། དེ་ཡང་རང་རེའི་ཡུལ་འདི་ན་ཆེས་
སྔ་མོ་ཞིག་ནས་རང་སྐད་དུ་བོད་ཀྱི་ཡུལ་ཞེས་བྱ་བར་གྲགས། རྒྱ་གར་བ་རྣམས་ཀྱིས་རང་རེ་ལ་
བྷོ་ཊ་བྱ་བར་འདོད། དེ་ནི་གནའ་དུས་ཀྱི་ཀློག་ལ་བོད་ཅེས་བརྗོད་ཚེ་བོ་དང་ད་གཉིས་ཀ་
གསལ་བར་ཐོན་པའི་དབང་གིས་བོད། བྷོད། བྷོ་ཊ་ཞེས་རིམ་གྱིས་འགྱུར་ནས་དོན་ལ་བོད་བྱ་
བའི་ཚིག་འདི་ག་རང་རྒྱ་སྐད་དུ་ཕར་ལ་ཟུར་ཆག་པ་ཡིན་གྱི། རྒྱ་གར་བས་ཚུར་བཏགས་པ་
ཞིག་ནི་མིན་པར་སེམས། ཞེས་འབྱུང་བ་ལྟར་བྷོ་ཊ་ཞེས་བྱ་བའི་དོན་ནི་ལྗོངས་འདིའི་མིང་ལ་
ཐོག་མར་འདོད་རྒྱལ་དུ་བཏགས་པའམ། ཟེར་སྲོལ་གཞན་ཞིག་ལ་འཕགས་ཡུལ་ལི་ཙ་བྱིའི་
རིགས་གངས་ལྡན་དུ་མཆེད་པ་ལས་ཐོག་མར་ཆགས་པའི་གྲོང་སྡེ་ཐོ་རེ་བ་ཞིག་གི་བར་ཐག་ལ་
སྐད་ཀྱིས་འབོད་པའི་སྒྲ་ཐོས་ཙམ་ཡོད་པས་བོད་ཅེས་གྲགས་ཀྱང་ཟེར། གང་ལྟར་བོད་ཅེས་བྱ་
བ་དེ་ཕྱིས་སུ་རྒྱ་གར་བས་འབོད་སྐབས་བྷོ་ཊ་ཅེས་སྒྲ་ཅུང་ཟད་འགྱུར་བ་ཞིག་ཏུ་མངོན་ནོ། ། །
སཾ་ཞེས་པའི་དོན་ལ་དཔྱད་ན་པྲ་ཏི་པཎ་ཆེན་གྱི་སུམ་ཅུ་པའི་འགྲེལ་པའི་མཚན་ལ་
ཀུན་བཟང་དགོངས་རྒྱན་ཞེས་གསུངས་པ་འདི་ནི་དཔྱད་གཞི་ཤིན་ཏུ་ཆེ་བ་ཞིག་སྟེ། སྔ་
འགྲེལ་འགའ་ཞིག་གི་མཚན་ལ་ཐོན་མིའི་དགོངས་རྒྱན་ཟེར་བ་དང་དོན་གཅིག་སྟེ་དོན་དུ་རྩ་
བ་མཁན་པོའི་དགོངས་པའི་རྒྱན་ཞེས་བྱ་བ་ཡིན་པས། དེས་ན་ཀུན་བཟང་ཞེས་པ་སློབ་
ལ274མ



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
དཔོན་འདིའི་མཚན་ཡིན་པར་དོན་གྱིས་གོ་སྟེ་དེའི་རྒྱུ་མཚན་གསལ་བ་ཞིག་ལ་རྩ་བ་སུམ་ཅུ་
པའི་མཇུག་བྱང་དུ་བྱཱ་ཀ་ར་ཎའི་རྩ་བ་བརྒྱད་པ་ལས། ཀུན་ཏུ་བཟང་པོའི་བྱཱ་ཀ་ར་ཎ་དང་པོའི་
སྐབས་ཏེ་ལྔ་པའོ། ། ཞེས་དང་རྟགས་འཇུག་གི་མཇུག་བྱང་ལ་བྱུ་ར་ཀ་ར་ཎའི་རྩ་བ་བརྒྱད་པ་
ལས་ཀུན་ཏུ་བཟང་པོའི་བྱཱ་ཀ་ར་ཎའི་གཉིས་པའི་སྐབས་ཏེ་དྲུག་པའོ། །ཞེས་འབྱུང་བ་ལྟར་
ཀུན་ཏུ་བཟང་པོ་ནི་སློབ་དཔོན་འདིའི་མཚན་ཡིན་པར་གྲུབ་སྟེ་བྱཱ་ཀ་ར་ཎའི་ཚིག་གི་སྔ་ལོགས་
སུ་མཛད་པ་པོ་རང་རང་གི་མཚན་བྱུང་བ་རྒྱ་གར་གྱི་སྒྲ་གཞུང་རྣམས་སུ་གསལ་ཏེ། དཔེར་ན།
རྒྱ་གར་ན་བྲམ་ཟེ་པཱ་ཎི་ནིས་བྱས་པའི་སྒྲ་གཞུང་ལ་པཱ་ཎི་བྱུ་ཀ་ར་ཎ་ཞེས་དང་སློབ་དཔོན་ཙནྡ་
གོ་མིས་མཛད་པའི་སྒྲ་མདོ་ལ་ཙནྡྲ་བྱཱ་ཀ་ར་ཎ་ཞེས་དང་། ལྷའི་དབང་པོ་བརྒྱ་བྱིན་གྱིས་བྱས་
པའི་སྒྲ་གཞུང་ལ་ཨིནྡྲ་བྱཱ་ཀ་ར་ཎ་ཞེས་པ་སྟེ་ཨིནྡྲ་ནི་དབང་པོའི་སྐད་དོད་ཡིན་པ་དང༌། ལྷ་མོ་
དབྱངས་ཅན་མས་པཎྜི་ཏ་ཨ་ནུ་བྷཱུ་ཏི་ལ་གནང་བའི་སྒྲ་གཞུང་ལ་སྭ་ར་སྭ་ཏི་བྱཱ་ཀ་ར་ཎ་སྟེ་དེང་
སང་དབྱངས་ཅན་སྒྲ་མདོ་ཞེས་ཡོངས་སུ་གྲགས་པ་འདི་ལ་རང་འགྲེལ་གསལ་ལྡན་དང་། རྗེ་
སྒྲོལ་བའི་མགོན་པོའི་འགྲེལ་པ་ཕྱོགས་གསལ་གཉིས་ཡོད་པས་ཕྱི་མའི་སྟེང་ནས་སྔ་དུས་རང་
ཉིད་ནས་ས་རིས་ཆ་ཙམ་སྦྱངས་མྱོང་ཡང་ད་ཆ་བརྗེད་ངས་སུ་གྱུར་ཅིང་དཔེ་རྒྱུན་ཡང་ཤིན་ཏུ་
དཀོན། དེ་བཞིན་དུ་འཇམ་དཔལ་གྲགས་པས་མཛད་པའི་སྒྲ་མདོ་ལ་འཇམ་དཔལ་བརྡ་སྤྲོད་
ཅེས་བཏགས་པ་ལྟར་འདིར་ཡང་ཀུན་ཏུ་བཟང་པོའི་བྱཱ་ཀ་ར་ཎ་ཞེས་འཕགས་ཡུལ་བའི་མཚན་
འདོགས་ལུགས་ལྟར་མཛད་པར་སྣང་སྟེ། ཀུན་ཏུ་བཟང་པོ་ཞེས་པ་རྒྱ་གར་གྱི་སྐད་དུ་བསྒྱུར་ན་
ས་མབྷ་བྷ་དྲ་ཞེས་པ་སྟེ་དེའི་བསྡུས་མིང་ལ་སཾ་ཞེས་བྱ་བ་སྟེ་ས་མཐཱའི་མིང་ཡིག་དང་པོ་ས་ལ་
ཐིག་ལེ་བྱིན་པས་སོ་ཞེས་གྲུབ་པ་དེ་ནི་ས་མཐཱ་བྷ་དྲའི་བསྡུས་མིང་ངམ་ས་བོན་ཏེ། རྒྱུད་སྡེ་ཆེན་
པོ་རྣམས་སུའང་འདི་ལྟར་འབྱུང་ཞིང་དེས་ན་སཾ་བྷོ་ཊ་ཞེས་པའི་དོན་ནི་བོད་ཀྱི་མི་ཀུན་ཏུ་བཟང་
པོ་ཞེས་པ་སྟེ་ཀུན་ཏུ་ཞེས་པའི་དོན་ཡང་མཆོག་ཏུ། རབ་ཏུ། ཤིན་ཏུ་དང་གཅིག་སྟེ་བཟང་པོའི་
ནང་ནས་ཀྱང་མཆོག་ཏུ་གྱུར་པ་ལྟ་བུ་ཞིག་གི་དོན་ཡིན་པ་ནི། སྔོན་སློབ་དཔོན་ཉིད་རྒྱ་གར་དུ་
~275ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཡི་གེ་སློབ་ཏུ་ཕེབས་སྐབས་སྒྲ་ཚད་ཡི་གེ་སོགས་རིག་གནས་ལ་ཤིན་ཏུ་མཁས་པར་གྱུར་པས།
རྒྱ་གར་མཁས་པ་རྣམས་ཀྱིས་ཀྱང་སློབ་དཔོན་འདིའི་སྙན་པ་བརྗོད་པར་གྲགས་ཤིང་བོད་མི་
བཟང་པོ་ཞེས་པ་དེ་འཕགས་ཡུལ་གྱི་སྐད་དུ་སཾབྷོ་ཊ་ཞེས་རྒྱ་གར་བས་བཏགས་པའི་མཚན་དེ་
ཉིད་བོད་འདིར་ཡོངས་སུ་གྲགས་པ་ཞིག་ཡིན་ཏེ། དེང་དུས་ཀྱི་རིག་གནས་སྨྲ་བའི་དབང་པོ་
པུཎེའི་མཚན་ཅན་གྱིས་ཀྱང་སཾ་བྷོ་ཊ་མི་ལོ་སྟོང་དང་སུམ་བརྒྱའི་སྔོན་དུ་བྱུང་བ་བོད་ཀྱི་རྒྱལ་པོ་
སྲོང་བཙན་གྱི་བློན་པོ་རིག་པ་ཅན་ཐོན་མི་སཾབྷོ་ཊ་སྟེ་བོད་ཡིག་གི་སྲོལ་གཏོད་པར་མཛད་པ་པོ་
ཁོང་ཉིད་ཡིན་པས། ཁོང་ནི་བོད་མི་ཐམས་ཅད་ལ་མུན་པའི་སྒྲོན་མེ་ལྟ་བུར་བཀའ་དྲིན་གཞལ་
དུ་མེད་ཅིང་མཚན་འདི་ཡང་རྒྱ་གར་བས་ཁོང་ལ་བསྟོད་པའི་སྒོ་ནས་གསོལ་བ་ལགས་ཏེ་སཾ་ནི་
བཟང་པོ། བྷོ་ཊ་ནི་བོད། བོད་བཟང་པོ་ཞེས་བསྐལ་བ་ཇི་སྲིད་བར་སྙན་པར་སྒྲོག་གོ། །ཞེས་
ལེགས་པར་བཤད་པའི་སྐྱེས་བཟང་པོ་མཁས་མང་གི་སྤྱན་སྔར་འགྲེམ་བཞིན་པ་ནི་ལེགས་སོ་
ཞུ་འོས་པ་ཉིད་དོ། །ཡང་ཡིག་རྙིང་རྣམས་སུ་ཐུ་མི་ཞེས་པ་དང༌། ཐོན་མི་ཞེས་པ་སྣ་ཚོགས་
འབྱུང་ཞིང་དེང་སང་བོན་ཀྱི་མི་རྒྱུད་ཐོན་པ་ཞེས་པ་འདི་ཐོན་མི་སཾབྷོ་ཊའི་རིགས་རྒྱུད་ཡིན་ཞེས་
བཤད་སྲོལ་ཡོད་པ་ལྟར་བདེན་པར་སེམས་ཏེ༑ ཐོན་མིས་མཛད་པའི་རྩ་བ་བརྒྱད་ཀྱི་ཕྱི་མ་
དྲུག་རྣམས་བུ་སྟོན་ཐམས་ཅད་མཁྱེན་པས་ཕྱོགས་ཀུན་ཏུ་བཙལ་ཡང་མ་རྙེད་ཅེས་གྲགས་ཀྱང་
ཉེ་དུས་བོད་ལྗོངས་དུས་འགྱུར་གྱི་མང་གཙོའི་བཅོས་བསྒྱུར་སྐབས་ཐོན་པའི་སྒོས་གཞིས་ཀྱི་
གཡང་སྒམ་ནང་དུ་ཐོན་མིའི་ཕྱག་བྲིས་རྩ་བ་བརྒྱད་ཀྱི་དཔེ་ཆ་ཚང་དར་མཚོན་སྣ་ལྔས་བསྒྲིལ་
ཏེ་བཞུགས་ཡོད་རུང་། བདག་ཉར་བྱེད་དབང་མ་བྱུང་བར་མེར་བསྲེགས་བཏང་སོང་ཞེས་ཐོན་
པའི་ཕྱག་མཛོད་རིགས་ལྡན་རྒྱལ་པོ་ལགས་ཀྱིས་གསུངས་པ་ལྟར་དེ་ནི་ཤིན་ཏུ་ཕངས་པ་ཞིག་
ཡིན་པ་སྨོས་ཅི་དགོས། དེ་ལྟའི་གནས་ཚུལ་ལ་གཞིགས་ན་ཐོན་མི་སཾབྷོ་ཊའི་མི་རྒྱུད་ཡིན་པར་
གསལ་ཞིང་ཡི་གེའང་ཐོན་མི་ཞེས་པ་དེ་དག་པར་སེམས་སོ། ། །
དེ་ལྟར་སུམ་རྟགས་ཀྱི་མཇུག་དོན་མཚན་བྱང་ལ་ཡིག་རྙིང་རྣམས་སུ་འདྲ་མིན་མང་དུ་
ལ6༤



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
མཆིས་ཤིང་། སི་ཏུའི་འགྲེལ་ཆེན་རྗེས་འབྲང་དང་བཅས་པའི་ལུགས་ལ་མཇུག་དོན་རྩ་བ་
ནས་བཤད་མེད་པ་དང་། དཔེ་འགའ་ཞིག་ཏུ་ལུང་སྟོན་པ་རྩ་བ་སུམ་ཅུ་པ་རྫོགས་སོ། ། ཞེས་
དང༌། བྱཱ་ཀ་ར་ཎའི་རྩ་བ་སུམ་ཅུ་པ་སློབ་དཔོན་ཨ་ནུས་མཛད་པ་རྫོགས་སོ་ཞེས་འབྱུང་ཞིང་
སློབ་དཔོན་ཨ་ནུས་མཛད་པ་ཞེས་པའི་ཚིག་འདི་མཁན་པོ་རང་ཉིད་ཀྱི་གསུང་མིན་པར་
གསལ་ཡང་མཆན་བུ་དག་གིས་གསུང་གཞན་དུ་མི་ནོར་བའི་ཆེད་དུ་བྲིས་པ་འདྲ་སྟེ༑ གཞན་
དུའང་སློབ་དཔོན་ཀླུ་སྒྲུབ་ཀྱིས་མཛད་པ་རྫོགས་སོ། །ཞེས་འབྱུང་བ་དང་མཚུངས་ཤིང་འདི་
འདྲའི་ཚིག་ཉུང་ངུ་རེས་ཀྱང་ལོ་སྟོང་ཕྲག་སོང་བའི་དུས་སུ་ལོ་རྒྱུས་གསལ་བྱེད་ལ་ཤིན་ཏུ་
མཁོ་བར་སྣང་ཞིང་། མཁན་པོ་ཉིད་ཀྱི་གསུང་དངོས་ནི་རྩ་བ་སུམ་ཅུ་པ་དང༌། རྟགས་འཇུག་
གཉིས་ཀའི་མཇུག་བྱང་དུ་ཡོད་པའི་ཀུན་ཏུ་བཟང་པོའི་བྱཱ་ཀ་ར་ཎ་ཞེས་པ་གོང་དུ་བཀོད་པ་དེ་
རང་ཡིན་པར་མངོན་ཡང་། ཕྱིས་ཀྱི་དཔེ་ལ་དེ་ལྟར་ཡོད་མེད་སྣ་ཚོགས་སུ་སྣང་བ་ནི་ཡི་གེ་
ཉམས་པའི་སྐྱོན་རྒྱུན་འབྱམས་སུ་སོང་ངམ་སྙམ་མོ། །
དེ་ལྟར་སློབ་དཔོན་ཐོན་མི་སཾབྷོ་ཊ་ཉིད་ནི་བོད་ཀྱི་སྐད་གཉིས་སྨྲ་བ་སྟོང་ཕྲག་ལ་ཉེ་བ་
ཀུན་གྱི་ཐོག་མར་བྱོན་པའི་བོད་ཡིག་གི་ཤིང་རྟའི་སྲོལ་འབྱེད་གནས་ལྔ་རིག་པའི་པཎྜི་ཏ་ཆེན་
པོ༑ བོད་ཀྱི་འཕྲུལ་བློན་མཛངས་མི་བདུན་གྱི་ནང་ནས་མཛངས་ཀྱི་ལས་ཆེ་ཤོས་མཆོག་ཏུ་
གྱུར་པ་དང༌། ཁོ་རང་གི་ཐུགས་རྗེས་མིང་ཚིག་ཡི་གེའི་སྒོ་ནས་བོད་དུ་སངས་རྒྱས་ཀྱི་བསྟན་
པ་དར་བ་ནས་བཟུང་བསྟན་སྲོལ་བརྒྱུད་པ་མ་ཉམས་པའི་ནང་གི་དང་པོ་ཡིན་པའི་འཇམ་
དཔལ་དབྱངས་དངོས་སློབ་དཔོན་སཾབྷོ་ཊ་དང་། ཆོས་སྐྱོང་བའི་རྒྱལ་པོ་སྲོང་བཙན་སྒམ་པོ་
ལ་སོགས་པ་འཕགས་མཆོག་ཕྱག་ན་པདྨོའི་སྒྱུ་འཕྲུལ་གསེར་རིའི་ཕྲེང་བ་ལྟར་རིམ་པར་བྱོན་
པ་རྣམས་ཀྱི་ཐུགས་རྗེ་དང་བཀའ་དྲིན་ནི་རང་རེ་གངས་ཅན་པ་རྣམས་ཀྱིས་བསྐལ་བ་རྒྱ་
མཚོའི་བར་དུ་གཞལ་བར་དཀའ་བ་ཞིག་ཡིན་ཞིང་། དེས་ན་བོད་ཀྱི་རིག་གནས་ལ་སློབ་པར་
འདོད་པ་རྣམས་ཀྱིས་ཐོག་མ་ཁོ་ནར་མཁན་པོ་འདིས་མཛད་པའི་ཤིང་རྟ་ཆེན་པོའི་གཞུང་དྲི་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མ་མེད་པའི་མིང་ཚིག་བརྗོད་པ་མཐའ་དག་གི་གཞི་མ། ལུང་དང་རྟོགས་པའི་བསྟན་པ་ཆོས་
སྒོ་བརྒྱད་ཁྲི་བཞི་སྟོང་གི་རྩ་བ། འཆད་རྩོད་རྩོམ་གསུམ་ལ་སོགས་པ་མཁས་པའི་བྱ་བ་
ཐམས་ཅད་ཀྱི་འབྱུང་གནས། བཅུ་ཕྲག་རིག་པའི་གནས་ཀྱི་གཙོ་བོར་གྱུར་པ་སྒྲ་རིག་པའི་
གཙུག་ལག་གི་གཞུང་རྩ་བ་སུམ་ཅུ་པ་དང་། རྟགས་ཀྱི་འཇུག་པ་ལ་ལེགས་པར་སྦྱངས་ན།
གང་ཞིག་འབད་པ་ཆུང་ངུས་ཀྱང་། །ཤེས་རབ་མྱུར་དུ་གྲོལ་བར་འགྱུར། །ཞེས་གསུངས་པ་
ལྟར་ཆོས་རབ་ཏུ་རྣམ་པར་འབྱེད་པའི་ཤེས་རབ་ཀྱི་སྒོ་ཕྱེས་ནས་ཕྱི་ནང་རིག་གཞུང་རྒྱ་མཚོ་
གང་ལའང་གཞན་དྲིང་མི་འཇོག་པའི་སྤོབས་པ་བརྙེས་ཏེ༑ མཁས་པའི་གོ་འཕང་བདེ་བླག་ཏུ་
ཐོབ་པར་གདོན་མི་ཟ་བས། ཐར་འདོད་སྐལ་བཟང་བློ་གསར་བ་རྣམས་ཀྱིས་གཞུང་བཟང་
འདི་ལ་བརྩོན་པས་འབད་པར་འཚལ་ལོ། །
སྨྲས་པ། གངས་ལྗོངས་ཡི་གེའི་བྱེད་པོ་སཾབྷོ་ཊའི། །གཞུང་བཟང་འགྲེལ་མང་
དགོངས་པ་གསལ་བའི་རྒྱན། །དྲི་མེད་ལུང་གི་གཏན་ཚིགས་འདྲེན་པ་དང་། །ལུང་དོན་རིག་
པས་འབྱེད་འདི་སྔོན་གྱི་སྲོལ། །ཐེག་གསུམ་དམ་ཆོས་ཐུབ་པའི་བསྟན། །གསལ་མཛད་གཙུག་
ལག་གསལ་བྱེད་པའི། །རྒྱས་འགྲེལ་དགག་སྒྲུབ་རྒྱས་སྤྲོས་ཀྱི། །ཆ་གཏེར་འོད་ཀྱི་ཕྱོགས་ཀུན་
གསལ། །དེ་ལྟ་ན་ཡང་དཀའ་བའི་གནས། །ཀུན་དོན་གཅིག་ཏུ་མི་འབབ་པའི། ། མཁས་
གཞུང་ཁམས་ཀྱི་རྗེས་འགྲོ་ལས། །སླད་ཀྱི་བློ་གསལ་ལ་དགོངས་པས། །ལྡེམ་པོར་གསུངས་
པ་གསལ་སླད་དུ། །དྲང་པོར་སྲོང་བའི་སྲི་ཞུའི་ལས། །ཆོས་མཐུན་རིག་པའི་ཆོ་ག་ནི། །
བཀའ་ཡི་གནང་བ་བསྐུར་ལས་གྲུབ། །པུཎྜ་རི་ཀ་ལྟར་དག་པའི། །པཎྜི་ཏ་ཡི་གཞུང་བཟང་
ཀླུང་། ། སླར་ཡང་ལེགས་བགྲུང་མཆོད་ཡོན་ཆབ། །མཆོད་སྤྱན་མངའ་བའི་ཕྱོགས་སུ་
སྦྲེངས། །ལེགས་སོ་སྦྱིན་འོས་ལེགས་བཤད་ཀྱིས། །དབེན་ཡང་ཕྲ་རྒྱས་ཀྱིས་དབེན་ཕྱིར། །
བསོད་ནམས་གསེར་ཞིང་ནོར་བུའི་དཔྱ། །ཅི་དགར་སྤྱོད་ལ་ཡི་རང་འཛིན། །ལྷག་བསམ་ཆུ་
ཤེལ་འཁོར་ལོ་ལ༑ ༑ར་རིའི་གཟུགས་བརྙན་སྲིད་ལགས་ཀྱང་། །དགེ་ལེགས་བསིལ་ཟེར་
~278ལ



སུམ་ཅུ་པ་དང་རྟགས་ཀྱི་འཇུག་པའི་རྣམ་བཤད་ཀྱི་མཐའ་དཔྱོད་རིག་པའི་ཟླ་ཟེར།
ག་བུར་ཆར། །ཆད་མེད་འཇོ་བའི་ངོ་མཚར་འཛིན། ། རིགས་དང་མི་རིགས་རིག་པས་དཔྱོད་
པའི་སྲོལ། །རིག་པའི་དཔའ་བོས་རིང་ནས་གཏོད་ཕྱིར་ཏེ། །འཐད་དང་མི་འཐད་མཐའ་དག་
གཟིགས་པའི་སྤྱན། ། ཡངས་པའི་ཡུལ་དུ་དགྱེས་པའི་སྤྲིན་དུ་སྤྲུལ། །ལུང་རྟོགས་བསྟན་
རྩར་རབ་བསྔགས་ཡི་གེའི་ལམ། །ཚོགས་གསུམ་སྒྲ་དོན་རྒྱུད་མངས་སྭ་སྟིའི་དབྱངས། །ལེན་
པའི་སྐལ་བ་ཁོ་བོར་བབས་པའི་ཚད། །ཡི་གེ་མེད་པའི་དོན་རྟོགས་དེ་སྲིད་དོ། །འབྱུང་བཞིའི་
རྡུལ་ལས་གྲངས་འདས་མཁའ་ཁྱབ་ཀྱི། ། ཡིད་ཅན་སྡུག་ཀུན་ཉེར་ཞི་བདེན་གཉིས་ལམ། །
མ་ནོར་སྟོན་ལ་མི་སྙེངས་དམ་བཅའི་འཁུར། །རྫོགས་པའི་སྟོབས་བཅུའི་དཔལ་གྱིས་བརྗིད་
གྱུར་ཅིག །
ཅེས་པ་ནི་བར་སྐབས་ཀྱི་ངལ་གསོའི་ཚིགས་སུ་བཅད་པའོ། །གཉིས་པ་རྟགས་ཀྱི་
འཇུག་པའི་༼ཞེས་པའི་ཚིག་གི་འཕྲོ་ནས་མཚམས་འཇོག་མཛད་པར་སྐུ་ཞབས( T.K)ནས་བཀའ་འདྲི་ཞུ་སྐབས་དམ་པ་
དེ་ཉིད་ནས་མཐའ་དཔྱོད་དེ་ཉིད་རྩོམ་འབྲི་བྱེད་པར་༧རྒྱལ་བའི་བཀའ་འགྱུར་རིན་པོ་ཆེ་དཔྱད་གཞིར་མཇལ་དགོས་པས་དེ་མ་
བྱུང་ན་མི་འགྲིག་ཅེས་བཀའ་གནང་། བཙོན་གྲོལ་རྗེས་རྟགས་འཇུག་གི་མཐའ་དཔྱོད་རྒྱས་ཙམ་ཞིག་ལྗགས་རྩོམ་གནང་འདུན་
དེ་ལྟར་ཡང་། ཕྱི་ལོ༡༩༨༧ཟླ་༡༡ཚེས༤ ཉིན་སྐུ་གཤེགས།



ཐུན་མོང་རིག་མཛོད་ལས།
བོད་ཀྱི་བརྡ་སྤྱོད་ཕྱོགས་བསྒྲིགས་པོད་བཅུ་པ།
༄༅། །བརྡ་སྤྲོད་པའི་གཙུག་ལག་རྩ་བ་སུམ་ཅུ་པ་དང་རྟགས་
ཀྱི་འཇུག་པའི་བསྡུས་དོན་ལྟ་བའི་མིག་
འབྱེད་ཅེས་བྱ་བ་བཞུགས་སོ། །
བློ་བཟང་དབང་ཕྱུག
ན་མོ་གུ་རུ། འདིར་བོད་གངས་ཅན་པའི་སྐད་ཀྱིས་སྒྲ་ཡི་མཚན་ཉིད་ལུང་དུ་སྟོན་
པའི་གཙུག་ལག་གི་གཞུང་རྩ་བ་སུམ་ཅུ་པའི་དོན་རྣམ་པར་བཤད་པ་ལ་གསུམ། ཐོག་མར་
དགེ་བ་ཀླད་ཀྱི་དོན་དང༌། བར་དུ་དགེ་བ་གཞུང་གི་དོན། མཐའ་མར་དགེ་བ་མཇུག་གི་
དོན་ནོ། ། དང་པོ་ལ་གཉིས། མཚན་དོན་དང་འགྱུར་ཕྱག་གོ། །གཉིས་པ་གཞུང་གི་དོན་ལ་
གསུམ། བསྟན་བཅོས་ལ་འཇུག་པའི་སྒོ་དང་། སྒོ་དེ་དང་ལྡན་པའི་བསྟན་བཅོས་ཀྱི་གཞུང་
དངོས་བཤད་པ། བསྟན་བཅོས་བརྩམས་པ་ལས་བྱུང་བའི་དགེ་བ་བསྔོ་བའོ། །དང་པོ་ལ་
གཉིས། མཆོད་བརྗོད་དང་བརྩམ་པར་དམ་བཅའ་བའོ། །
དང་པོ་ལ་བཞི། ནང་པ་སངས་རྒྱས་པའི་བསྟན་པའི་རྩ་བ་འཇུག་སྒོ་སྐྱབས་འགྲོ་
བསྟན་པའི་ཕྱིར་དཀོན་མཆོག་སྤྱིར་ཕྱག་འཚལ་བ་དང་། བྱེ་བྲག་ཏུ་ཤེས་རབ་ཀྱི་ལྷ་འཇམ་
དཔལ་དབྱངས་ལ་ཕྱག་འཚལ་བ། བྱེ་བྲག་ཏུ་ཤེས་རབ་ཀྱི་ལྷ་འཇམ་དཔལ་དབྱངས་ལ་
ཕྱག་འཚལ་བ། དགོས་པའི་དབང་གིས་སྒྲའི་ལྷ་རྟག་ཞི་བ་ལ་ཕྱག་འཚལ་བ། དྲིན་གཟོ་
བའི་ཕྱིར་དངོས་བརྒྱུད་ཀྱི་བླ་མ་རྣམས་ལ་ཕྱག་འཚལ་པའོ། །གཉིས་པ་སྒོ་དེ་དང་ལྡན་པའི་
བསྟན་བཅོས་ཀྱི་གཞུང་དངོས་བཤད་པ་ལ་གཉིས། ཡི་གེའི་སྦྱོར་བ་རྒྱས་པར་བཤད་པ་
དང་། གདམས་ངག་བརྗོད་པས་མཇུག་བསྡུ་བའོ། །དང་པོ་ལ་གཉིས། ཡི་གེའི་སྦྱོར་བའི་
༤ 28]ལ



སུམ་ཅུ་པ་དང་རྟགས་ཀྱི་འཇུག་པའི་བསྡུས་དོན་ལྟ་བའི་མིག་འབྱེད།
གཞི་ཡི་གེའི་རྣམ་གཞག་དང་། ཡི་གེའི་སྦྱོར་བ་དངོས་ཀྱི་མིང་ཚིག་གི་འཇུག་པ་བསྟན་པའོ། །
དང་པོ་ལ་གཉིས། དབྱེ་བའི་སྒོ་ནས་ངོ་བོ་ངོས་བཟུང་བ་དང་། སྔོན་རྗེས་སུ་འཇུག་པ་དང་
མི་འཇུག་པའི་ཁྱད་པར་བསྟན་པའོ། །དང་པོ་ལ་གཉིས། རྩ་བའི་དབྱེ་བ་དང་། ཡན་ལག་
གི་དབྱེ་བའོ། །གཉིས་པ་སྔོན་རྗེས་སུ་འཇུག་པ་དང་མི་འཇུག་པའི་ཁྱད་པར་བཤད་པ་ལ་
གཉིས། མདོར་བསྟན་པ་དང་། རྒྱས་པར་བཤད་པའོ། །
གཉིས་པ་རྒྱས་པར་བཤད་པ་ལ་བཞི། སྡེ་ཚན་དབྱེ་བ་དང་། རྗེས་འཇུག་བཤད་པ།
སྔོན་འཇུག་བཤད་པ། མི་འཇུག་པ་བཤད་པའོ། །གཉིས་པ་ཡི་གེའི་སྦྱོར་བ་དངོས་ཀྱི་མིང་
ཚིག་གི་འཇུག་པ་བསྟན་པ་ལ་གཉིས། རྗེས་འཇུག་ལ་ལྟོས་པའི་ཕྲད་རྣམ་དབྱེ་འཕྲོས་དོན་
དང་བཅས་པ་བཤད་པ་དང་། རྗེས་འཇུག་ལ་མ་ལྟོས་པའི་ཕྲད་རྐྱང་རང་དབང་ཅན་བཤད་
པའོ། །དང་པོ་ལ་བདུན། རྣམ་དབྱེ་དང་པོ་དང་འབྲེལ་བའི་སླར་བསྡུ་བཤད་པ། རྣམ་དབྱེ་
གཉིས་པ་སོགས་ཀྱི་ལ་དོན་བཤད་པ། རྣམ་དབྱེ་དྲུག་པ་ཨི་ལྡན་གྱི་འབྲེལ་སྒྲ་བཤད་པ།
རྣམ་དབྱེ་གསུམ་པ་བྱེད་པ་པོའི་སྒྲ་བཤད་པ། དེ་དག་གི་ཡི་གེའི་སྦྱོར་ཚུལ་ལས་འཕྲོས་ནས་
ཚིག་རྒྱན་སོགས་བཤད་པ། རྣམ་དབྱེ་ལྔ་བ་འབྱུང་ཁུངས་བཤད་པ། རྣམ་དབྱེ་བརྒྱད་པ་
འབོད་པའི་སྒྲ་བཤད་པའོ། །གཉིས་པ་ལ་དོན་གྱི་རྣམ་དབྱེ་གཉིས་པ་སོགས་བཤད་པ་ལ་
གཉིས། འཇུག་པའི་ཡི་གེ་ངོས་བཟུང་བ་དང་། དེ་རྣམས་ཀྱི་འཇུག་པ་བསྟན་པའོ། །
གསུམ་པ་རྣམ་དབྱེ་དྲུག་པ་ཨི་ལྡན་བཤད་པ་ལ་གཉིས། མདོར་བསྟན་པ་དང་།
རྒྱས་པར་བཤད་པའོ། །ལྔ་པ་རྣམ་དབྱེ་དེ་དག་གི་ཡི་གེའི་སྦྱོར་ཚུལ་ལས་འཕྲོས་ནས་ཚིག་
རྒྱན་སོགས་འཆད་པ་ལ་གསུམ། རྒྱན་སྡུད་བཤད་པ། ལྷག་བཅས་བཤད་པ། འབྱེད་སྡུད་
བཤད་པའོ། །བདུན་པ་འབོད་པའི་རྣམ་དབྱེ་བཤད་པ་ལ་གཉིས། འབོད་པའི་སྒྲ་ཉིད་
བཤད་པ་དང་། འཕྲོས་དོན་ཚིག་སྡུད་བཤད་པའོ། །གཉིས་པ་ཕྲད་རྐྱང་རང་དབང་ཅན་
བཤད་པ་ལ་དྲུག ནི་སྒྲ་དགར་བརྣན་གྱི་ཚིག་བཤད་པ་དང༌། དང་སྒྲ་འབྱེད་སྡུད་སོགས་
ཀ281



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བཤད་པ། དེ་སྒྲ་ཐ་སྙད་སོགས་ཀྱི་དོན་ལ་འཇུག་ཚུལ་བཤད་པ། གང་སྒྲ་སྤྱིར་འཇུག་གི་
དོན་བཤད་པ། པ་སོགས་བདག་པོའི་སྒྲ་བཤད་པ། མ་སོགས་དགག་པའི་སྒྲ་བཤད་པའོ།།
དྲུག་པ་དགག་སྒྲ་བཤད་པ་ལ་གཉིས། དངོས་བསྟན་དགག་སྒྲའི་དོན་ཉིད་བཤད་པ་
དང་། ཤུགས་བསྟན་དགག་པའི་རྣམ་གྲངས་གཞན་བཤད་པའོ། །གཉིས་པ་ལ་གཉིས། མ་
ཡིན་དགག་བཅུ་བཞི་བཤད་པ་དང༌། མེད་དགག་བཅུ་གཅིག་བཤད་པའོ། །གཉིས་པ་
གདམས་ངག་བརྗོད་པས་མཇུག་བསྡུ་བ་ལ་གཉིས། ཚིགས་བཅད་འགྲོལ་བའི་མན་ངག་
བཤད་པ་དང་། རྗེས་འཇུག་ལ་སློབ་ཚུལ་སོགས་ཀྱི་གོ་རིམ་བསྟན་པའོ། །གཉིས་པ་ལ་ལྔ།
རྗེས་འཇུག་གི་སྦྱོར་བ་ལ་སློབ་དགོས་པའི་རྒྱུ་མཚན་བསྟན་པ་དང་། བསླབ་ནས་ཇི་ལྟར་བྱ་
བ༑ མཁས་པར་བྱ་བའི་ཐབས་བསྟན་པ། སླར་ཡང་དོན་བསྡུས་ཏེ་གདམས་པ། གཞུང་
འདི་ཉིད་སྣོད་རུང་གི་གང་ཟག་ལ་འདོམས་དགོས་པར་གདམས་པའོ། །དང་པོ་ལ་གཉིས་
རྒྱུ་མཚན་དེ་དག་མེད་དུ་མི་རུང་བསྟན་པ་དང་། རྒྱུ་མཚན་དངོས་བཤད་པའོ། །གསུམ་པ་
བསྟན་བཅོས་བརྩམས་པ་ལས་བྱུང་བའི་དགེ་བ་བསྔོ་བ་དང་། རྩ་བའི་ས་བཅད་གསུམ་པ་
ཐ་མར་དགེ་བ་མཇུག་གི་དོན་བཅས་སོ། །
གཉིས་པ། རྟགས་འཇུག་གི་ས་བཅད་ནི། བོད་གངས་ཅན་གྱི་སྐད་ཀྱིས་སྒྲའི་མཚན་
ཉིད་ལུང་དུ་སྟོན་པའི་གཙུག་ལག་གི་གཞུང་རྟགས་ཀྱི་འཇུག་པའི་དོན་མདོ་ཙམ་བཤད་པ་
ལ་གསུམ། ཀླད་ཀྱི་དོན་དང་། གཞུང་གི་དོན། མཇུག་གི་དོན་ནོ། །དང་པོ་ལ་གཉིས།
མཚན་དོན་དང་། འགྱུར་ཕྱག་གོ། །གཉིས་པ་གཞུང་གི་དོན་ལ་གསུམ། བསྟན་བཅོས་རྩོམ་
པ་ལ་འཇུག་པའི་ཡན་ལག་དང་། བསྟན་བཅོས་ཀྱི་ལུས་དངོས་བཤད་པ། མཇུག་གི་དགེ་
བ་བསྔོ་བའོ། །དང་པོ་ལ་གཉིས། མཆོད་བརྗོད་དང་བརྩམ་པར་དམ་བཅའ་བའོ། །
~ 282



སུམ་ཅུ་པ་དང་རྟགས་ཀྱི་འཇུག་པའི་བསྡུས་དོན་ལྟ་བའི་མིག་འབྱེད།
གཉིས་པ་གཞུང་དོན་དངོས་བཤད་པ་ལ་གསུམ། སྡེ་ཚན་ལྔ་རུ་དྲིལ་ཏེ་མིང་གཞིའི་
ཡི་གེ་སྤྱིའི་རྟགས་ཀྱི་དབྱེ་བ་བཤད་པ་དང༌། སྔོན་འཇུག་གི་རྟགས་ཀྱི་དབྱེ་བ་བཤད་པ།
རྗེས་འཇུག་གི་རྟགས་ཀྱི་དབྱེ་བ་བཤད་པའོ། །གཉིས་པ་སྔོན་འཇུག་གི་རྟགས་ཀྱི་དབྱེ་བ་
བཤད་པ་ལ་གསུམ། མིང་གཞིའི་མོ་ཡིག་གི་ནང་ནས་སྔོན་རྗེས་དབྱུང་ཚུལ་བཤད་པ་དང་།
སྔོན་འཇུག་གི་རྟགས་ཀྱི་དབྱེ་བ་བཤད་པ། སྔོན་འཇུག་གི་རྟགས་ཀྱི་འཇུག་ཚུལ་བཤད་
པའོ། །གསུམ་པ་ལ་གཉིས། །
མདོར་བསྟན་པ་དང་། རྒྱས་པར་བཤད་པའོ། །གཉིས་པ་རྒྱས་པར་བཤད་པ་ལ་
གསུམ། གང་ལ་འཇུག་པ་ད་། གང་གིས་འཇུག་པ་ཐུན་མོང་དུ་བཤད་པ་དང༌། ཇི་ལྟར་
འཇུག་པ་བཤད་པ། ཅིའི་ཕྱིར་འཇུག་པ་བཤད་པའོ། །དང་པོ་ལ་གཉིས། ཐུན་མོང་དུ་
འཇུག་ཚུལ་རྒྱས་པར་བཤད་པ་དང་། ཞར་བྱུང་མི་འཇུག་པ་བཤད་པའོ། །གསུམ་པ། རྗེས་
འཇུག་གི་རྟགས་ཀྱི་འཇུག་པ་བཤད་པ་ལ་གཉིས། རྗེས་འཇུག་གི་རྟགས་ཀྱི་དབྱེ་བ་བཤད་
པ་དང༌། རྗེས་འཇུག་གི་རྟགས་ཀྱི་འཇུག་ཚུལ་བཤད་པའོ། །དང་པོ་ལ་གཉིས། སྤྱིར་
རྟགས་གསུམ་དུ་དབྱེ་བ་དང་། ནང་གསེས་བརྒྱད་དུ་དབྱེ་བའོ། །གཉིས་པ། རྗེས་འཇུག་གི་
རྟགས་ཀྱི་འཇུག་ཚུལ་བཤད་པ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །
གཉིས་པ་ལ་བཞི། གང་ལ་འཇུག་པ། གང་གིས་འཇུག་པ། ཇི་ལྟར་འཇུག་པ། ཅི་
ཕྱིར་འཇུག་པ་བཤད་པའོ། །གསུམ་པ་ཇི་ལྟར་འཇུག་པ་ལ་གཉིས། མདོར་བསྟན་པ་དང༌།
རྒྱས་པར་བཤད་པའོ། །གཉིས་པ་རྒྱས་པར་བཤད་པ་ལ་གཉིས། སྒྲའི་འཇུག་ཚུལ་བཤད་
པ་དང༌། དོན་གྱི་འཇུག་ཚུལ་བཤད་པའོ། །དང་པོ་ལ་གཉིས། སྒྲ་དྲག་ཞན་སྤྱིར་འཇུག་
ཚུལ་བཤད་པ་དང༌། ནང་གསེས་ཞིབ་ཏུ་འཇུག་ཚུལ་བཤད་པའོ། །གཉིས་པ་དོན་གྱི་
འཇུག་ཚུལ་བཤད་པ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །གཉིས་པ་
རྒྱས་པར་བཤད་པ་ལ་གཉིས། སྔ་མ་གང་ལྟར་འགྱུར་བ་བཤད་པ་དང་། ཕྱི་མ་གང་ལྟར་
ཆ283



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
འགྱུར་བ་བཤད་པའོ། །དེ་ལ་གཉིས། མིང་མཐའ་འདྲེན་ཚུལ་བཤད་པ་དང་། རྣམ་དབྱེ་
སོགས་འདྲེན་ཚུལ་བཤད་པའོ། །དེ་ལ་གཉིས། སྤྱིར་འདྲེན་ཚུལ་བཤད་པ་དང༌། ནང་
གསེས་འཇུག་ཚུལ་བཤད་པའོ། །དེ་ལ་གཉིས། སྤྱིར་འདྲེན་ཚུལ་བཤད་པ་དང་། ནང་
གསེས་འཇུག་ཚུལ་བཤད་པའོ། །གཉིས་པ་ལ་གཉིས། རྣམ་དབྱེའི་ནང་གསེས་གང་ཞིག་
འཇུག་པ་དང་། ཕྲད་ཀྱི་ནང་གསེས་གང་ཞིག་འཇུག་པ་བཤད་པའོ། །བཞི་པ་ཅི་ཕྱིར་
འཇུག་པ་བཤད་པ་ལ་གཉིས། རྗེས་འཇུག་གི་དགོས་པ་དངོས་བཤད་པ་དང་། ཞར་བྱུང་
ཡི་གེའི་འཇུག་པ་སྤྱིའི་དགོས་པ་བཤད་པའོ། །
གཉིས་པ་ལ་གཉིས། ཡི་གེའི་འཇུག་པ་རྣམས་ཀྱི་རང་བཞིན་གྱི་དགོས་པ་བཤད་པ་
དང༌། ཡི་གེའི་འཇུག་པ་སྟོན་པའི་བསྟན་བཅོས་འདི་ཉིད་བརྩམས་པའི་དགོས་པ་དཔེས་
བསྟན་པའི་སྒོ་ནས་དོན་བསྡུས་པའོ། །གསུམ་པ་བསྟན་བཅོས་བརྩམས་པ་ལས་བྱུང་བའི་
དགེ་བ་བསྔོ་བ་དང་། རྩ་བའི་ས་བཅད་གསུམ་པ་མཇུག་གི་དོན་བཅས་སོ། །
~ 284ལ



༄༅། །ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་
བྱུང་དང་བཅས་པ་རིག་ལམ་སྣང་བྱེད་
ཅེས་བྱ་བ་བཞུགས་སོ། ། །
བློ་བཟང་དབང་ཕྱུག
ན་མོ་གུ་རུ་ཡ། སྨྲ་བའི་ཉི་མ་ཉི་མའི་གཉེན་ལ་སོགས། །སྨྲ་མཆོག་མཚུངས་མེད་
ཚོགས་ལ་གུས་བཏུད་ནས། །སྨྲ་བའི་ཡན་ལག་ཡི་གེ་མིང་ཚིག་ཚོགས། །སྨྲ་ལ་དབང་ཕྱིར་
དབང་པོའི་ཡུལ་དུ་འགོད། །བྱང་གྲོལ་དྲི་མེད་རྣམ་དག་བསླབ་པའི་ལམ། །ལེགས་འདོམ་
ལུང་གི་བསྟན་པ་ཡི་གེ་ཡིས། །འཛིན་སླད་བཟོ་སྤྲུལ་རང་བཞིན་རིགས་ལམ་གྱི། །གཙུག་
ལག་ལ་འཇུག་ཚོགས་གཉིས་རྒྱ་མཚོའི་རྒྱུ། །དེ་ཡང་ཤེས་བྱ་སྒྲ་ཚད་བཟོ་གསོ་དང་། །ནང་
དོན་སྡེ་སྣོད་རིགས་གནས་ཆེ་བ་ལྔ། །སྙན་ངག་སྡེབ་སྦྱོར་མངོན་བརྗོད་ཟློས་གར་དང༌། །
སྐར་རྩིས་འདི་ལྔ་རིག་གནས་ཆུང་བ་སྟེ། །དེ་དག་ཀུན་གྱི་རྩ་བ་ཡི་གེ་ཉིད། །དེ་ཕྱིར་ཐོག་
མར་ཡི་གེ་མཁས་པར་སྦྱངས། །ཡི་གེ་ཞེས་བྱ་སྒྲ་དང་གཟུགས་གཉིས་ལས། །སྒྲ་ནི་རྒྱུ་
མཐུན་རྒྱས་བྱུང་བཞིས་བསྐྱེད་ཅིང་། །གཟུགས་ནི་ཀ་སོགས་བྲི་བྱའི་རི་མོ་རྣམས། །བརྡ་
དང་ཐ་སྙད་ཤེས་བརྗོད་འཇུག་ལས་རྟོགས། །དེ་ལ་ཡི་གེའི་ངོ་བོ་གང་ཞེ་ན། །མིང་ཚིག་
རྩོམ་གཞིའི་སྐད་ཀྱི་གདངས་ཉིད་དེ། །དེ་ཉིད་ཀུན་སློང་ཤེས་པ་ལས་སྐྱེས་སྒྲའི། །ཡི་གེ་
མིག་འཛུམ་ཚད་ཀྱི་རིང་ཐུང་དང་། །ཆ་ཤས་སྐད་ཅིག་རེ་རེ་འདུས་པའི་རྒྱུན། །ལྡན་མིན་
འདུ་བྱེད་ཉིད་དུ་བྱེ་མདོ་བཞེད། །ཡི་གེའི་སྒྲ་དོན་ངེས་ཚིག་ཇི་ལྟར་ན། །འགྱུར་མེད་མིང་
ཚིག་གསལ་དང་བརྗོད་བྱེད་དོ། །དེ་ལ་ཡི་གེའི་མཚན་ཉིད་གང་ཞེ་ན། །དོན་མི་སྟོན་པའི་
ལ285ག་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སྒྲ་སྤྱི་སྣང་བའོ། །མཚན་གཞི་ཨ་སོགས་དབྱངས་གསལ་གཟུགས་རྣམས་ཏེ། །སྒྲ་ཡི་འཇུག་
ཡུལ་ཡི་གེ་ཇི་སྙེད་དོ། །ཡིག་རིགས་སུམ་བརྒྱ་དྲུག་ཅུ་རྩ་བཞི་ལས། །འཕགས་ཡུལ་ཡི་གེ་
ལྔ་བཅུའི་ལཉ་ཝར་ལས། །ལོ་ཆེན་ཐོན་མིས་བསྒྱུར་བའི་བོད་ཡིག་ལ། །སྒྲ་ཡི་མཚན་ཉིད་
ལུང་དུ་སྟོན་བྱེད་ཀྱི། །རྩ་བའི་ཡི་གེ་སུམ་ཅུ་ཐམ་པའོ། །དེ་ལ་དབྱེ་ན་དབྱངས་དང་གསལ་
བྱེད་གཉིས། །སྒྲ་ཡི་ང་རོ་ཙམ་ལ་དབྱངས་ཞེས་བྱ། །བརྗོད་བྱ་གསལ་བར་བྱེད་ཕྱིར་
གསལ་བྱེད་དོ། །དེ་ཡི་སྔོན་རྗེས་མིང་གཞི་མགོ་འདོགས་དབྱངས། །སྲོག་རྐྱེན་ཕ་མ་བུ་
ཡིག་རྟགས་གསུམ་སོགས། །དབྱེ་བའི་རྣམ་གྲངས་ཆིག་ཁྲི་བདུན་སྟོང་དང་། །ལྔ་བརྒྱ་སུམ་
ཅུ་རྩ་གཉིས་གྲངས་སུ་འགྲོ། །བོད་ཡིག་དབྱངས་ཀྱི་ང་རོ་ལྔ་ཡིན་ཏེ། །ཨ་ཨི་ཨུ་ཨེ་ཨོ་
རྣམས་རིམ་པ་བཞིན། །དྲང་པོ་བཀུག་སྨད་བསྒྲེང་དང་བསྟོད་པའོ། །ང་རོའི་རྩ་བ་ཨ་ཧ་འ་
གསུམ་སྟེ། །དེ་ལས་ཕོ་མོ་མ་ནིང་འབྱུང་བའི་ཚུལ། །ཨ་སྒྲ་མགྲིན་དམ་དབུགས་ཆུང་སྒྲ་དྲག་
པས། །ཕོ་ཡིག་ཀ་ཅ་ཏ་པ་ཙ་རྣམས་འབྱུང་། །ཧ་སྒྲ་ཁོག་པ་ཅུང་གློད་དབུགས་ཆེ་བས། ། མ་
ནིང་ཁ་ཆ་ཐ་པ་ཚ་རྣམས་འབྱུང་། །འ་སྒྲ་མགྲིན་པ་གློད་དེ་དབུགས་ཞན་པས། །མོ་ཡིག་ག་
ཇ་ད་བ་ཛ་ཝ་ཞ །ཟ་ཡ་ར་ལ་ཤ་ས་རྣམས་འབྱུང་ཞིང་། །ནང་གསེས་བྱེད་པ་དམ་ལྷོད་དབྱེ་
བ་དང་། །མོ་གཤམ་ལ་སོགས་མོ་ཡིག་ཁོངས་ནས་དབྱེ། །འ་སྒྲ་སྣ་ནས་འདོན་ལ་སྣ་ལྡན་
ཞེས། །ཤིན་ཏུ་མོ་ཡིག་ང་ཉ་ན་མའོ། །སྔོན་འཇུག་ཡི་གེ་ལྔ་ལས་ཕོ་ཡིག་བ། །མ་ནིང་ག་ད་
གཉིས་དང་མོ་ཡིག་འ། །ཤིན་ཏུ་མོ་ཡི་ཡི་གེ་མ་ཡིག་གོ། །རྗེས་འཇུག་བཅུ་ལས་ད་བ་ས་
གསུམ་ཕོ། །འ་ནི་མ་ནིང་ག་ར་ལ་གསུམ་མོ། །ང་ན་མ་གསུམ་ཤིན་ཏུ་མོ་ཡིན་ནོ། །འདི་ལ་
མཁས་པའི་བཞེད་ཚུལ་མང་མཆིས་པས། །འདིར་ནི་པྲ་ཏི་པཎ་ཆེན་ལུགས་བཞིན་ནོ། ། བོད་
ཡིག་ལྕི་ཡང་ཐ་སྙད་མ་མཆིས་ཀྱང༌། །སྙན་ངག་རྗེས་ཁྲིད་རྒྱན་ལ་འཇམ་རྩུབ་ཀྱི། ། དབྱེ་བའི་
ཐ་སྙད་མཛད་པ་འདི་ལྟ་སྟེ། །ཀ་ཅ་ཏ་པ་ཙ་དང་ག་ཇ་ད། །བ་ཛ་ང་ཉ་ན་མ་ཝ་འ་ཡ། །ར་ལ་ཨ་
སྟེ་ཡི་གེ་ཉི་ཤུ་ནི། །འཇམ་པ་ཡང་བ་སྲོག་ཆུང་ལྷོད་པ་དང་། །མཉེན་པ་ཡི་གེ་མཆོག་རྣམས་
ལ286



ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་རིག་ལམ་སྣང་བྱེད།
རྣམ་གྲངས་སོ། །ཁ་ཆ་ཐ་ཕ་ཚ་དང་ཞ་ཟ་ཤ །ས་ཧ་ཡི་གེ་བཅུ་ནི་རྩུབ་པ་དང་། །ལྕི་བ་སྲོག་
ཆེན་དམ་པ་གྱོང་བ་དང༌། །ཡི་གེ་དམན་པ་ཞེས་བྱ་རྣམ་གྲངས་སོ། །དབྱངས་ཡིག་ཨ་ཨི་ཨུ་
ཨེ་ཨོ་ལྔ་རྣམས། །སྲོག་ཆེན་ཡི་གེ་ཉིད་དུ་བཞེད་པའང་ཡོད། །ཡི་གེ་གང་ལས་སྐྱེ་བའི་རྒྱུ་བཞི་
སྟེ༑ ༑གནས་དང་བྱེད་པ་རླུང་དང་རྣམ་རྟོག་གོ། །ཁོག་མགྲིན་རྐན་སོ་ལྕེ་མཆུ་སྤྱི་བོ་དང༌། །སྣ་
རྣམས་ཡི་གེའི་འབྱུང་གནས་གཞི་ཡི་རྒྱུ། །ཕྲད་དང་ཅུང་ཕྲད་ཕྱེ་བཙུམ་ཡང་དོག་གི། །བྱེད་པ་
དྲུག་ནི་འབྱིན་པར་བྱེད་པའི་རྒྱུ། །རླུང་གི་གཡོ་བའི་རྩོལ་བ་སྐྱེད་བྱེད་རྒྱུ། །རྣམ་རྟོག་ཀུན་སློང་
རྩོལ་བ་སྐུལ་བྱེད་རྒྱུ། །རྩོལ་བ་གཉིས་ནི་འཇུག་པ་གཅིག་པའོ། །སྒྲ་སྐད་མིང་དང་མཚན་མ་
བརྡ་ཐ་སྙད། །ཚིག་དོན་ཡི་གེ་འཇུག་པའི་གནས་བརྒྱད་དེ། །དེ་དག་སོ་སོའི་སྒྲ་དོན་འདྲེས་
འཛིན་བློར། །དོན་ལ་དམིགས་དང་སྒྲ་ལས་བྱུང་བ་དང༌། །མཐུན་པར་སྣང་དང་ཐུན་མོང་
གྲགས་པ་དང་། །མངོན་པར་ཞེན་པ་བརྡ་ཡི་ཁྱད་ཆོས་ལྔའོ། །བརྡ་སྤྲོད་སྒྲ་ཡི་བརྗོད་བྱའི་
གཙོ་བོ་ནི། །ཚིག་གི་རྣམ་དབྱེ་ཚིག་བསྡུ་ལ་སོགས་ཏེ། །དེ་ལ་རྣམ་དབྱེ་ཞེས་བྱའི་སྒྲ་དོན་ནི། །
དོན་ལྡོག་སྟོན་པ་རྣམ་དབྱེའི་མཚན་ཉིད་དེ། །དོན་དང་ཚིག་ཀུན་རྣམ་པར་དབྱེ་བས་སོ། ། ཕྱེ་
ན་ངོ་བོ་ལས་སོགས་རྣམ་པ་བརྒྱད། །གཅིག་ཚིག་ལ་སོགས་གསུམ་གསུམ་དབྱེ་བ་དང༌། །
བྱེད་པ་དྲུག་ལ་སྒྱུར་དང་བསྡུ་བ་ལྡན། །དེ་ལས་རྣམ་དབྱེ་དང་པོ་གང་ཞེ་ན། །ཆོས་རྣམས་
སོ་སོའི་མིང་གི་ངོ་བོ་ཙམ། །བརྗོད་པ་རྣམ་དབྱེ་དང་པོའི་གནས་ཡིན་ཏེ། །དེ་ལའང་མིང་
དང་མིང་རྐྱང་གཉིས་ཡོད་པའི། །མིང་རྐྱང་རྣམས་ནི་རྣམ་དབྱེ་དང་པོའོ། །དོན་གྱི་ངོ་བོ་ཙམ་
ཞིག་སྟོན་པ་ཡི། །སྒྲ་སྤྱི་སྣང་བ་མིང་གི་མཚན་ཉིད་དེ། །མཚན་གཞི་སངས་རྒྱས་ཆོས་དང་
དགེ་འདུན་དང་། །ཀ་བ་བུམ་པ་ལ་སོགས་ཇི་སྙེད་པའོ། །དབྱེ་ན་འདོད་རྒྱལ་ཐོག་མའི་མིང་
དང་ནི། །རྗེས་གྲུབ་བཏགས་པའི་མིང་གཉིས་ཡོད་པ་ལས། །དང་པོ་འདོད་རྒྱལ་རྒྱུ་མཚན་
གཞི་གཞན་ལ། །མ་ལྟོས་རང་གར་བརྡ་ལ་ངེས་ཚིག་མེད། །རྗེས་གྲུབ་མིང་ལ་དོན་ལྡན་རྗེས་
གྲུབ་དང་། །ལོག་པར་སྒྲུབ་པའི་རྗེས་གྲུབ་གཉིས་ཡོད་དེ། །གཞན་ལ་ལྟོས་ནས་ཡང་དག་
~ 28



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སྒྲུབ་པ་དང་། །ལོག་པར་སྒྲུབ་པ་གཉིས་ཏེ་དང་པོ་ལ། །དངོས་མིང་གསུམ་དང་བཏགས་
མིང་ལྔ་ལ་སོགས། །འདྲ་འབྲེལ་རྒྱུ་མཚན་ཕྱོགས་ཆ་སྣ་ཚོགས་པའི། །རྣམ་གྲངས་མངོན་
བརྗོད་མིང་ནི་མཐའ་ཡས་ཏེ། །མིང་གཅིག་དོན་མང་དོན་གཅིག་མིང་མང་གི། །ཁམས་ལ་
མཁས་ན་མིང་ལ་རྨོངས་མི་འགྱུར། །མིང་གཉིས་འདུས་པའམ་མང་པོ་འདུས་ཀྱང་རུང༌། །
དོན་གྱི་ཁྱད་པར་གསལ་བར་བྱེད་པ་ཡི། །སྒྲ་སྤྱི་སྣང་བ་ཚིག་གི་མཚན་ཉིད་དེ། །རྣམ་
དབྱེའི་གནས་རྣམས་གསལ་བར་བྱེད་པའི་སྒྲའོ། །དེ་ལ་བྱ་བྱེད་ལས་དང་བདག་གཞན་
དུས། །ཤེས་པར་བྱ་སྟེ་དེ་ཡང་བྱེད་པ་པོས། །བྱ་བ་བསྒྲུབ་པར་བྱ་བའི་ཡུལ་དེ་ལ། །ལས་
ཀྱི་དངོས་པོ་ཞེས་སུ་གྲགས་པ་སྟེ། །ལས་དང་བྱ་ཡུལ་དོན་གཅིག་ཤེས་བྱ་ཞིང་། །བྱེད་པ་པོ་
ལ་གཙོ་བོ་ཕལ་བ་གཉིས། །ལས་ལ་བྱ་བའི་ལས་དང་བྱེད་པའི་ལས། །བྱ་བའང་དུས་
འདས་ད་ལྟ་མ་འོངས་གསུམ། །བྱེད་པ་པོ་དང་དེ་ཡི་བྱེད་པ་གཉིས། །དངོས་པོ་བདག་ཡིན་
བྱ་བའི་ཡུལ་དང་ནི། །དེ་ཡི་བྱ་བ་གཉིས་ནི་དངོས་པོ་གཞན། །དེ་ཡང་བྱ་བྱེད་རྫས་གཞན་
རྫ་ས་གཅིག་གི། །དབྱེ་བས་མཚན་ཉིད་པ་དང་བཏགས་པ་བའི། །འཁོར་གསུམ་འཇོག་
ཚུལ་རྣམ་པ་གཉིས་སུ་གསུངས། །རྣམ་དབྱེ་དང་པོ་མིང་ལ་སླར་བསྡུ་སོགས། །སྦྱར་བས་
ཚིག་འགྲུབ་ཚིག་ལ་རྣམ་དབྱེ་དང༌། །ཚིག་སྡུད་ཚིག་ཕྲད་ཚིག་རྒྱན་ལ་སོགས་ཀྱི། །སྒྲ་
རྣམས་ཤེས་ན་དོན་ལ་མཁས་ཞེས་གསུངས། །ངོ་བོ་ཆོས་གཅིག་ཁོ་ནའང་ཚིག་དོན་གྱི། །
དབང་གིས་རྣམ་དབྱེ་སོ་སོའི་གནས་འགྱུར་ཏེ། །དཔེར་ན་ཆོས་ལ་སྤྱོད་ཅེས་བརྗོད་པ་ན། །
བྱ་ཡུལ་གསལ་བར་སྟོན་ཕྱིར་གཉིས་པའི་སྒྲ། །ཆོས་ཀྱིས་ཚིམ་པར་བྱེད་ཅེས་ལྟ་བུ་ནི། །
གཞན་འབྲེལ་བྱེད་པ་གསལ་ཕྱིར་གསུམ་པའི་སྒྲ། །ཆོས་ཀྱི་ཕྱིར་དུ་དཀའ་བ་སྤྱོད་ལྟ་བུ། །
དགོས་པ་གཙོ་བོར་སྟོན་ཕྱིར་བཞི་པའི་སྒྲ། །ཆོས་ལས་དགེ་ཚོགས་ཀུན་འབྱུང་ལྟ་བུ་ནི། །
གང་ལས་བྱུང་བའི་གནས་སྟོན་ལྔ་པའི་སྒྲ། །ཆོས་ཀྱི་ཡོན་ཏན་ལྟ་བུ་ཁྱད་གཞི་དང་། །ཁྱད་
ཆོས་འབྲེལ་བར་སྟོན་ཕྱིར་དྲུག་པའི་སྒྲ། །ཆོས་ལ་གནས་སོ་ལྟ་བུ་རྟེན་བརྟེན་པའི། །ཁྱད་
on



ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་རིག་ལམ་སྣང་བྱེད། །
པར་གསལ་བྱེད་རྣམ་དབྱེ་བདུན་པའི་སྒྲ། །ཀྱེ་ཀྱེ་ཆོས་ནི་བདུད་རྩིའི་མཆོག་ལྟ་བུ། །བོད་
པ་གསལ་བྱེད་རྣམ་དབྱེ་བརྒྱད་པའོ། །འདུས་མ་བྱས་ཀྱི་ཆོས་སུ་གྲུབ་ལྟ་བུ། །རྣམ་དབྱེ་
གཉིས་པའི་བྱེ་བྲག་དེ་ཉིད་དང་། །ཆོས་ལ་གོམས་ན་བདེ་བ་ཐོབ་ལྟ་བུ། །དུས་ལ་སྦྱོར་པའི་
བདུན་པ་ཚེ་སྐབས་སོ། །སྔོན་འཇུག་རྟགས་ཀྱི་མིང་གཞིར་འཇུག་ཚུལ་ལས། །ཕོ་ཡིག་
དུས་འདས་དངོས་པོ་གཞན་བསྒྲུབ་དང་། །མ་ནིང་བདག་གཞན་གཉིས་དང་དུས་ད་ལྟ། །
མོ་ཡིག་བདག་དང་ད་ལྟ་མ་འོངས་དུས། །ཤིན་ཏུ་མོ་ཡིག་ཀུན་ལ་ཆ་མཉམ་འཇུག །དེ་
བཞིན་རྗེས་འཇུག་རྟགས་གསུམ་དྲག་ཞན་དང༌། །མིང་མཐའ་རྟགས་མཚུངས་འདྲེན་ཚུལ་
སྒྲ་དང་དོན། །ཅི་ཕྱིར་འཇུག་སོགས་ཚུལ་བཞིན་ཤེས་པར་བྱ། །དེ་ལྟར་གཞི་མཐའི་ཡི་གེ་
ལ་ལྟོས་པའི། །ཕྲད་དང་རྣམ་དབྱེ་གསལ་བྱེད་གཞི་མཐུན་སྒྲ། །ཚིག་རྣམས་འབྲེལ་བར་
བྱེད་ཅིང་བར་གྱི་ཚིག །གསལ་བྱེད་བསྡུས་ལ་ཚིག་སྡུད་ཅེས་བྱའོ། །ཚིག་གི་སྦྱོར་བ་བསྡུ་
ན་བཅུ་ཡིན་ཏེ། །འབྲུ་མང་པོ་དང་ཚིག་སྡུད་ཁྱད་པར་བསྡུ། །ཡན་ལག་བསྡུ་དང་གཞི་བསྡུ་
གཞི་གཅིག་བསྡུ། །གཞི་མཐུནབསྡུ་བ་དང་ནི་དེའི་སྐྱེས་བུ། །ཟླས་དབྱེའི་བསྡུ་བ་ཕྱོགས་
ཙམ་སྟོན་པའོ། །དང་པོ་འབྲུ་མང་པོ་ལ་དབྱེ་ན་དྲུག ཚིག་གཉིས་དང་ནི་ཚིག་མང་དབྱེ་བ་
ཡི༑ ༑རང་མིང་ལྡན་དང་མི་ལྡན་ཕྱོགས་ཙམ་དང་། །རྣམ་གྲངས་ཕན་ཚུན་ཚིག་མང་པོ་སྟེ་
དྲུག །དེ་དག་གཞི་མཐུན་པ་ཡི་འབྲུ་མང་དང༌། །གཞི་ཐ་དད་པའི་དབྱེ་བས་མུ་བཞིར་
འགྱུར། །དེ་དག་སོ་སོར་རྣམ་དབྱེ་གཉིས་པ་ནས། །བདུན་པའི་བར་གྱི་བྱེད་པ་ཚིག་དྲུག་
གིས། །བསྒྱུར་དང་དང་པོའི་ཚིག་བཅས་བདུན་བདུན་དུ། །དབྱེ་བ་རྣམ་གྲངས་བརྒྱ་དང་
དྲུག་ཏུ་བརྒྱད། །ཀུན་ལ་ཁྱད་ཆོས་གསུམ་དང་ལྡན་པའོ། །གཉིས་པ་ཚིག་བསྡུ་བའང་ལྔ་
ཡོད་དེ། །ཚིག་གཉིས་དག་གི་མདོར་བསྡུས་ཟླས་དབྱེ་དང་། །རྣམ་གྲངས་མདོར་བསྡུས་པ་
ཡི་བ་གཉིས་པ། །བྱེ་བྲག་མདོར་བསྡུས་ལས་འཛིན་བསྡུས་པ་དང་། །གཞན་ཚིག་
མདོརབསྡུས་འབྲུ་མང་པོ་ཞེས་དང་། །བྱེད་པའི་ཚིག་གི་མདོར་བསྡུས་དེའི་སྐྱེས་བུ། །རྣམ་
-289ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
དབྱེ་དྲུག་གི་གསལ་བྱེད་བསྡུས་པ་ལ། །བྱེད་པའི་ཚིག་གི་བསྡུ་བ་ཞེས་བྱའོ། །གསུམ་པ་
ཁྱད་པར་བསྡུ་བ་གཉིས་ཡིན་ཏེ། །སྔ་མ་ཕྱི་མའི་ཁྱད་པར་སྦྱོར་བའོ། །བཞི་པ་ཡན་ལག་
བསྡུ་བ་རྣམ་པ་བཞི། །འབྲེལ་བའི་ཡན་ལག་གོ་རིམ་ཡན་ལག་དང་། །དོན་གྱི་ཡན་ལག་
གྲགས་པའི་ཡན་ལག་སྟེ། །ཕྱི་མར་འཇིག་རྟེན་བསྟན་བཅོས་ལ་གྲགས་གཉིས། །ལྔ་པ་གཞི་
བསྡུ་བ་ལ་གཉིས་ཡོད་དེ། །རིགས་གསལ་བྱས་དང་མ་བྱས་ཁྱད་པར་རོ། །དྲུག་པ་གཞི་
གཅིག་བསྡུ་བའང་ཕྱོགས་གཅིག་ཏུ། །བྱེད་དང་སོ་སོ་ཕྱོགས་གཉིས་བྱེད་པས་གཉིས། །
བདུན་པ་གཞི་མཐུན་བསྡུ་བའང་ཁྱད་པར་དང༌། །ཁྱད་པར་ཅན་གཉིས་གཞི་གཅིག་ལ་
སྦྱོར་གཉིས། །ཆོས་གང་ཐ་དད་པ་དག་གཞི་གཅིག་པར། །གོ་བའི་སྒྲ་སྦྱོར་གཞི་མཐུན་བསྡུ་
བའོ། །བརྒྱད་པ་དེ་ཡི་སྐྱེས་བུའི་བསྡུ་བ་ལ། །གོ་བའི་སྒྲ་སྦྱོར་གཞི་མཐུན་བསྡུ་བའོ། །
བརྒྱད་པ་དེ་ཡི་སྐྱེས་བུའི་བསྡུ་བ་ལ། །བྱེད་པའི་ཚིག་དང་ལས་འཛིན་བ་གཉིས་ཀྱི། །བསྡུ་
བ་གསུམ་སྟེ་ངོ་བོའམ་དེ་ཡི་ཆོས། །ཐ་དད་སྦྱོར་བའི་སྐབས་ནི་དེའི་སྐྱེས་བུའོ། །དང་པོ་
བྱེད་པའི་ཚིག་གི་དེའི་སྐྱེས་བུར། །རྣམ་དབྱེ་བསྒྱུར་བ་བདུན་དང་དགག་པ་བཅས། །བརྒྱད་
དུ་དབྱེ་ཞིང་དགག་པ་ཉིད་ལ་ཡང་། །མ་ཡིན་དགག་དང་མེད་དགག་གཉིས་སུ་དབྱེ། །དང་
པོ་ཆོས་གང་མཚན་ཉིད་མི་མཐུན་པའི། །དབང་གིས་མ་ཡིན་དགག་པ་བཅུ་བཞི་སྟེ། །
གཞན་དང་མི་མཐུན་གཉེན་པོ་ཆུང་དང་ཕྲ། །ཉུང་དང་ཡུན་ཐུང་ལྷག་མ་མེད་པ་དང་། །
མཐའ་དག་མིན་དང་བྲལ་བ་དམན་པ་དང་། །ཞན་དང་ཞུམ་པ་འདྲ་བར་དགག་པའོ། །
ཆོས་གཞན་དགག་པའི་སྒོ་ནས་རང་ཉིད་ཀྱི། །ངོ་བོ་སྟོན་པ་མ་ཡིན་དགག་ཅེས་བྱ། །
གཉིས་པ་མེད་དགག་ལ་ཡང་ཡུལ་དུས་ཀྱིས། །ཕྱེ་བས་རྣམ་གྲངས་བརྒྱད་གསུམ་བཅུ་
གཅིག་སྟེ། །རྒྱུན་དང་རང་བཞིན་སྐབས་དང་རྟེན་བཞི་ཡིན། །དབྱེ་བས་སྔ་ནས་མེད་པ་
བཞི་དང་ནི། །ཞིག་ནས་མེད་པར་དགག་པ་བཞི་སྟེ་བརྒྱད། །ཆོས་གང་ཕན་ཚུན་གཅིག་ལ་
གཅིག་མེད་དང་། །རྒྱུ་དང་རང་བཞིན་ཤིན་ཏུ་མེད་གསུམ་མོ། །དེ་ལ་དགག་པའི་ངེས་ཚིག་
པ 29f]



ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་རིག་ལམ་སྣང་བྱེད།
གང་ཞེ་ན། །ཀུན་ཏུ་ལྡོག་ཕྱིར་དགག་པ་ཞེས་བྱའོ། །གཞན་སེལ་ལ་ནི་དགག་སྒྲུབ་གཉིས་
ཡོད་དེ། །དགག་ལ་མ་ཡིན་དགག་དང་མེད་དགག་གཉིས། །སྒྲུབ་པ་ཡོད་དང་ཡིན་ལ་
སོགས་པ་སྟེ། །སྒྲུབ་པར་འབྲེལ་བ་དག་ནི་མ་ཡིན་དགག །སྒྲུབ་པར་མ་འབྲེལ་བ་ནི་མེད་
དགག་གོ། །གཉིས་པ་ལས་འཛིན་པ་ཡིས་དེའི་སྐྱེས་བུར། །གཞན་དུ་བརྗོད་མེད་འདྲ་བ་བྱེ་
བྲག་གི། །ཚིག་སྦྱོར་གསུམ་སྟེ་དེ་དག་གཞི་གཅིག་གི། །ཆོས་སུ་སྦྱོར་བར་མཚུངས་པས་ལས་
འཛིན་ནོ། །གསུམ་པ་བ་གཉིས་པ་ཡི་དེའི་སྐྱེས་བུར། །གྲངས་ཀྱི་ཚིག་དང་བསྡུས་པའི་ཚིག་
སྦྱོར་ལ། །གཅིག་གི་ཚིག་གིས་གཅིག་ཏུ་སྟོན་པ་དང༌། །མང་པོའི་ཚིག་གིས་ཐ་དད་སྟོན་པ་
གཉིས། །དེ་ཡང་བསྡུ་བ་ཡོད་པའི་བ་དང་ནི། །རྣམ་གྲངས་ཡོད་པའི་བ་སྟེ་བ་གཉིས་པའོ། །
དགུ་པ་ཟླས་དབྱེ་བ་ཡི་ཚིག་བསྡུ་ལ། །བསྡུ་བ་དང་ནི་དབྱེ་ཕྱིར་སྦྱོར་བ་དང་། ། འདས་མ་
ཐག་པའི་སྒྲ་དང་གཞན་སྡུད་དང་། །ལན་གྲངས་གཞན་ལ་སྦྱོར་བའི་ཚིག་སྡུད་པའོ། ། ཟླས་
དབྱེ་བ་ཞེས་བྱ་བའི་སྒྲ་དོན་ཡང་། །ཟླས་དང་དབྱེ་བས་གཉིས་པར་སྟོན་པའོ། ། བཅུ་པ་
ཕྱོགས་ཙམ་སྟོན་པའི་ཚིག་སྡུད་ནི། །རང་གི་རིགས་ཙམ་དད་ཅིང་ཕྱོགས་གཞན་སྤོང་། །
རིགས་ཀྱི་ཚད་ཀྱང་འཛིན་པར་མི་བྱེད་པ། །དེ་ལ་ཕྱོགས་ཙམ་སྟོན་པ་ཞེས་བྱའོ། །ཚིག་སྡུད་
དེ་རྣམས་བསྡུ་ན་ལས་འཛིན་དང༌། །བ་གཉིས་པ་ཡི་བསྡུ་བ་དེའི་སྐྱེས་བུ། །འབྲུ་མང་པོ་
དང་ཟླས་དབྱེ་མི་ཟད་པའི། །བསྡུ་བ་དྲུག་ཏུ་བསྡུས་ཏེ་བཤད་པའང་ཡོད། །ཚིག་ཕྲད་གང་
སུ་ཅི་ཇི་ཁོ་ན་ཙམ། །སྟེ་དེ་འོ་ན་མ་མི་ནི་ལ་སོགས། །རང་ཉིད་རྐྱང་པས་དོན་གཞན་མི་
མཚོན་ཅིང་། །མིང་ཚིག་གཞན་དང་ཕྲད་ན་དོན་སྣོན་ཕྱིར། །ཚིག་ཕྲད་ཅེས་བྱ་མིང་ཚིག་
འབྲེལ་བར་བྱེད། །གང་ནི་སྤྱི་སྒྲ་འདྲི་བའི་ཚིག་ཡིན་ཏེ། །ཟླ་སྡུད་མ་གཏོགས་ཀུན་ལ་
འཇུག་པར་བྱེད། །སུ་སྒྲ་གང་ཟག་ལ་འཇུག་སྤྱི་སྒྲའོ། །དེ་སྒྲ་ཐ་སྙད་འདས་སོགས་དོན་
དགུར་འཇུག །དངོས་པོ་བདག་དང་ད་ལྟའི་དུས་ལ་སྤང་། །འདི་ཚིག་ཉེ་དང་མངོན་སུམ་
ད་ལྟར་འཇུག །ལྐོག་དང་རིང་བ་དུས་འདས་མ་འོངས་སྤང་། །དེ་ལྟར་གང་དང་དེ་དང་འདི་
~ 291-



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
སྒྲ་གསུམ། །རྣམ་དབྱེ་བསྒྱུར་བ་དོན་ལྡན་ཤེས་པར་བྱ། །ད་ནི་འདས་པའི་དུས་ལ་མི་འཇུག་
གོ༑ ༑ན་སྒྲ་དམིགས་ཀྱིས་འབྱེད་དང་རྒྱུ་མཚན་དང་། །རྒྱུ་མཚན་དོན་གྱིས་བསྟན་དང་ལས་
དང་ཆེད། །རྟེན་གནས་ཕྱི་ཚིག་དེ་གཞན་སོགས་སྟོན་དང༌། །མི་འོས་ཚིག་གིས་ཕྱི་མ་ངེས་
བྱེད་དང་། །སྔ་མའི་ཚིག་གིས་ཕྱི་མ་ངེས་བྱེད་དང་། །འགལ་བའང་མི་འགལ་སྟོན་དང་སྨོན་
དང་འདྲི། །ཐེ་ཚོམ་ཚེ་སྐབས་དེ་ཉིད་རྣམས་ལ་འཇུག །སྟེ་ནི་ལྷག་མ་འདྲེན་པའི་སྒྲ་ཡིན་
ཏེ༑ ༑མཚམས་སྦྱོར་དམ་བཅའ་གཞན་འདྲེན་གསུམ་ལ་འཇུག །དང་གི་སྒྲ་ནི་འབྱེད་སྡུད་
རྒྱུ་མཚན་དང་། །ཚེ་སྐབས་གདམས་ངག་ལྔ་ལ་འཇུག་པའོ། །ནི་སྒྲ་དགར་བསྣན་གཉིས་
ཀྱིས་དང་པོ་ལ། །བཀོད་པ་དང་ནི་ཟླ་ལས་དགར་བ་གཉིས། །བརྣན་པའང་ངོ་བོ་ཉིད་དང་
རྣམ་གྲངས་གཉིས། །ཁོ་ན་ཞེས་བྱའི་སྒྲ་ནི་བཅད་ཚིག་སྟེ། །གཞན་མི་ལྡན་པ་ངེས་པར་
བཟུང་བ་དང་། །གཞན་ལ་མི་ལྡན་ངེས་པར་བཟུང་བ་དང་། །དེ་ལས་ལྡོག་པའི་མ་ངེས་རྣམ་
པ་གཉིས། །ལྡན་པ་ཙམ་དང་མི་སླུ་བ་དང་དྲུག །ཉིད་ཀྱི་སྒྲ་ཡང་དེ་དང་འདྲ་བ་ལས། ། ཕྱི་
ཚིག་ཐ་དད་མིན་པར་སྟོན་པ་དང་། །དངོས་པོ་རྐྱེན་དུ་འགྱུར་བའི་ཁྱད་པར་རོ། །ཙམ་ནི་
ཚད་འཛིན་ལྷག་མ་འགོག་པ་སྟེ། །འབའ་ཞིག་ཤ་སྟག་དག་ཀྱང་དེ་མཚུངས་ཤིང་། །ངེས་
བཟུང་དོན་དང་མི་སླུ་མང་ཚིག་གོ། །ཡང་དག་ཡོངས་སུ་ཀུན་ཏུ་ཤིན་ཏུ་སོགས། །དོན་
གཞན་མི་སྟོན་ཕྲད་དང་རྒྱན་ཙམ་མོ། །ཚུལ་གྱི་སྒྲ་ནི་འདྲ་དང་སྨད་པ་དང་། །སྒོ་དང་སྡོམ་པ་
མཚན་ཉིད་ཐབས་རིགས་པ། །དོན་དང་འདོད་པ་ལེགས་པ་བཅུ་ལ་འཇུག །བཞིན་དང་
ལྟར་དང་ལྟ་བུ་ལ་སོགས་ནི། །མ་ནོར་བ་དང་ཡིན་པ་འདྲ་བ་སོགས། །མཚུངས་གསལ་
དཔེ་རྒྱན་རྣམས་ལ་འཇུག་པའོ། །ཅིང་ཞིང་ཤིང་སོགས་སྡུད་དང་མཚམས་སྦྱོར་གྱི། །ལྷག་
བཅས་སྟེ་སོགས་དོན་དང་མཐུན་པར་འཇུག །ལ་སྒྲ་རྣམ་དབྱེ་གཉིས་བཞི་བདུན་པ་དང་། །
སྡུད་དང་སྦྱོར་བ་སྨོན་དང་ཚད་འཛིན་དང་། །གཞི་དང་དེ་ཉིད་ཚེ་སྐབས་རྣམས་ལ་འཇུག །
ཀྱི་སོགས་ཕན་ཚུན་འབྲེལ་བ་སྟོན་པའི་གནས། །ཀྱིས་སོགས་བྱེད་པ་སྟོན་པའི་རྣམ་དབྱེ་
~ 292



ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་རིག་ལམ་སྣང་བྱེད།
སྟེ༑ ༑ལ་དོན་བྱེད་སྒྲ་འབྲེལ་སྒྲ་གསུམ་ཀ་ལ། །མི་མཐུན་པ་ཡི་རྒྱན་ལ་འཇུག་པའང་ཡོད། །
ནས་ལས་འབྱུང་ཁུངས་དགར་དང་སྡུད་པའི་སྒྲ། །མཚམས་སྦྱོར་ལྷག་བཅས་ཕྲད་ལ་ནས་
སྒྲ་ལྷག །སུ་ར་རུ་དུ་ན་ལ་ཏུ་རྣམས་ནི། །ལ་དང་མཐུན་ཞིང་གཉིས་བཞི་བདུན་པ་དང་། །དེ་
ཉིད་ཚེ་སྐབས་རྣམས་ལ་འཇུག་པའོ། །འོ་ན་ཕྱོགས་གཅིག་ཁོང་དུ་ཆུད་པ་ལས། །ཕྱོགས་
གཅིག་འདྲི་བར་བྱེད་པའི་ཚིག་ཕྲད་དོ། །གམ་ངམ་དམ་སོགས་འབྱེད་དང་སྡུད་པའི་སྒྲའོ། །
དག་དང་རྣམས་ནི་ཉིས་ཚིག་མང་ཚིག་དང་། །སོགས་ནི་མཐའ་དག་སྡུད་པར་བྱེད་པའི་སྒྲ། །
ཚེ་ནི་སྐབས་འགར་རྒྱུ་མཚན་ལ་འཇུག་ཅིང་། །ཆ་ནི་དུས་ཚིགས་བཟུང་བ་ལ་ཡང་འཇུག །
འུ་ནི་ཆུང་ངུའམ་དམན་པའི་དོན་ལ་སྟེ། །གུ་ནི་སྨོན་པའི་དོན་དུ་འཇུག་པ་ཡིན། །དེ་ཡང་
ཞེས་བྱ་ཉེ་བར་བསྟན་པའི་ཚིག །ལོ་གྲག་ཟེར་ནི་མ་རངས་ཟུར་ཟའི་སྒྲ། །མ་ལུས་ཅོག་དང་
མཐའ་དག་མང་ཚིག་སྟེ། །ཡོངས་སུ་སྡུད་པའི་དོན་ལའང་འཇུག་པའོ། །གཞན་ཡང་དང་
ཡིག་ར་སྒྲར་འགྱུར་བ་དང་། །དཀོན་ཅོག་རིན་ཅན་ལ་སོགས་བརྡ་རྙིང་སྒྲ། །རྒྱལ་མཚན་
བསྡུས་ལ་རྒྱན་དང་རྒྱ་མཚོར་རྒྱམ། །བཀྲ་ཤིས་བསྡུས་ལ་བཀྲས་དང་ཆོ་གར་ཆོག །རབ་
འབྱམས་རམས་སོགས་ཕྱིས་ཀྱི་ཐ་སྙད་མང་། །དེ་ལྟར་ཚིག་ཕྲད་རྣམ་གྲངས་མདོར་བསྡུ་ན། །
ན་ལ་སུ་སོགས་རང་དབང་ཅན་གྱི་ཕྲད། །ཀྱི་གྱི་གི་སོགས་གཞན་དབང་ཅན་གྱི་ཕྲད། །
བསྡོམས་པས་ཕྲད་རྐྱང་བརྒྱད་ཅུའི་གྲངས་སུ་འགྲོ། །ཕྲད་དང་རྣམ་དབྱེ་གཞི་མཐུན་མུ་བཞི་
དང༌། །ཕྲད་རྣམས་འདུས་པས་དོན་གཞན་སྟོན་པའི་ཚིག །འདི་ལྟར་གང་ཚེ་དེ་སྟེ་སོགས་
གཉིས་འདུས། །དེ་སྟེ་ན་དང་གང་གི་ཚེ་ན་སོགས། །གསུམ་འདུས་བཞི་འདུས་ལྔ་དྲུག་
འདུས་པའང་ཡོད། །དེ་ལྟར་རྣམ་དབྱེ་ཚིག་བསྡུ་ཚིག་ཕྲད་རྣམས། །ལེགས་པར་རྟོགས་
ནས་ཚིག་རྒྱན་ཚུལ་ལ་འཇུག །དེ་ཡང་ཚིག་རྒྱན་ཞེས་བྱ་གང་ཞེས་ན། །ཚིག་ཕྲད་འགའ་
ཞིག་རྒྱན་དུ་འགྱུར་པ་ཡང་། །ཡོད་མོད་གཙོ་བོ་གྲོང་ཚིག་སྤོང་ཆེད་དུ། །བསྟན་བཅོས་ལ་
གྲགས་དོན་བཟང་ཚིག་མཛེས་ཀྱི། །རྒྱན་ལ་ཚིག་རྒྱན་ཞེས་བྱ་སྙན་ངག་སྟེ། །སྙན་ངག་
~293



h
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཤེས་ན་ཚིག་རྒྱན་ལ་མཁས་ཞེས། །གསུངས་བཞིན་དཎྜིའི་གཞུང་དོན་རྒྱ་གར་གྱི། །ལྷོ་ཤར་
མཁས་པའི་བཞེད་སྲོལ་ཐུན་མོང་རྒྱན། །ལེའུ་དང་པོའི་དངོས་བསྟན་ཚིག་རྒྱན་ནི། །སྦྱར་
བ་རབ་དྭངས་མཉམ་ཉིད་སྙན་པ་དང་། །ཤིན་ཏུ་གཞོན་པ་དོན་གསལ་རྒྱ་ཆེ་བ། །བརྗིད་
མཛེས་ཏིང་ངེ་འཛིན་དང་བཅུ་རྣམས་སོ། །ལེའུ་གཉིས་པར་དོན་རྒྱན་སོ་ལྔ་སྟེ། །དང་པོ་
རང་བཞིན་བརྗོད་པའི་རྒྱན་ཞེས་པ། །རིགས་དང་བྱ་བ་ཡོན་ཏན་རྫས་བཞི་ཡི། །ངོ་བོ་རང་
བཞིན་གསལ་པར་བརྗོད་པའི་རྒྱན། །གཉིས་པ་དཔེ་རྒྱན་སུམ་ཅུ་རྩ་གཉིས་དང༌། །
མཚུངས་པ་གསལ་བྱེད་ཚིག་རྒྱན་བདུན་ཅུའོ། །གསུམ་པ་གཟུགས་ཅན་རྒྱན་ནི་ཉི་ཤུ་དང་། །
དེ་བཞིན་གསལ་བྱེད་རྒྱན་དང་བསྐོར་བའི་རྒྱན། །འགོག་པའི་རྒྱན་དང་དོན་གཞན་བཀོད་
པའི་རྒྱན། །ལྡོག་པ་ཅན་དང་སྲིད་པ་ཅན་གྱི་རྒྱན། །བསྡུས་བརྗོད་ཕུལ་བྱུང་རབ་བཏགས་
རྒྱུ་ཡི་རྒྱན། །ཕྲ་མོའི་རྒྱན་དང་ཆ་རྒྱན་རིམ་པ་ཅན། །དགའ་རྒྱན་ཉམས་ལྡན་གཟི་བརྗིད་
ཅན་གྱི་རྒྱན། །རྣམ་གྲངས་བརྗོད་དང་ཀུན་ཕན་རྒྱ་ཆེའི་རྒྱན། །སྙོན་དོར་སྦྱོར་བ་ཁྱད་པར་
བརྗོད་པའི་རྒྱན། །མཚུངས་སྦྱོར་མཛེས་རྒྱན་སྐབས་མིན་བསྟོད་པའི་རྒྱན། །ཟོལ་བསྟོད་ངེས་
བསྟན་ལྷན་ཅིག་བརྗོད་པའི་རྒྱན། །ཡོངས་བརྗེས་ཤིས་པའི་རྒྱན་དང་རབ་སྤེལ་རྒྱན། །
དགོངས་པ་ཅན་གྱི་རྒྱན་དང་སོ་ལྔ་སྟེ། །རེ་རེར་རྣམ་གྲངས་དུ་མའི་ཚིག་རྒྱན་གྱི། །ནང་
གསེས་དབྱེ་བ་བརྒྱ་ཕྲག་གཉིས་ཡོད་དོ། །ལེའུ་གསུམ་པར་སྒྲ་རྒྱན་གབ་ཚིག་རྒྱན། །སྐྱོན་
སེལ་གསུམ་སྟེ་དང་པོ་སྒྲ་རྒྱན་ལ། །བྱ་དཀའི་རྒྱན་གསུམ་ཟུང་ལྡན་རྒྱན་བཅོ་ལྔ། །གབ་
ཚིག་རྒྱན་ལ་རྣམ་གྲངས་བཅུ་དྲུག་དང༌། །ཡུལ་དུས་སྒྱུ་རྩལ་འཇིག་རྟེན་ལུང་རིགས་སོགས། །
འགལ་བའི་སྐྱོན་བཅུ་སྤོང་ཚུལ་བཅས་བསྡོམས་པས། །བཞི་ཅུ་ཞེ་བཞིའོ་འདི་དག་ཚུལ་
བཞིན་དུ། །ཤེས་ལ་སྙན་ངག་སྨྲ་བ་ཞེས་བྱ་སྟེ། །ས་སྟེང་རིན་ཆེན་གསུམ་གྱི་ཡ་གྱལ་ཡིན། །
སྙན་ངག་ལུས་ལ་བཅད་ལྷུག་སྤེལ་མ་གསུམ། །སྦྱོར་ཚུལ་དབང་གིས་གྲོལ་རིགས་མཛོད་
འདུས་བཞི། །སྒེག་དང་དཔའ་བ་དགོད་སོགས་ཉམས་འགྱུར་བརྒྱད། །
ལ294-



ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་རིག་ལམ་སྣང་བྱེད།
དེ་ཡང་ཚིགས་བཅད་རྐང་བཞི་ལ་སོགས་ལ། །ངེས་པར་དགོས་པའི་སྡེབ་སྦྱོར་རིག་
པ་ནི། །ཚིགས་བཅད་སྡེབ་སྦྱོར་ཡི་གེ་དྲུག་པ་ནས། །རྒྱུན་ཆགས་བར་དུ་བགྲང་བ་བྲྀཏྟ་སྟེ། །
མཉམ་དང་མི་མཉམ་ཕྱེད་མཉམ་གསུམ་གྱིས་བཅིང་། །རྐང་བཞི་སོ་སོར་ཡི་གེའི་གྲངས་ལྕི་
ཡང་། །མཚན་ཉིད་མཚུངས་པ་མཉམ་པའི་བྲྀཏྟཱ་དང་། །དེ་ལས་ལྡོག་པ་མི་མཉམ་བྲྀཏྟཱ་སྟེ། །
འདྲེས་པ་དག་ལ་ཕྱེད་མཉམ་ཞེས་བྱའོ། །དབྱངས་གསལ་ལྕི་ཡང་ཕྱི་མོ་འགོད་ཚུལ་དང་། །
རྐང་བཞི་མཉམ་དང་མི་མཉམ་ཕྱེད་མཉམ་གྱིས། །ཛཱ་ཏི་འཕགས་མ་རོ་ལང་དམར་སེར་
གསུམ། །ཁྱད་པར་ཐུན་མོང་རྟོགས་བྱེད་ལ་སོགས་པ། །ཡོན་ཏན་བརྒྱད་ལྡན་གཞུང་དོན་
མཐར་ཕྱིན་ན། །ཚིགས་སུ་བཅད་ལ་མི་རྨོངས་མཁས་པར་འགྱུར། །འདི་ཉིད་ལེགས་སྦྱར་
སྒྲ་ཡི་དབང་དུ་སྟེ། །ཚིག་གི་འཁྲུལ་པ་ཚར་གཅོད་སྒྲ་རིག་པ། །དེ་ཡང་རང་བཞིན་རྐྱེན་དང་
རྣམ་འགྱུར་གསུམ། །བརྡ་སྤྲོད་གཞུང་གི་བརྗོད་བྱ་ཡིན་ཞེས་གསུངས། །དང་པོ་རང་བཞིན་
བྱིངས་དང་མིང་གི་བྱིངས། །རང་བཞིན་བྱིངས་ལ་ཡོངས་སུ་བཀླགས་སོགས་དྲུག །མིང་གི་
རང་བཞིན་རྟགས་གསུམ་དབྱེ་བ་ལས། །དག་པ་འདྲེས་པ་གཏིབས་པའི་རྟགས་སོགས་
དྲུག །གཉིས་པ་རྐྱེན་ནི་བྱིངས་ཉིད་བྱིངས་སྒྲུབ་དང༌། །བྱིངས་ལས་ཚིག་སྒྲུབ་མིང་སྒྲུབ་ལ་
སོགས་བདུན། །བྱིངས་ལས་རྐྱེན་གྱིས་སྒྲུབ་པའི་སྒྲ་ལ་ཡང་
། །རིགས་དང་བྱ་བ་ཡོན་ཏན་ངོ་
བོ་བཞི། །དེ་དག་བྱེད་དངོས་ལས་སུ་འདུ་བར་གསུངས། །གསུམ་པ་རྣམ་འགྱུར་དངོས་དང་
བསྡུ་བ་གཉིས། །དང་པོར་ངོ་བོ་དེ་ཡི་དབྱེ་བ་མང་། །དོན་དང་རྣམ་པ་ཉེ་སྒྱུར་ཉི་ཤུ་དང་། །
ཡན་ལག་རྣམ་འགྱུར་ཨ་གཱ་མ་ཡི་རྐྱེན། །ཕྲད་པའི་རྣམ་འགྱུར་ཡི་གེ་རྐྱེན་སོགས་གསུམ། །
རྣམ་འགྱུར་གཉིས་པ་ཚིག་གི་བསྡུ་བ་ལ། །ལས་འཛིན་པ་གཉིས་ལ་སོགས་སྤྱིར་དྲུག་དང་། །
དབྱེ་བ་ཉེར་བརྒྱད་ངོ་བོ་མདོར་བསྡུ་ན། །མིང་ཚིག་རྣམ་འགྱུར་གསུམ་དུ་འདུ་བའོ། །སྒྲ་
ཤེས་དོན་ལ་རྨོངས་པར་མི་འགྱུར་ཞེས། །ཚིག་དོན་མ་ནོར་བདེ་བླག་རྟོགས་པར་འགྱུར། །
དོན་ལ་འཁྲུལ་བ་ཚར་གཅོད་ཚད་མ་ནི། །རྩ་བ་ཡུལ་དང་ཡུལ་ཅན་རྟོགས་བྱེད་གསུམ། །
295



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཡུལ་ལ་དབྱེ་ན་དངོས་པོ་དངོས་མེད་དང་། །འདུས་བྱས་འདུས་མ་བྱས་དང་རྟག་མི་རྟག །
དང་པོ་དངོས་པོར་ངོ་བོ་བེམ་རིག་གཉིས། །བེམ་པོའང་ཕྱི་དོན་ནང་དོན་བེམ་པོ་གཉིས། །
ཕྱི་དོན་བེམ་པོ་གཟུགས་སྒྲ་དྲི་རོ་རེག །ནང་དོན་བེམ་པོ་མིག་རྣ་སྣ་ལྕེ་ལུས། །དངོས་པོར་
བྱེད་པས་དབྱེ་ན་རྒྱུ་འབྲས་གཉིས། །རྒྱུ་ལ་དངོས་ཀྱི་རྒྱུ་དང་བརྒྱུད་རྒྱུ་གཉིས། །ཡུལ་ལ་
གཟུང་ཡུལ་ཞེན་ཡུལ་འཇུག་ཡུལ་གསུམ། །གཞལ་བྱ་རྟོགས་ཚུལ་རང་མཚན་སྤྱི་མཚན་
གཉིས། །ཡང་ན་མངོན་གྱུར་ལྐོག་གྱུར་ཤིན་ལྐོག་གསུམ། །གཉིས་པ་ཡུལ་ཅན་རྗོད་བྱེད་
ཤེས་པ་གཉིས། །རྗོད་བྱེད་ངོ་བོའི་སྒོ་ནས་མིང་ཚིག་ངག །བརྗོད་བྱའི་སྒོ་ནས་རིགས་
བརྗོད་ཚོགས་བརྗོད་གཉིས། །རྗོད་ཚུལ་དབང་གིས་ཆོས་བརྗོད་ཆོས་ཅན་བརྗོད། །རྗོད་
བྱེད་རྣམ་གཅོད་དབང་གིས་དབྱེ་བ་གསུམ། །མི་ལྡན་གཞན་ལྡན་མི་སྲིད་རྣམ་གཅོད་དོ། །
རྗོད་བྱེད་འཆད་དུས་སྒོ་ནས་དབྱེ་བ་ནི། །ཞེན་པའི་རྗོད་བྱེད་དངོས་ཀྱི་རྗོད་བྱེད་གཉིས། །
སྔ་མར་དངོས་དང་ཤུགས་ཀྱི་ཞེན་རྗོད་གཉིས། །དེ་བཞིན་ཡི་གེ་གང་ཟག་གི་མཚན་ཉིད། །
བློ་རིག་ཤེས་གསུམ་དོན་གཅིག་དེ་དབྱེ་ན། །ཚད་མ་ཚད་མིན་རྟོག་པ་རྟོག་མེད་དང་། །
འཁྲུལ་དང་མ་འཁྲུལ་རང་རིག་གཞན་རིག་དང༌། །སེམས་དང་སེམས་བྱུང་དང་བཅས་བཅུ་
ཉིད་དོ། །སེམས་ལ་དབྱེ་ན་རྣམ་ཤེས་ཚོགས་དྲུག་དང་། །སེམས་བྱུང་དབྱེ་བ་ལྔ་བཅུ་རྩ་
གཅིག་སྟེ། །ཀུན་འགྲོ་ལྔ་དང་ཡུལ་ངེས་ལྔ་དང་ནི། །རྩ་ཉོན་དྲུག་དང་ཉེ་ཉོན་ཉི་ཤུ་དང་། །
དགེ་བ་བཅུ་གཅིག་གཞན་འགྱུར་བཞི་རྣམས་སོ། །ཚད་མར་མངོན་སུམ་རྗེས་དཔག་
གཉིས་དང་པོར། །དབང་ཡིད་རང་རིག་རྣལ་འབྱོར་མངོན་གསུམ་བཞི། །རྗེས་དཔག་ཚུལ་
གསུམ་རྟགས་ལས་དངོས་སྟོབས་དང་། །གྲགས་པ་ཡིད་ཆེས་རྗེས་དཔག་རྣམ་གསུམ་མོ། །
གསུམ་པ་རྟོགས་བྱེད་འགལ་འབྲེལ་དགག་སྒྲུབ་དང་། །སྤྱི་དང་བྱེ་བྲག་གཅིག་དང་ཐ་དད་
དང༌། །སེལ་འཇུག་སྒྲུབ་འཇུག་གཞན་སེལ་མཚན་མཚོན་དང་། །རྫས་ཆོས་ལྡོག་ཆོས་རྗེས་
དཔག་རྣམ་གཉིས་སོགས། །རང་དོན་རྗེས་དཔག་དབྱེ་ན་ཕྱོགས་ཆོས་དང་། །རྗེས་ཁྱབ་
ལ96ག་



ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་རིག་ལམ་སྣང་བྱེད། །
ལྡོག་ཁྱབ་ཚུལ་གསུམ་ངེས་པའི་རྟགས། །གཞན་དོན་རྗེས་དཔག་རྒོལ་གཉིས་མཐུན་གྲུབ་
ཀྱི༑ ༑ཚུལ་གསུམ་སྒྲུབ་ངག་ཡན་ལག་གཉིས་ལྡན་དང་། །རྟགས་གསལ་སུན་འབྱིན་ཐལ་
འགྱུར་ལ་སོགས་པ། །ལྟར་སྣང་དོར་ནས་ཡང་དག་ཉིད་ཀྱིས་བསྒྲུབ། །ཚད་མའི་བརྗོད་བྱ་
བསྡུ་ན་མངོན་གསུམ་དང་། །རྗེས་དཔག་ཡང་དག་ལྟར་སྣང་བདག་རིག་བཞི། །སྒྲུབ་དང་
སུན་འབྱིན་ཡང་དག་ལྟར་སྣང་བཞི། །གཞན་ལ་གོ་བྱེད་རྟོག་གེའི་ཚིག་དོན་བརྒྱད། །དེ་
ཡང་རང་དོན་གཞན་དོན་གཉིས་སུ་འདུ། །དེ་བཞིན་ཚད་མའི་དོན་རྣམས་མདོར་བསྡུ་ན། །
གཞལ་བྱ་མངོན་གྱུར་ལྐོག་གྱུར་ཤིན་ལྐོག་གསུམ། །མཇལ་བྱེད་མངོན་རྗེས་དཔྱད་གསུམ་
དག་པའི་ལུང་། །གསུམ་གྱིས་གཞལ་བྱ་ཡོངས་སུ་བསྡུ་བའོ། །དེ་དག་སྙིང་པོ་ཚུལ་ལྔར་
འདུ་བ་ནི། །ཆོས་ཅན་དབྱེ་གཞི་ཆོས་ཀྱི་དབྱེ་བ་དང་། །ངེས་བྱའི་རྣམ་གཞག་ངེས་བྱེད་ཐལ་
འགྱུར་དང་། །ལྟ་བ་དབུ་མར་འཇུག་པའི་ཚུལ་ལྔ་རུ། །རིག་པའི་དབང་ཕྱུག་རྣམས་ཀྱིས་
བསྡུས་པའོ། །ཚད་མ་རྩོད་པའི་རྒྱུ་རྐྱེན་དཔེ་འབྲས་རྣམས། །ཕུན་སུམ་ཚོགས་པས་རང་
རྒྱུད་རྟོགས་པ་འཕེལ། །སྙན་པའི་གྲགས་འབར་བསྟན་པ་འཛིན་པ་ཡི། །ཆོས་ཀྱི་རྒྱལ་པོར་
འགྱུར་པའི་ཚུལ་ལ་བསླབ། ། །
དོན་གཉེར་རྗེས་འཛིན་བཟོ་རིག་མཐའ་ཡས་ཀྱང་། །སྒོ་གསུམ་བཟོ་ལ་ཤེས་བྱ་
ཐམས་ཅད་འདུ། །དེ་ལ་ལུས་བཟོ་ངག་བཟོ་ཡིད་བཟོ་གསུམ། །ལུས་བཟོ་མཆོག་ནི་སྐུ་
གསུང་ཐུགས་ཀྱི་རྟེན། །དང་པོ་ལྷ་བཟོ་གཙང་སྦྲ་བསྙེན་གནས་ལྡན། །གསང་སྔགས་ནང་
པར་དབང་ཐོབ་དམ་ཚིག་ཅན། །བཟོ་བོ་ལྷར་བསྐྱེད་ལག་ཆ་ཚོན་བྱིན་བརླབས། །སྐུ་ཡི་ཆ་
ཚད་རྣམ་བཞི་མདོ་རྒྱུད་ལས། །གསུང་མོད་དེང་སང་ཆ་ཚད་བཅུ་གཅིག་ཏུ། །གྲགས་ཆེ་
ཀུན་ཀྱང་ཚངས་ཐིག་སྔོན་སོང་ནས། །ཆགས་བྲལ་ལོངས་སྐུ་སོར་མོ་བརྒྱ་ཉེར་ལྔ། །བྱང་
སེམས་བརྒྱ་དང་ཉི་ཤུ་དྲང་སྲོང་ཁྲོས། །ཐལ་མོ་བཅུ་གཉིས་ཡུམ་རྣམས་ཐལ་མོ་དགུ། །
གཤིན་རྗེ་གནོད་སྦྱིན་བརྒྱ་དང་སྲིན་པོ་ཁྲོས། །དྲུག་ལྔ་གསུམ་ཡོད་ཉན་རང་མི་དང་
ཀ 39 ༼



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
མཚུངས། །ཚངས་སོགས་ཆ་ཆེན་དགུ་ཡིན་གླིང་བཞིའི་མི། །སྲིད་དུ་མཐོ་བདུན་ཞེང་ལ་
བརྒྱད་དུ་འགྱུར། །དེ་དག་ལས་རླུང་འགག་པའི་རིམ་པར་གསུང་། །ཞི་དྲག་ལྷ་ཡི་ཆས་རྒྱན་
སྣ་ཚོགས་དང་། །ཕྱག་མཚན་ཁ་ཊཾ་ཅང་ཏེའུ་རྡོ་དྲིལ་སོགས། །ཁྲི་རྒྱབ་རྒྱན་དྲུག་ཀུན་ཀྱང་
སྐྱོན་བྲལ་ཞིང་། །རྩ་བ་ཡན་ལག་ཚོན་སྦྱོར་མདངས་མཛེས་བྱ། །རྟེན་གྱི་གཞལ་ཡས་བློས་
བསླང་རྡུལ་ཚོན་དང༌། །ས་བྲིས་ཀུན་ཀྱང་ཐིག་ཚད་རྒྱུད་བཞིན་བྱ། །གསུང་རྟེན་གཙོ་བོ་
གསུང་རབ་གླེགས་བམ་སྟེ། །རིན་ཆེན་ལས་བསྐྲུན་རིམ་པ་བདུན་ལྡན་རྒྱ། །ཕྱི་ནང་གཞན་
སྦྱོར་རྣམ་བཅུ་དབང་ལྡན་ནི། །ཨེ་ཝཾ་རང་བཞིན་བྲིས་ཐིག་ཚད་དང་ལྡན། །བཟོ་སྤྲུལ་ཡི་
གེ་གཙོ་བོ་དྲུག་ཅུ་བཞི། །མཆོག་གྱུར་ལཉྫ་ཝརྟུའི་ཡི་གེ་དང་། །བོད་ཡིག་གཟབ་ཆེན་
གཟབ་ཆུང་འབྲུ་ཆེ་ཆུང་། །བཤུར་མ་དཀྱུས་ཡིག་དྲུག་སྟེ་དེ་རྣམས་ཀྱང་། །བསྡུ་ན་དབུ་ཅན་
དབུ་མེད་གཉིས་སུ་འདུས། །ཐིག་བཏབ་སྒྲོམ་བཙལ་བརྒྱུད་པའི་ལག་ལེན་ལྟར། །ཕུབ་
དང་དཔུང་པ་ཆ་གཅིག་ཟག་མཆུར་གཉིས། །རྐང་པར་ཆ་གསུམ་འདོགས་འབྲེལ་ཆ་བཞི་
དང༌། །སྟེང་གི་ཡན་ལག་ཆ་གཉིས་དེ་ཀུན་ཀྱང་། །གཅེས་བརྒྱད་འདོན་བཅུ་མ་ཆོས་ཉེར་
གཅིག་དང་། །བུ་ཆོས་བཅུ་དྲུག་སྤྱི་ཆོས་གསུམ་ལྡན་དགོས། །སྣག་ཤོག་སྨྱུ་གུ་བཟོ་ཡིག་
ཚུལ་བཞིན་བྱ། །
ཐུགས་རྟེན་སྤྱི་དང་བྱེ་བྲག་དབྱེ་བ་མང་། །ཡོངས་གྲགས་བདེ་གཤེགས་མཆོད་རྟེན་
ཆ་བརྒྱད་ཅེས། །བཀྲ་ཤིས་འབྱུང་བ་བྱང་ཆུབ་ཆོས་འཁོར་དང༌། །ཆོ་འཕྲུལ་ལྷ་བབས་
དབྱེན་ཟླུམ་རྣམ་རྒྱལ་དང་། །མྱང་འདས་མཆོད་རྟེན་སོ་སོའི་ཚད་དབྱིབས་དང་། །སྤྱི་ཡི་
རྣམ་དག་མཚོན་དོན་ཚང་བར་བྱ། །ཀུན་ཀྱང་བཟོ་བོ་ཡོན་མཉེས་རབ་གནས་ལྡན། །རྫས་
ལས་བྱུང་བའི་བསོད་ནམས་བླ་ན་མེད། །ལུས་བཟོ་ཕལ་བ་ཁང་ཁྱིམ་གྲུ་གཟིངས་རྒྱན། །
གཞོམ་སྲུང་འཕྲུལ་འཁོར་གོ་མཚོན་ལ་སོགས་སོ། །གཉིས་པ་ངག་བཟོ་ལ་ཡང་མཆོག་
ཕལ་གཉིས། །མཆོག་ནི་བསྟན་ལ་འཆད་རྩོད་རྩོམ་གསུམ་ཡིན། །ལྷན་རྒྱས་རོལ་མོ་
༤ 298ལ



ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་རིག་ལམ་སྣང་བྱེད།
དབྱངས་ཀྱི་བྱེ་བྲག་ནི། །དཀོན་མཆོག་མཆོད་དང་བསྟོད་དབྱངས་སྔགས་ཀྱི་གདངས། །ང་
རོ་བཞི་དང་ཡན་ལག་བཅུ་གཉིས་དང་། །སྤེལ་མའི་སྦྱོར་པ་སྒྱུར་འདྲེན་འགྱུར་ཐུང་སོགས། །
སྡིག་མེད་དུས་ཚོད་དགོས་པ་ལྡན་པ་སྟེ། །སྒྲུབ་མཆོད་དབང་བསྐུར་རབ་གནས་དུས་མ་
འདས། །གཤིན་དོན་སྦྱིན་སྲེག་ཆེན་པོ་དྲུག་ལ་བྱ། །ཕལ་བ་གླུ་དང་གླིང་བུ་གྲལ་འཕྲོས་
སོགས། ༈ །གསུམ་པ་ཡིད་བཟོ་མཆོག་ནི་མདོ་སྔགས་ཀྱི། །ལེགས་གསུངས་ཐོས་བསམ་
སྒོམ་པའི་ཤེས་རབ་ཡིན། །ཕལ་པ་རིག་གནས་བཅོ་བརྒྱད་བརྟག་པ་བརྒྱད། །ལུགས་ཀྱི་
བསྟན་བཅོས་སྒྱུ་རྩལ་དྲུག་ཅུ་བཞི། །དེ་ཀུན་ཆོས་ནོར་འདོད་ཐར་སྡེ་བཞིར་འདུ། །ཡིད་བཟོར་
ཤེས་བྱའི་རྣམ་གྲངས་ཀུན་འདུས་སོ། །ལུས་སྲོག་གསོ་བས་རྗེས་འཛིན་གསོ་རིག་ནི། ། ཀུན་
ལས་ཁྱད་འཕགས་དཔལ་ལྡན་རྒྱུད་བཞི་ཡི། །དང་པོ་རྩ་བ་ཐུགས་ཀྱི་རྒྱུད་ཉིད་ལས། །རྩ་
བ་གསུམ་ལས་འདྲིལ་བ་སྡོང་པོ་དགུ། །གྱེས་པའི་ཡལ་ག་བཞི་བཅུ་རྩ་བདུན་ཏེ། །ལོ་
འདབ་ཉིས་བརྒྱ་རྩ་བཞིར་རྒྱས་པ་ཡིན། །གསལ་བའི་མེ་ཏོག་འབྲས་བུ་ལྔ་རུ་སྨིན། །ཞེས་
གསུངས་མྱ་ངན་མེད་པའི་ལྗོན་ཤིང་ལ། །དཔེར་མཛད་གསོ་ཡུལ་ནད་དང་ངོས་འཛིན་
རྟགས། །གསོ་བྱེད་ཐབས་ལ་གསོ་རིག་དོན་རྣམས་འདུས། །བཤད་པ་སྐུ་ཡི་རྒྱུ་དོན་ཚུལ་
བཞི་སྟེ། །གསོ་བྱ་གང་ཕྱིར་ལུས་དང་ངག་གསོ་ནད། །གསོ་བྱེད་སྤྱོད་ལམ་ཟས་སྨན་དཔྱད་
རྣམས་ཏེ། །གསོ་ཐབས་ནད་མེད་གནས་དང་རྣམ་འགྱུར་གསོ། །གསོ་མཁན་རྩ་བ་ཡན་
ལག་བཅས་པས་བསྡུས། །མན་ངག་ཡོན་ཏན་རྒྱུད་དོན་མདོར་བསྡུ་ན། །ལུས་དང་བྱིས་པ་
མོ་ནད་གདོན་མཚོན་དུག །རྒས་པ་རོ་ཙའི་མན་ངག་ཡན་ལག་བརྒྱད། །གསོ་དཔྱད་ཆེ་
ཆུང་ཐམས་ཅད་དེ་ལས་བྱུང་། །ཕྱི་མ་འཕྲིན་ལས་རྒྱུད་དོན་ལག་ལེན་ཏེ། །ཀུན་བཏགས་
གདོན་ནད་ལྟར་སྣང་འཕྲལ་གྱི་ནད། །ཡོངས་གྲུབ་ཚེ་ནད་གཞན་དབང་སྔོན་ལས་ནད། །
རེ་རེར་བརྒྱ་རྩ་གཅིག་སྟེ་བཞི་བརྒྱ་བཞི། །གསོ་བྱེད་གཉེན་པོ་སྟོང་དང་རྩ་གཉིས་རྣམས། །
བསྡུ་ན་སྨན་དཔྱད་ཟས་དང་སྤྱོད་ལམ་བཞི། །གསོ་ཐབས་ལག་ལེན་སུམ་བརྒྱ་དྲུག་ཅུ་སྟེ། །
~ 299



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
བསྡུ་ན་རྩ་བའི་སྡེ་ཚན་ལྔར་འདུས་ཤིང་། །ལག་ལེན་བཅོ་བརྒྱད་གྲངས་སུ་དྲིལ་བའོ། །
གསོ་བྱེད་སྨན་པའི་མཚན་ཉིད་རྒྱུ་དྲུག་ནི། །བློ་གྲོས་ཆེ་ཞིང་བློ་བརྟན་བློ་གཟེག་པ། །
བྱམས་དང་སྙིང་རྗེ་བསམ་པ་དཀར་བ་སོགས། །བློ་བཞག་རྣམ་པ་དྲུག་དང་གཟུང་བྱ་
གཉིས། །ཤེས་པ་གསུམ་གྱི་དམ་ཚིག་ལ་གནས་ན། །རང་གཞན་འཕྲལ་ཡུན་བདེ་ལེགས་
འབྲས་བུར་སྤྱོད། །
ཟློས་གར་ཞེས་བྱ་སྔོན་གྱི་གཏམ་རྒྱུད་དག །གཟུགས་སུ་བྱས་ཏེ་སྐད་རིགས་སོ་སོ་
ཡི༑ ༑གླུ་དབྱངས་ཟློས་ཤིང་ལུས་ཀྱི་གར་བྱེད་པ། །གླུ་ཡི་ཁྱད་པར་བདུན་ལྡན་སྟོན་པའི་
གཞུང་། །དོན་གྱི་ཆིངས་གསུམ་དང་པོ་མཚམས་སྦྱོར་གྱི། །ཡན་ལག་ལྔ་དང་འཇུག་པའི་
ཡན་ལག་བཞི། །མཚན་ཉིད་དབྱེ་བ་སུམ་ཅུ་རྩ་དྲུག་སྟེ། །བྷ་ར་ཏ་དང་ཀུན་དགའི་ཟློས་
གར་སོགས། །དངོས་དང་ཆ་འདྲ་གངས་ཅན་ལྗོངས་འདིར་ཡང་། །དྲི་མེད་ཀུན་ལྡན་
གཟུགས་ཀྱི་ཉི་མ་སོགས། །བྱང་ཆུབ་སེམས་དཔའི་སྤྱོད་པ་སྤྱད་པའི་ཚུལ། །སེམས་ཅན་
མགུ་བྱེད་མཐོང་བ་དོན་དང་ལྡན། །ཕྱི་ནང་རྟེན་འབྲེལ་ཀུན་རྫོབ་བླང་དོར་རྩིས། །དུས་ཀྱི་
འཁོར་ལོའི་ཕྱི་ནང་གཞན་གསུམ་ལས། །ནང་ལྟར་རྡོ་རྗེའི་ལུས་ཀྱི་གནས་ལུགས་བཞི། །
ཕྱི་རོལ་འཇིག་རྟེན་སྣང་བར་བགྲོད་བྱའི་ཡུལ། །གོ་ལར་ཁྱིམ་དང་རྒྱུ་སྐར་ཉི་ཤུ་བརྒྱད། །དེ་
ལ་བགྲོད་བྱེད་ཞི་དྲག་གཟའ་བཅུ་ཆགས། །རྒྱུ་སྐར་ཁྱིམ་དང་གོ་ལ་རླུང་འགྲོས་ཀྱིས། །ཉིན་
ཞག་རེ་རེར་གཡས་སུ་འཁོར་བ་དང་། །མཁའ་ལ་ཉི་མས་ཁྱིམ་ལ་གཡོན་སྐོར་སྤྱོད། །ས་ཡི་
དུམ་བུར་དུས་བཞི་གཡས་སུ་འཁོར། །གཟའ་གཞན་རང་འགྲོས་གཡོན་བསྐོར་སྐར་ཁྱིམ་
སྤྱོད། །སྒྲ་གཅན་གཡས་བསྐོར་རྒྱུ་སྐར་ལུགས་ལྡོག་སྤྱོད། །དུས་གསུམ་ཟླ་དྲུག་མཚམས་
སུ་ཉི་ཟླར་འཇུག །ཉི་ཟླ་གོ་ལའི་འགྲོས་ལས་ཞག་གསུམ་བྱུང་། །ཉི་མའི་འགྲོས་ཀྱིས་
ཉིན་ཞག་དུས་སྦྱོར་དང༌། །ཆུ་ཚོད་ཡུད་ཙམ་དབུགས་དང་ཆུ་སྲང་དང་། །ཆུ་ཚོད་དྲུག་ཅུས་
ཞག་རེར་གོ་ལ་འཁོར། །དེ་ལས་ལོ་ཟླ་དུས་ཚིགས་བཟང་ངན་དང་། །ལེགས་ཉེས་འབྲས་
ལ3(0()



ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་རིག་ལམ་སྣང་བྱེད།
བུ་གསལ་སྟོན་སྐར་རྩིས་དང་། །གཡུལ་ལས་རྣམ་རྒྱལ་རྒྱུད་དོན་དབྱངས་འཆར་རྩིས། །
སྤོར་ཐང་གཙུག་ལག་གཞུང་ལས་འབྱུང་རྩིས་སོ། །རྩིས་ལ་མཁས་ན་གྲངས་ལ་མི་རྨོངས་
ཞེས། །རྩི་བྱེད་ཨིངྒའི་རི་མོ་འབྲི་བ་དང་། །འཕྲི་བསྣན་བསྒྱུར་དགོད་ཡི་གེའི་ཡན་ལག་ལྔ། །
གཅིག་བཅུ་བརྒྱ་སྟོང་ཁྲི་འབུམ་ས་ཡ་དང་། །བྱེ་བ་དུང་ཕྱུར་དགུ་པོ་རྐྱང་པའི་གྲངས། །ཁུག་
པའི་གྲངས་ནི་ཐེར་འབུམ་ཁྲག་ཁྲིག་དང་། །རབ་བཀྲམ་གཏམས་དཀྲིགས་མི་འཁྲུགས་
ཁྱད་ཕྱིན་དང་། །སྤང་རྟེན་དེད་འདྲེན་མཐའ་སྣང་རྒྱུ་རིགས་དང་། །འོད་མཛེས་དབང་པོ་
ལེགས་ཕྱིན་ཏོག་འགྲོ་དང་། །འབྱིན་རྡུལ་བརྒྱ་རྟགས་སྟོབས་འཁོར་བརྡ་ཤེས་དང་། །རྣམ་
འབྱུང་སྟོབས་མིག་ཉལ་ལ་ཝལ་ཝོལ་དང་། །ཁྱད་ཁྱུད་ཕྱད་ཕྱིན་གྲངས་མེད་དྲུག་ཅུའོ། །
འདི་ལས་ཆེས་མང་གྲངས་ཀྱི་མིང་ཚིག་ནི། །ཕལ་པོ་ཆེ་སོགས་མདོ་ལས་གསུངས་པའང་
ཡོད། །མཐའ་དག་འཕགས་པའི་སྤྱོད་ཡུལ་ཁོ་ནའོ། ། །
དེ་ལྟར་ཐུན་མོང་རིག་གནས་ཀུན་ཤེས་ནས། །ཐུན་མིན་རྒྱལ་བསྟན་ནང་མཛོད་དམ་
པའི་ཆོས། །བརྒྱད་ཁྲི་བཞི་སྟོང་སྙིང་པོའི་བཅུད་བསྡུས་པ། །འདོད་སྡང་རྨོངས་པ་འདུལ་
བའི་གཉེན་པོ་མཆོག །རྗོད་བྱེད་འདུལ་མངོན་མདོ་སྡེའི་སྡེ་སྣོད་ལ། །ཐོས་དང་བསམ་སྒོམ་
ཤེས་རབ་ལ་བརྟེན་ནས། །བརྗོད་བྱ་ཚུལ་ཁྲིམས་ཏིང་འཛིན་ཤེས་རབ་ཀྱི། །རྣམ་དག་
བསླབ་པ་གསུམ་ལ་ལེགས་གོམས་པས། །སྤངས་རྟོགས་ཡོན་ཏན་ཡར་ངོའི་ཟླ་བཞིན་
འཕེལ། །གཟུང་སྤོབས་ཏིང་འཛིན་མངོན་ཤེས་རྫུ་འཕྲུལ་སོགས། །ས་བཅུ་ལམ་ལྔའི་ཡོན་
ཏན་མཐར་ཕྱིན་ནས། །སྟོབས་བཅུ་མངའ་བའི་གོ་འཕང་མཆོག་བརྙེས་འགྱུར། །ཁྱད་པར་
སངས་རྒྱས་ལས་ཀྱང་ཆེས་དཀོན་པའི། །གསང་ཆེན་རྡོ་རྗེ་ཐེག་པའི་ཉེ་ལམ་མཆོག །
རིམ་གཉིས་སྤྱོད་དང་བཅས་པའི་ཉམས་ལེན་ཀྱང་། །ཡི་གེའི་ལམ་ལ་མ་བརྟེན་ཇི་ལྟར་
འགྲུབ། །དེས་ན་ཐུན་མོང་རིག་གནས་ཇི་སྙེད་དང༌། །ཐུན་མིན་རྒྱལ་བའི་གསང་མཛོད་
མདོ་སྔགས་རྣམས། །ཡི་གེར་མ་བརྟེན་ཤེས་པའི་གནས་མེད་པས། །དེ་ཕྱིར་སྐལ་བཟང་
~3()1 མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
ཐར་འདོད་སྐྱེས་བུ་རྣམས། །ཐོག་མ་ཁོ་ནར་ཚུལ་འདིར་འཇུག་པར་རིགས། །ཡི་གེའི་བྱེད་
པོ་འཇམ་དབྱངས་ཐོན་མིས་ཀྱང་། །རྗེས་འཇུག་བཅུ་སོགས་ཡི་གེའི་དོན་ཤེས་ན། །འདྲི་
དང་ཀློག་དང་བཤད་པ་ཐམས་ཅད་ཀྱི། །ཚིག་དོན་མཚམས་སྦྱོར་སྒྲ་ལ་ཐོགས་མེད་ཅིང་། །
འབྲེལ་བར་སྨྲ་བའི་མཆོག་ཏུ་འགྱུར་ཞེས་དང་། །ཡི་གེ་བསླབ་པའི་རིམ་པ་འདི་ཡིས་ནི། །
སྐྱེས་བུ་གང་ཞིག་འབད་པ་ཆུང་ངུས་ཀྱང་། །རྣམ་འབྱེད་ཤེས་རབ་མྱུར་དུ་གྲོལ་བར་འགྱུར། །
དེ་ཕྱིར་དང་པོར་འདི་ཉིད་བསླབ་ཅེས་གསུངས། །གསུང་གི་བདུད་རྩི་འདི་ཉིད་སྙིང་དབུས་
ཀྱི༑ ༑བུམ་པར་བཟུང་ནས་ལ་འུར་ཅིས་མི་འཇུག །རྣམ་གྲོལ་ཐར་པའི་གྲོང་དུ་འགྲོ་བ་ཡི། །
ལྟ་བའི་མིང་གཅིག་ཟླ་མེད་ཡི་གེ་སྟེ། །ཡོན་ཏན་ཀུན་གྱི་གཞི་མ་འདི་ཤེས་ན། །རྩོམ་སོགས་
མཁས་པའི་བྱ་བར་རང་དབང་དུ། །སྤྱོད་ཅིང་དོན་གྱི་སྦྱོར་བ་མ་མཐོང་ཡང་། །དོན་དང་
མཐུན་པའི་སྦྱོར་བ་ཤེས་པ་སོགས། །ངོ་མཚར་རིག་གནས་ནོར་བུའི་བང་མཛོད་ཀྱི། །སྒོ་
བརྒྱ་ཅིག་ཅར་འབྱེད་ལ་ཐོགས་མེད་པའི། །འཕྲུལ་གྱི་ལྡེ་མིག་ཡི་གེ་འདི་ཁོ་ན། །ཡང་དག་
རྫོགས་པའི་སངས་རྒྱས་ཞལ་ལས་ཀྱང་། །ཕྱི་དུས་ང་ཉིད་ཡི་གེའི་གཟུགས་སུ་འོངས། །དེ་
ཚེ་དེ་ལ་གུས་པ་སྐྱེད་ཅེས་གསུངས། །དེ་ཕྱིར་ཡི་གེ་སངས་རྒྱས་སྤྲུལ་པ་སྟེ། །འདི་འདྲ་
མཇལ་བ་སྐལ་པ་བཟང་སྙམ་དུ། །གུས་པས་བསླབ་ན་འཆད་རྩོད་རྩོམ་སོགས་ཀྱི། །
མཁས་པའི་མཆོག་བརྙེས་བསྟན་འགྲོའི་ཕན་བདེ་འགྲུབ། །རྒྱལ་བའི་བསྟན་པ་ཡི་གེས་
འཛིན་དགོས་པས། །སྣག་སྨྱུག་སྦྱིན་པའང་ཡེ་ཤེས་ཚོགས་ཡིན་པར། །མདོ་ལས་གསུངས་
པའི་ཚུལ་སོགས་ཤེས་བྱས་ནས། །བསོད་ནམས་ཡེ་ཤེས་ཚོགས་གཉིས་རྫོགས་འདོད་
རྣམས། །གསུང་མཆོག་ཡི་གེའི་འདུ་བྱེད་ཉིད་ལ་བརྩོན། །མཁས་པའི་གོ་འཕང་བདེ་བླག་
ཐོབ་འདོད་ན། །ཐོག་མར་རིག་ལམ་སྒོ་འབྱེད་འདིར་འཇུག་བྱ། །དེ་ཕྱིར་མཁས་དབང་
བསྟན་དར་ལྷ་རམས་པས། །མང་དུ་ཐོས་ཀྱང་འཆད་ལ་མི་མཁས་ན། །སྨན་གྱིས་དབུལ་
བའི་སྨན་པ་མཁས་པ་བཞིན། །རྩོད་ལ་མཁས་ཀྱང་རྩོམ་ཚུལ་མི་ཤེས་ན། །ལྕེ་བརྒྱ་སྤྲུལ་
~302མ



ཡི་གེ་མིང་ཚིག་གི་ཚུལ་མདོ་ཙམ་བརྗོད་པ་ཞར་བྱུང་དང་བཅས་པ་རིག་ལམ་སྣང་བྱེད།
ནས་སྨྲས་ཀྱང་ལྐུགས་པ་ཡིན། །རྩོམ་པ་ལེགས་ཀྱང་སུག་བྲིས་མ་འབྱོར་ན། །དཔའ་རྩལ་
ཆེ་བའི་དཔའ་བོ་ལག་རྡུམ་འདྲ། །རྩོམ་ཚིག་སུམ་རྟགས་ཇི་བཞིན་མ་བྱུང་ན། །མཁས་པ་
ཤིན་ཏུ་ཁྲེལ་བས་བག་ཡོད་བྱ། །ཡི་གེ་དག་ཀྱང་སྙན་ངག་མི་ལྡན་ན། །བུད་མེད་མཛེས་མ་
སྒྲེན་མོར་རྒྱུ་བ་བཞིན། །མངོན་བརྗོད་གསར་རྙིང་བརྡ་ཡིས་མ་སྤྱད་ན། །གྲོང་ཚིག་འདྲེས་
པས་མཁས་པས་དོར་བྱར་འོས། ། །
དེ་ཕྱིར་རིག་གནས་ཆུང་བ་དག །སྦྱང་རིན་མེད་ཅེས་མ་དོར་བར། །ཀུན་ལ་ཞིབ་ཏུ་
སྦྱངས་བྱས་ན། །ད་གཟོད་མཁས་པའི་གྲལ་འགོ་དབང་། །ཞེས་སོགས་མཁས་པའི་གསུང་
ལས་མང་དུ་འབྱུང་། །དེས་ན་རང་རེ་བོད་ཀྱི་ཡི་གེ་འདི། །ཡིག་རིགས་གཞན་ལས་ཁྱད་
པར་འཕགས་པའི་ཆོས། །དུ་མ་དང་ལྡན་འདི་ལ་ངེས་པར་སློབ། །དེ་ཡང་ཀློག་ཤེས་ཙམ་
གྱིས་མ་ཚིམ་པར། །བྲིས་གཟུགས་བརྡ་དག་སྡེབ་སྦྱོར་སྒྲ་དོན་རྣམས། །ཁོང་དུ་ཆུད་ན་
གཞན་ལ་མ་ལྟོས་པར། །རང་སྟོབས་ཁོ་ནས་རིག་གཞུང་མཐའ་དག་གི། །དཀའ་གནད་
མདུད་བརྒྱ་མ་ལུས་ཅིག་ཅར་དུ། །འགྲོལ་ནུས་ཆེ་གསལ་མྱུར་ཟབ་ཤེས་རབ་སྟོབས། །མེ་
ལྟར་འབར་བ་ཡི་གེའི་བྱིན་རླབས་ཡིན། །ཡི་གེ་འབྲི་ཀློག་ཤེས་ན་སངས་རྒྱས་ཀྱི། །ལུང་གི་
བསྟན་དང་མཇལ་བ་ཞེས་བྱ་ཞིང་། །དེ་ལས་རྟོགས་པའི་བསྟན་པ་རང་རྒྱུད་ལ། །ངེས་པ་
སྐྱེ་བ་དངོས་པོའི་ཆོས་ཉིད་ལགས། །དེ་ཕྱིར་ཡི་གེའི་ཚུལ་འདིར་སྐལ་ལྡན་རྣམས། །འཇུག་
པར་མཛོད་ཅེས་ལྷག་བསམ་ཟླ་ཟེར་གྱིས། །བསྐུལ་ཚིག་ག་བུར་ཟེགས་མ་འགྲེམས་
ལགས་པས། །གཟུར་གནས་སྐལ་བཟང་ཀུ་མུད་དགའ་བའི་ཚལ། །ཆེས་ཆེར་བཞད་པའི་
དགའ་སྟོན་སྤྱོད་པར་འཚལ། །མཁས་པས་བསྟེན་འོས་མཁས་མང་ལེགས་བཤད་ལས། །
བྱིས་བློས་ཉེར་བསྡུས་བྱིས་པ་དགའ་བྱེད་དང་། །ཤེས་རབ་འཕེལ་ཕྱིར་ཤེས་རབ་བསླབ་པ་
ལ༑ ༑སློབ་པའི་རིམ་པ་སློབ་འདོད་དོན་དུ་བཀོད། །དེ་ལྟར་ཚོགས་གསུམ་ཚུལ་ལས་
བརྩམས་པའི་ཚིག། །ཚིག་ཉུང་དོན་མང་འདུས་པ་འདི་བྲིས་དགེ །དགེ་ལེགས་འབྱུང་
~303-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་པ།
གནས་བསྟན་དར་འབྲེལ་ཐོགས་ཀུན། །ཀུན་མཁྱེན་སངས་རྒྱས་ས་ལ་མྱུར་འཇུག་ཤོག །
ཅེས་ཡི་གེ་དང་། མིང་དང་། ཚིག་གི་ཚོགས་པ་མདོ་ཙམ་བརྗོད་པ་ཞར་བྱུང་རིག་གནས་ཀྱི་སྡོམ་ཚིག་ཉུང་ངུ་དང་
བཅས་འདི་ནི་རང་གི་ངེས་བྱུང་དང་བློ་གསར་གཞན་ལ་སློབ་བརྩོན་སྐུལ་ལྕག་ཏུ་ཕན་རེས་ལྷག་བསམ་གྱིས།
ལ304
