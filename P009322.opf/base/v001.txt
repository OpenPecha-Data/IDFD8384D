༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN3425
13CN7751
ImageGroup:
ISBN:
LCCN:
In/a
n/a
Title:
བོད་ཀྱི་བརྡ་སྤྲོད་ཕྱོགས་བསྒྲིགས།
bod kyi brda sprod phyogs bsgrigs/
Author:
b/a
Descriptor:
n/a
In/a;n/a
Original Publication:
In/a
Place:
Publisher:
lgser thang bla rung Inga rig nang bstan slob gling /
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཐུན་མོང་རིག་མཛོད་
1
E!
༄༅། །བོད་ཀྱི་བརྡ་སྤྲོད་ཕྱོགས་བསྒྲིགས་བཞུགས་སོ། །
༼ཡོད་དང་པོ། སུམ་རྟགས་སྐོར།༽
༡
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
047
ད
བ
ང
a/
ཉ
༠༠༠་



བོད་ཀྱི་བརྡ་སྤྲོད་ཕྱོགས་བསྒྲིགས་བསྡུ་སྒྲིག་ལས་མིའི་མཚན་ཐོ།
བཀའ་འདྲི་ཞུ་ཡུལ། གཟན་དཀར་རིན་པོ་ཆེ་ཐུབ་བསྟན་ཉི་མ།
གཙོ་སྒྲིག་པ། . ཁྲོ་ཐར་འཇམ་བློ།
རྩོམ་སྒྲིག་གཞོན་པ། པད་རྡོར། ཟླ་བ་ལྷ་མོ།
ལག་བསྟར་རྩོམ་སྒྲིག་པ། : པད་རྡོར། །
ཕྱི་ཤོག་འཆར་འགོད་པ། པད་རྡོར།
སྒྲིག་སྦྱོར་བ། ཟླ་བ་ལྷ་མོ། ནོར་བུ་ཚེ་རིང་། པད་རྡོར། བསྟན་པའི་རྒྱལ་མཚན། རྡོ་རྗེ། ཤེས་རབ་དྲི་མེད། བྱམས་པ་
བསྟན་འཛིན།
ཡིག་གཏོགས་པ།
སྒྲོན་མེ། ཕུར་པ་ལྷ་མོ། ཟླ་བ་ལྷ་མོ། ཚེ་རིང་འཚོ། འོད་མཚོ། འབྲུག་རྒྱལ། དམ་ཆོས། ཤེས་རབ།
ཀུན་དགའ་བཟང་མོ།དཔལ་མོ། ཀུན་ལྷ། ནམ་མཁའ་ལྷ་མོ། སྐྱིད་པ། འཆི་མེད་རིག་འཛིན།
ཞུ་དག་པ།
ཚེ་བརྟན་རྡོ་རྗེ། བྱམས་པ་བསྟན་འཛིན། ནོར་བུ་ཚེ་རིང་། གསའ་རང་འབར། སྒ་གཡུང་ཁོ་
པད་རྡོར། རིག་འཛིན་འོད་ཟེར། རྡོ་རྗེ། ཤེས་རབ་དྲི་མེད། ཧོར་གཙང་བསྟན་འཛིན། འབའ་པདྨ།
ཨ་གདུགས་དཀར་སྐྱབས། བསྟན་པའི་རྒྱལ་མཚན། ཚེ་རིང་དབང་རྒྱལ།
藏文语法总集编辑人员名单
Jg# ] :
##.
-|: 8/EF44=%E]
g #: *#
巴多达瓦拉姆
#*
ཟླཎྞཾ;
执行编辑
ཚ
+
E*
#
#
jE F.
@
#
༤
g&
#hnཉྙོ ཙྩཟླ 9g
rg## %
Ep 24t
{TRཟླ;
ཟློ#
#*#
A LA
R E
EL
g#
#
ཞུཏྟཱ ཙྪཱ
@#Q
FR:
#gtt#
##
#=f
*jཚུ་ 才多杰向巴丹增罗布次仁牙尔戈勇柯巴多仁曾俄热多吉降达白玛顿珠旦增
guj- #Y # 4Enཧཱུྃug-Eg - ཝཱ-%Dr



=
བསྡུ་སྒྲིག་གསལ་བཤད།
གཅིག །གླེང་སློང་བའི་ཕྱིར་དུ་སྐད་ཡིག་སྤྱིའི་བྱུང་འཕེལ་ཟུར་ཙམ་གླེང་བ།
སྤྱིར་ས་ཆེན་པོའི་དཀྱིལ་འཁོར་འདིར་དབུགས་ལྡན་སྐྱེས་འགྲོ་གྲངས་ཀྱིས་མི་ལོང་
བ་ཞིག་རིམ་གྱིས་འཕེལ་ཞིང་ཡུན་གྱིས་སྐྱེ་གནས་འཇིག་གསུམ་གྱི་ངང་ནས་དུས་ཚོད་ངེས་
ཅན་ཞིག་འདས་ཟིན་ལ། དེ་ལས་མིའི་འགྲོ་བ་བྱུང་འཕེལ་གྱི་བརྒྱུད་རིམ་ཁྲོད་ཡུན་གྱིས་སྨྲ་
ཤེས་པ་དང་དོན་གོ་བར་གྱུར་ཅིང་། གོག་ནས་འགྲོ་བ་ལས་རིམ་པས་མགོ་གནམ་ལ་
བསྟན་ཏེ་འགྲེང་ནས་འགྲོ་ཐུབ་པར་ཆགས་ཤིང་། འཚོ་གནས་དང་འཚོ་ཆས་སོགས་
གཙིགས་སུ་འཛིན་པ་དང་། གསར་དུ་སྤེལ་བའི་རྩོལ་སྒྲུབ་ཀྱི་བགྱི་བ་ཆེས་ཆེར་བརྩོན་པར་
བརྟེན། ཕྱི་དངོས་པོའི་དཔལ་ཡོན་ཇེ་མང་དང་ཇེ་ལེགས་སུ་འཕེལ་ཞིང་། ནང་བསམ་པའི་
དཔལ་ཡོན་ཏེ་བློ་གྲོས་ཀྱི་རྩལ་ཁའང་མངོན་པར་གསལ་བར་གྱུར་པས་ལྟོས་བཅས་ཀྱི་བརྡ་
དང་ཐ་སྙད་ཀྱང་ཐུན་མིན་སྣ་ཚོགས་པ་བཏགས་ཤིང་བཀོལ་བར་བྱས་ཏེ། མཐར་རྒྱུན་སྤྱོད་
ཀྱི་བརྡ་སྐད་(ད་ཡོད་ཀྱི་སྐད་རིགས་ཀྱི་གྲངས་ཚད་ཐད་ནས་《རྒྱལ་སྤྱིའི་སྐད་རིག་པའི་ཤེས་བྱ་ཀུན་འདུས་》དང་《འཛམ་
གླིང་གི་སྐད་རིགས་ས་ཁྲ།》《མི་རིགས་ཀྱི་ཟིན་ཐོ་》སོགས་ལས་ཡོངས་སུ་གཅིག་མཐུན་རང་བྱུང་མེད་ནའང་། དྲུག་སྟོང་ཡོད་
པར་བཞེད་པ་གཅིག་མཐུན་བྱུང་ཡོད།)ལ་གཞི་བཅོལ་ནས་ཡིག་གཟུགས་ཀྱང་གསར་དུ་བཟོས་པར་
བརྩོན་པས་འཛམ་གླིང་ཡི་གེའི་བྱུང་འཕེལ་གྱི་རིམ་པ་རྒྱ་ཆེར་བྱུང་ཞིང་། ས་གནས་དང་
ཡུལ་དུས་གྱིས་དབང་གིས་མི་རིགས་སོ་སོ་ལའང་རིམ་པས་ཐུན་མིན་ཁྱད་ཆོས་ལྡན་པའི་



བསྡུ་སྒྲིག་གསལ་བཤད།
ཡིག་རིགས་ཀྱང་གྲོངས་མང་ཞིང་འབོལ་ཆེ་བ་དར་མྱོང་བ་ཡིན་ནོ། །
(སྤྱི་ལོའི་སྔོན་གྱི་དུས་རབས་བརྒྱད་ཅུ་པ་སྟེ་ལོ་༨༠༠༠ཙམ་ནས་ད་ལྟའི་བར་ཡིག་རིགས་བྱུང་བའི་ལོ་རྒྱུས་ནི་ཤིན་ཏུ་
རིང་ཞིང༌། རྣམ་གྲངས་ཀྱང་ཧ་ཅང་མང་། དེ་དག་ཀྱང་་་གདོད་མའི་ཡི་གེའི་དུས་སྐབས་''དང་། ''གནའ་རབས་ཡི་གེའི་དུས་
སྐབས།" ''དབྱངས་གསལ་ཡི་གེའི་དུས་སྐབས་''བཅས་གསུམ་དུ་འདུ་ཞིང་སོ་སོ་ལའང་བྱུང་རིམ་མི་འདྲ་བ་སྣ་ཚོགས་ཡོད་
དེ་དཔེར་ན་གདོད་མིའི་ཡི་གེ་ལའང་"བརྐོས་རིས་ཡི་གེ་དང་།" "བྲག་རིས་ཡི་གེ། ཡིག་རིས་ཡི་གེ་སོགས་ཀྱི་དབྱེ་བ་
ཡོད་པ་ལྟར་རོ། །འོན་ཀྱང་སྤྱིའི་ཆ་ནས་ཚང་མ་དོན་གསལ་བ་དང་འཇུག་བདེ་བ། འཐུས་ཚང་བ་བཅས་ཕྱོགས་ཡོངས་ནས་
ཇེ་བས་ཇེ་ལེགས་སུ་ཕྱིན་ཡོད་དོ། །ཞིབ་པར་མཁྱེན་འདོད་དག་གིས་སྐད་ཡིག་ཞིབ་འཇུག་གི་དཔེ་ཆ་གཞན་ལ་གཟིགས་
པར་འཚལ་འདི་ནི་གླེང་སློང་ཙམ་མོ། །）
གཉིས། བོད་རང་གི་ཡི་གེའི་བྱུང་བ་དང་འཕོ་འགྱུར་ཏོག་ཙམ་གླེང་བ།
རང་རེ་གངས་ཅན་བོད་པ་ཚང་ལ་ཆེས་སྔ་མོའི་དུས་ནས་ཐུན་མིན་གྱི་བོད་སྐད་འཐུས་
ཚང་ཞིག་ཡོད་སྟབས་དུས་ཚོད་ངེས་ཅན་ཞིག་གི་རིང་ལ་རང་རིགས་ཀྱིས་རང་སྐད་
བསྐྱངས་པ་དང༌། རང་སྐད་ཀྱིས་རང་རིགས་བསྐྱངས་ནས་འོང་ཞིང་། འདི་ནས་ཡར་
བརྩིས་པའི་མི་ལོ་སྟོང་ལྷག་གི་ཡར་སྔོན་སྟེ་ཕྱི་ལོའི་དུས་རབས་བདུན་པའི་ནང་མི་བོ་ཆེ་
བོད་རྒྱལ་སོ་གསུམ་པ་སྲོང་བཙན་སྒམ་པོའི་(617=650)སྐུ་རིང་ལ་བློ་རིག་འགྲན་ཟླ་དང་
བྲལ་བའི་བློན་ཆེན་ཐོན་མི་སམ་བྷོ་ཊ་ཞེས་མཚན་གྱི་གྲགས་པ་གོ་ལའི་ཁྱོན་ན་འབར་བ་
གང་དེ་ཉིད་ཀྱིས་བོད་རང་གི་སྐད་ལ་གཞི་བཅོལ་ཞིང་གུཔྟའི་ཡི་གེ་སྤྱིར་བོད་ཡིག་གང་ལ་དཔེ་བྱས་
མིན་གྱི་སྐོར་ནས་བཞེད་ཚུལ་མི་མཐུན་པ་དུ་མ་ཡོད་དེ་། བུ་སྟོན་རིན་ཆེན་གྲུབ་ཀྱིས་ཁ་ཆེའི་ཡི་གེ་ལ་དཔེར་བླངས་པར་
འདོད་པ་དང་། དཔའ་བོ་གཙུག་ལག་ཕྲེང་བ་སོགས་ཀྱིས་ནཱ་ག་རའི་ཡི་གེ་དང་ཁ་ཆེའི་ཡི་གེ་སོགས་ལ་དཔེར་བྱས་པར་འདོད་པ་
ལ2ལ



བསྡུ་སྒྲིག་གསལ་བཤད།
དང་། རྒྱལ་དབང་ལྔ་པ་སོགས་ཀྱིས་ལཉྫ་ལ་དཔེར་བྱས་ནས་དབུ་ཅན་དང༌། ཝརྟུ་ལ་དཔེར་བྱས་ནས་དབུ་མེད་བཟོས་པར་
འདོད་པ་སོགས་རབ་ཏུ་མང་མོད། འོན་ཀྱང་མཁས་དབང་དགེ་འདུན་ཆོས་འཕེལ་གྱིས་གུཔྟའི་ཡི་གེར་དཔེར་བྱས་པར་འདོད་ཅིང་།
དེར་ཐོན་མིས་བོད་ཡིག་གསར་དུ་བཟོ་བའི་དུས་མཐུན་པ་དང་། གཟུགས་འདྲ་བ་སོགས་རྒྱུ་མཚན་ཡང་དག་མང་དུ་བཀོད་
ཡོད་ཕྱིར་དོན་དངོས་དང་མཐུན་པར་འདོད་ནས་མཁས་དབང་ཁོང་གི་དགོངས་པ་གཞིར་བཞག་པ་ཡིན།)ལ་དཔེར་
བྱས་ནས་དབྱངས་གསལ་གཉིས་ལྡན་གྱི་ཡིག་རིགས་འཐུས་སྒོ་ཚང་བ་འདི་ཉིད་གསལ་དུ་
བཟོས་(འདིར་ཡང་ཐོན་མིས་བོད་ཡིག་གསལ་དུ་སྲོལ་བཏོད་པ་ཡིན་མིན་གྱི་བཤད་སྲོལ་སྣ་ཚོགས་བྱུང་ཞིང་། ཐོན་མིའི་
སྔོན་ནས་བོད་ལ་ཡི་གེ་ཡོད་པར་བཤད་དེ། དེའང་ཡི་གེ་ཡོད་པ་རིག་གནས་སྤྱི་དང་། ལྷག་དོན་བོན་གྱི་བཀའ་བསྟན་སོགས་
དར་ཚུལ་གྱིས་དཔོག་ནུས་པར་བཤད་མོད། ཕྲན་གྱིས་བསམ་པར་སྤྱིར་ན་རང་རེའི་བོད་པ་ཚང་ནི་རིག་གནས་གང་ཡིན་ཡང་
སྔ་མོ་ནས་ང་ཚོའི་རིག་གཞུང་ན་ཡོད་པར་བཤད་པ་ལ་ཧ་ཅང་དགའ་བོ་ཡོད་འདུག་ནའང་། བློ་རྣལ་མས་དཔྱད་པ་བཏང་བ་
ཡིན་ན་བོད་རང་གི་སྐད་དང་མཐུན་པའི་ཁྱད་ཡོན་ཅན་གྱི་ཡི་གེ་འཐུས་སྒོ་ཚང་བ་འདི་ནི་ཐོན་མིས་རྒྱ་གར་གྱི་ཡི་གེ་ལ་དཔེར་
བྱས་ནས་གསར་དུ་བཟོས་པ་ཁོང་ཉིད་ཀྱི་གསུང་ལས་“རྒྱ་ཡིག་ལྔ་བཅུ་ཐམ་པ་ལས། །བོད་ཡིག་སུམ་ཅུ་གཏན་ལ་ཕབ་
''ཅེས་དང་། བོད་ཁ་བ་ཅན་གྱི་རྒྱལ་ཁམས་འདིར། །མི་མཁས་པ་སླེབས་པའི་ཐོག་མ་ཡིན། །ང་མུན་པ་སེལ་བའི་སྒྲོན་མེ་
ཡིན། །ཞེས་པ་སོགས་ཀྱིས་རབ་ཏུ་གསལ་ལ། རིག་པས་ཀྱང་དཔྱད་ནུས་སྟེ་བོད་རང་ལ་ཆོས་སྲིད་སྐྱོང་ནུས་ཀྱི་ཡི་གེ་ཞིག་
ཡོད་པའི་དབང་དུ་བཏང་ན། དཀའ་མོའི་ཚེགས་དང་དཀོན་མོའི་རྒྱུ་ལ་མི་འཛེམ་པར་ཡི་གེ་བཟོ་བའི་ངལ་བ་ཆེན་པོ་དེ་འདྲ་
དང་དུ་བླངས་ནས་བློན་ཆེན་གང་མང་ཞིག་གི་སྐུ་སྲོག་ཀྱང་ཤོར་བར་གྲགས་པ་དང་། རྒྱལ་པོ་ཁོང་གིས་ཀྱང་ཐོན་མི་སམ་བྷོ་
ཊ་དགའ་དད་ཆེན་པོས་གཙུག་ཏུ་བཀུར་ཞིང་། དགེ་རྒན་དུ་བསྟེན་ནས་གསན་སྦྱང་མཛད་པ་སོགས་ཀྱིས་གསལ་བར་རྟོགས་
ནུས་ལ།
ད་དུང་དེའི་སྔོན་བོད་ཀྱི་བཙན་པོ་རིམ་བྱོན་གྱི་མཛད་རིམ་གྱི་ལོ་ཚིགས་གསལ་བོར་བསྒྲིགས་པ་མེད་ཀྱང་། སྲོང་བཙན་
ཁོང་གིས་ཡབ་གནམ་རི་སྲོང་བཙན་གྱི་ལོ་རྒྱུས་གསལ་དུ་བྲིས་པ་སོགས་ལ་གཞལ་ན་དེ་སྔོན་བོད་རང་ལ་འདི་ལྟའི་ཡི་གེ་
ཞིག་མེད་པ་གསལ་བོར་ཤེས་ནུས་པ་ཞིག་རེད་སྙམ་མོ། །)ཤིང་། བརྡ་སྤྲོད་པའི་བསྟན་བཅོས་བརྒྱད་



བསྡུ་སྒྲིག་གསལ་བཤད།
བརྩམས་(འདིར་ཡང་བཞེད་ཚུལ་མི་མཐུན་པ་མང་དག་ཅིག་བྱུང་ཡོད་དེ། ད་ལྟའི་སུམ་རྟགས་གཉིས་ལས་གཞན་པའི་
བསྟན་བཅོས་དྲུག་ཡོད་ཀྱང་། བོད་རྒྱལ་ཞེ་གཉིས་པ་གླང་དར་མའམ་འུ་དམ་བཙན་པོའི་སྐབས་སུ་བརླགས་པར་བཤད་པ་
དང་། ཡང་རྣམ་གླིང་པཎ་ཆེན་གྱི་《ལུང་དུ་སྟོན་པ་སུམ་ཅུ་པ་དང་རྟགས་ཀྱི་འཇུག་པའི་རྣམ་འགྲེལ་ལེགས་བཤད་སྣང་བྱེད་
ནོར་བུ》འི་མཇུག་ཏུ་བསྟན་པའི་སྒྲོན་མེར་བྱ་ཀ་ར་ཎའི་རྩ་བ་བརྒྱད་པ་ལས་ཀུན་ཏུ་བཟང་པོའི་བྱ་ཀ་ར་ཎ་དང་པོའི་སྐབས་
ཏེ་ལྔ་པའོ་ཞེས་གསུངས་པ་ལྟ་བུ་ནི་འདི་ཉིད་བསྟན་བཅོས་བརྒྱད་ཀྱི་ལྔ་པ་ཡིན་པར་མངོན་ནོ། །ཞེས་པ་དང་གསེར་ཏོག་བློ་
བཟང་ཚུལ་ཁྲིམས་རྒྱ་མཚོའི་《བོད་ཀྱི་བརྡ་སྤྲོད་པ་སུམ་ཅུ་པ་དང་རྟགས་ཀྱི་འཇུག་པའི་མཆན་འགྲེལ་མདོར་བསྡུས་ཏེ་བརྗོད་
པ་ངོ་མཚར་འཕྲུལ་གྱི་ལྡེའུ་མིག་》ཅེས་པའི་མཇུག་ཏུ་བྱཱ་ཀ་ར་ཎའི་རྩ་བ་དང་ཡན་ལག་གི་གཞུང་བརྒྱད་བཞུགས་པ་ལས་
རྣམ་པ་ཀུན་ཏུ་ཚིག་དོན་བཟང་པོའི་བྱཱ་ཀ་ར་ཎ། གཉིས་པ་རྟགས་ཀྱི་འཇུག་པའི་སྐབས་ཏེ་བསྟན་བཅོས་བརྒྱད་ཀྱི་ནང་གི་
དྲུག་པའོ་”ཞེས་པར་དཔགས་ན་གཞུང་འདི་གཉིས་ཐོན་མིས་བརྩམས་པའི་བསྟན་བཅོས་བརྒྱད་ཀྱི་”དང་པོའི་ལྔ་པ་དང་།
''གཉིས་པའི་དྲུག་པར་་་ངེས་ཤིང་། དེ་ལྟ་ན་བསྟན་བཅོས་རེ་རེ་ལའང་སྐབས་མང་དུ་ཡོད་པར་མངོན་ནོ་ཞེས་ཐུགས་ཕངས་
ཆེན་པོས་དཔྱད་པ་སྣ་ཚོགས་བཏང་ཡོད་ནའང་། གང་ལྟར་ཀྱང་དེ་དག་ནི་ཆེས་ལྐོག་གྱུར་ཞིག་དང་། དཔྱད་པ་ག་ཙམ་བཏང་
ཡང་རྙེད་དུ་མེད་པའི་འདས་དོན་ཞིག་ཏུ་སོང་ཙང་། ཕན་འབྲས་དབེན་པའི་དཔྱད་གཏམ་སྣ་ཚོགས་སྤེལ་བ་ལས། དངོས་སུ་
རང་ཅག་གི་ཐོབ་སྐལ་དུ་གྱུར་པ་འདི་དག་མི་ཉམས་གོང་འཕེལ་དུ་གཏོང་རྒྱུ་ནི་གནད་ཀྱི་དོན་པོར་འདོད་དོ། །)པ་སོགས་
ཀྱིས་མཛད་པ་རྒྱ་ཆེན་པོས་ཁ་བ་གངས་ཅན་བོད་ཀྱི་ཆབ་དཔལ་རིག་གསུམ་གྱི་ཐད་ལ་
སྔར་ལས་ལྷག་པའི་འོད་སྟོང་ལྡན་པར་བྱས་ཤིང༌། བོད་མི་བྱིངས་ཀྱིས་དེ་ལ་གདེང་འཇོག་
དང་དོ་སྣང་རྒྱ་ཆེར་བྱས་(བོད་བྱིངས་ཀྱིས་རྒྱབ་སྐྱོར་དང་འབད་པ་རྒྱ་ཆེན་བྱས་པ་མ་ཟད། བཙན་པོ་ཉིད་ཀྱིས་ཐོན་
མི་དགེ་རྒན་དུ་བསྟེན་ནས་མི་ལོ་གསུམ་གྱི་རིང་ལ་སྦྱང་བ་བྱས་པ་ལོ་རྒྱུས་ཁག་ཏུ་གསལ་བ་ལྟར་རོ། །)པར་བསྟེན་
སྐབས་དེར་བོད་ཡིག་དར་བ་ཙམ་དུ་མ་ཟད་ཁྱབ་རྒྱ་དང་འཕེལ་ཚད་ཀྱི་འོད་སྟོང་ཆེས་ཆེར་
འཕྲོ་བར་བྱས་སོ། །



བསྡུ་སྒྲིག་གསལ་བཤད།
གསུམ། དཔེ་ཚོགས་འདིའི་སྒྲིག་སྟངས་དང་ཁྱད་ཆོས་ངོ་སྤྲོད་མདོ་ཙམ་བྱ་བ།
༦
དེ་ནས་ལྟོས་བཅས་སུ་ལོ་རྒྱུས་ཀྱི་འཕོ་འགྱུར་ཁྲོད་ནས་བོད་བརྒྱུད་ནང་བསྟན་རིག་
གཞུང་ལ་གཏོར་བརླག་ཅུང་ཙམ་ཤོར་བ་དང་ལྷན་བོད་བརྒྱུད་ནང་བསྟན་དང་དུས་མཚུངས་
སུ་དར་ཞིང་བརྗོད་བྱ་ནང་བསྟན་དང་འབྲེལ་ཆེ་བའི་བོད་བརྡ་སྤྲོད་ཀྱི་བསྟན་བཅོས་ཁག་
ལ་ཉམས་རྒུད་ཆེ་ཙམ་བྱུང་ཡོད་པར་མངོན། །
འོན་ཀྱང་མཁྱེན་དཔྱོད་ཡངས་ཤིང་། སྙིང་སྟོབས་དང་སྤོབས་པ་རབ་ཏུ་མཐོ་བའི་
ཡབ་མེས་མཁས་དབང་རྣམས་ཀྱིས་སྐུ་ངལ་ཁྱད་བསད་ཀྱིས་བཀས་བཅད་རབས་དང་
རིམ་པ་གནང་ཞིང་། བོད་ཀྱི་བརྡ་སྤྲོད་ཀྱི་ཕྱི་མོར་གྱུར་པ་སུམ་རྟགས་ཀྱི་རྩ་བ་གཉིས་པོ་
གཞིར་བཟུང་ནས། མཁས་པ་སོ་སོས་རྒྱས་འགྲེལ་དང༌། དོན་བསྡུས། ས་བཅད། སྡོམ་
ཚིག །དོགས་འདྲི་སོགས་རིགས་མི་འདྲ་བ་མང་པོའི་སྒོ་ནས་གཏིང་ཟབ་ཅིང་དོན་འདུས་པ།
གོ་སླ་ཞིང་འཇུག་བདེ་བའི་ཕྱིར་དུ་ལྗགས་རྩོམ་དང་རྩོམ་སྒྲིག་གི་མཛད་པ་རྒྱ་ཆེར་བསྐྱངས་
ནའང་།
དེང་སྐབས་བོད་སྤྱི་ཚོགས་ཀྱི་འཚོ་བ་དངོས་དང་གཞུང་ལུགས་ལ་ཅུང་བར་ཁྱད་ཆེ་
ཙམ་བྱུང་ནས་གཞུང་ལུགས་གཞུང་ལུགས་ཀྱི་ས་ནས་ཉམ་ཉེས་ཆེ་རུ་ཕྱིན་པ་དང་། མང་
ཚོགས་ཙམ་དུ་མ་ཟད་དགོན་སྡེའི་ཁྲོད་ཀྱི་མཁས་པར་རློམ་པ་དག་གིས་ཀྱང་བོད་བརྡ་
སྤྱོད་ཀྱི་ཕྱོགས་ལ་ཞིབ་འཇུག་དང་། དར་སྤེལ་ཕར་ཟད་ཐ་ན་རང་གི་མཚན་ཡང་འབྲི་བར་
དག་ཆ་ཞན་པའི་གནས་སུ་ལྷུང་བ་ནི་སྐད་ཡིག་དང་རིག་གཞུང་འཇིག་པའི་ཉེན་ཁར་རིམ་
པས་ཕྱོགས་པ་ཅིས་ཀྱང་མིན་ཨང་། གཞན་སྦྱང་འདོད་ཀྱི་འདུན་པ་ཡོད་མཁན་རྣམས་
~5ལ



བསྡུ་སྒྲིག་གསལ་བཤད།
ལའང་། བརྡ་སྤྲོད་སྐོར་ཀྱི་དཔེ་ཆ་དཀོན་པའི་དཀའ་ཁག་ཤིན་ཏུ་ཆེ་བ་དང་། ལྷག་པར་
འཐུས་སྒོ་ཚང་བ་དང་ཞིབ་བསྡུར་གྱི་རྒྱུ་ཆ་རབ་ཏུ་དཀོན་ཕྱིར་སྦྱང་འདོད་ལྡན་པ་ལ་རིག་
གཞུང་གིས་སྟོང་པའི་ཆ་དང་། རིག་གཞུང་ལ་རྒྱུད་འཛིན་གྱི་སྟོང་པའི་ཆ་ཞིག་ངང་གིས་བྱུང་
ཞིང་རིམ་པས་ཆེས་ཆེར་འགྱུར་གྱིན་ཡོད་པ་ནི་དོན་དངོས་ཡིད་ཀྱི་སྐྱོ་འོས་པའི་གནས་ཚུལ་
ཞིག་གོ། ། །
དེ་ལྟའི་རྒྱུ་མཚན་དང་དངོས་ཡོད་ཀྱི་གནས་ཚུལ་གང་མང་ཞིག་ལ་བསམ་བློ་བཏང་
སྟེ་ངེད་སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་(ཚོགས་པ་འདི་མང་མང་ཞིག་གིས་ཤེས་གསལ་ལྟར་ཁྲོ་
ཐར་མཁན་པོ་འཇམ་བློ་ལགས་ཀྱིས་གཙོ་སྒྲུབ་མཛད་པ་ཞིག་ཡིན་ལ་ཕྱི་ལོ་2009ནས་དངོས་སུ་མགོ་བཙུགས་པ་དང་། དེ་
ནས་རིམ་པས་ཞིང་ཆེན་རིག་གནས་ཁང་དང༌། ཞིང་ཆེན་དཔེ་མཛོད་ཁང་གི་ཆོག་མཆན་འོག་དཔེ་རྙིང་འཚོལ་བསྡུ་དང་
འགྲེམ་སྤེལ་གྱི་བྱ་བ་བསྒྲུབས་དང་སྒྲུབ་བཞིན་པ་ལགས།)གིས་ལོ་མང་པོའི་རིང་ལ། འཚོལ་བསྡུ་དང་རྩོམ་
སྒྲིག་གི་བྱ་བ་དང་དུ་བླངས་ཤིང༌། ལས་གྲྭ་བ་ཡོངས་ཀྱིས། ཡིག་གཏགས་དང་། དཔེ་
བསྡུར། ཞུ་དག །སྒྲིག་སྦྱོར་སོགས་ཕྱོགས་གང་ནས་འབད་པ་རྒྱ་ཆེན་བྱས་པ་དང་། བོད་མི་
རིགས་ཀྱི་རིག་གཞུང་སྤྱི་དང་ལྷག་དོན་གནའ་དཔེ་འཚོལ་སྒྲིག་གི་ཕྱོགས་ལ་ཕྱག་ལས་རྒྱ་
ཆེར་གནང་བཞིན་པའི་ཤེས་འཇོན་གཉིས་ལྡན་གྱི་མི་སྣ་དག་དང༌། རླབས་ཆེན་ལས་སྒྲུབ་
ཁང་འགའ་ཞིག་གི་ཐུགས་ཁུར་དང་རྒྱབ་སྐྱོར་ལ་བརྟེན་ནས། ལོ་རྒྱུས་ཀྱི་རིན་ཐང་མཐོ་
ཞིང་། ནང་དོན་གྱི་སྤུས་ཚད་ཕུན་སུམ་ཚོགས་པས། བོད་མི་རིགས་ཀྱི་ཆོས་སྲིད་གང་ཅིའི་
ཐད་ནས་བཤད་ན་་་མེད་ན་ཐེབས་ཆག་"ཏུ་གྱུར་བའི་མུ་འབྲེལ་དཔེ་ཚོགས་ཆེན་མོ་
<ཐུན་མོང་རིག་མཛོད་> ལས་(བོད་ཀྱི་བརྡ་སྤྲོད་ཕྱོགས་བསྒྲིགས་》པོད་ཆེན་ཉི་ཤུ་རྩ་
ལྔའི་བདག་ཉིད་ཅན་འདི་ཉིད་རྒྱ་ཆེའི་ཀློག་པ་པོ་ཡོངས་ཀྱི་སྤྱན་ལམ་དུ་བསྟར་ཐུབ་པ་ནི་
ངེད་ཐོབ་འབྱོར་གང་ཐད་ནས་རབ་ཏུ་ཞན་པའི་མི་བུ་སྤྱིར་བཏང་བ་སྐོར་ཞིག་གི་ངོས་ནས་
རྒྱུ



བསྡུ་སྒྲིག་གསལ་བཤད།
དགའ་འོས་པའི་དོན་བཟང་ཞིག་ཏུ་བརྩིས་ནས་ཡོད་དོ། །
དེའི་འཕྲོར་དཔེ་ཚོགས་ཆེན་པོ་འདི་ཉིད་ངོ་སྤྲོད་མདོར་བསྡུས་ཤིག་ཞུ་ན་《བོད་ཀྱི་
བརྡ་སྤྲོད་ཕྱོགས་བསྒྲིགས་》པོད་ཆེན་ཉེར་ལྔ་འདི་ནི་ཐུན་མིན་གྱི་ཁྱད་ཆོས་ཤིན་ཏུ་མང་བ་
ཞིག་ཡིན་ཏེ།
༡ རྒྱ་ཆེའི་ཀློག་པ་པོ་དག་ལ་གཟིགས་བདེ་བའི་ཕྱིར་དུ་བོད་ཀྱི་བརྡ་སྤྲོད་རང་གི་
ཐུན་མིན་གྱི་ཁྱད་ཆོས་ལྟར་སུམ་རྟགས་ཀྱི་སྐོར་དང་། དག་ཡིག་གི་སྐོར། བརྡ་གསར་རྙིང་
གི་སྐོར། བརྡ་སྤྲོད་སྤྱི་དོན་གྱི་སྐོར་བཅས་ཚན་པ་བཞི་རུ་བསྒོས་ཡོད་པ་དང་།
༢ ཆོས་ཚན་གྲངས་མང་ཞིང་བོད་ཀྱི་བརྡ་སྤྱོད་དཔེ་རྙིང་ཕལ་ཆེ་བ་འདུས་ཡོད་ཅིང་།
བསྡོམས་པས་ཆོས་ཚན་ཉིས་བརྒྱ་ལྷག་ཡོད་ལ། དེ་དག་ཀྱང་ཡོངས་གྲགས་སུ་བོད་ཀྱི་བརྡ་
སྤྲོད་ཀྱི་ཕྱི་མོ་རུ་འབོད་པ། དུས་རབས་བདུན་པའི་ནང་ནས་ཐོན་མི་སམ་བྷོ་ཊས་བརྩམས་
པའི་སུམ་རྟགས་གཉིས་ཀྱི་རྩ་བ་དང་། ཁྱད་པར་དུ་བོད་ཀྱི་དག་ཡིག་གི་ཐོག་མ་ད་སྔོན་
མིང་ཙམ་ཡང་དཀོན་པོར་གྱུར་པའི། 《བརྡ་དག་གི་ལྡེའུ་མིག་》ཅེས་པ་དུས་རབས་བརྒྱད་
པའི་ནང་ལོ་ཆེན་སྐ་བ་དཔལ་བརྩེགས་ཀྱིས་བརྩམས་པ། དུས་རབས་བཅུ་གཉིས་པའི་
ནང་མཁས་པ་ཆེན་པོ་དབུས་པ་བློ་གསལ་རྩོད་པའི་སེངྒེས་བརྩམས་པའི་«འགྱུར་སྔ་ཕྱིའི་
བརྡའི་ཁྱད་པར་མདོ་ཙམ་བསྟན་པ་ཚིག་ལེའུར་བྱས་པ། དུས་རབས་བརྒྱད་པའི་ནང་བྱོན་
པའི་ལོ་ཙཱ་བ་ལྕེ་ཁྱི་འབྲུག་སོགས་ཀྱིས་བརྩམས་པའི་《སྒྲ་སྦྱོར་བམ་གཉིས་མ་》དང་། 《བྱེ་
བྲག་རྟོག་བྱེད།》《གནས་བརྒྱད་ཆེན་མོ་རྩ་འགྲེལ་》སོགས་མདོར་ན་ནང་དོན་ཕུན་སུམ་
ཚོགས་པ་རྐྱང་པས་གྲུབ་པ།
༣ དཔེ་ཚོགས་འདིར་རྩོམ་པ་པོ་བརྒྱ་ལྷག་འདུས་ཡོད་ལ། དེ་དག་ཀྱང་དུས་རབས་
བདུན་པ་ནས་དུས་རབས་ཉི་ཤུ་པའི་ལོ་རབས་བཞི་བཅུ་ཕན་ཆད་ལ་བྱོན་པའི། ས་དགེ་



བསྡུ་སྒྲིག་གསལ་བཤད།
བཀའ་རྙིང་། ཇོ་ནང་བོན་དང་བཅས་པའི་གྲུབ་མཐའ་རིས་མེད་ཀྱི་མཁས་པ་རྐྱང་རྐྱང་ཡིན་
པ་སོགས་མདོར་ན་བསྟན་བཅོས་ཀྱི་ངོས་ནས་ལོ་རྒྱུས་རིང་ཞིང་དཔྱད་གཞིར་འོས་པ།
ཆེས་དཀོན་པའི་གྲས་ཏེ། འགའ་ཞིག་མཚན་ཙམ་ཡང་གོ་མྱོང་མེད་པ་དང༌། འགའ་རེ་
མཚན་ཙམ་ལས་དངོས་སུ་མཐོང་མྱོང་མེད་པའི་རིས་མེད་ཀྱི་དཔེ་ཚོགས་ཤིག་ཕྱོགས་
བསྒྲིགས་བྱས་པ་ཆེས་ཐོག་མ་རུ་གྱུར་ཡོད་པ་བཅས་སོ། །འདིར་མདོར་བསྡུས་ཙམ་ལས་
དཀར་ཆག་སོགས་རྒྱས་པར་བཀོད་ན་ཡིག་ཚོགས་ཧ་ཅང་མང་བར་འགྱུར་བས། དོན་
གཉེར་ཅན་རྣམས་ཀྱིས་ཞིབ་ཕྲ་ནི་དཔེ་ཚོགས་ཉིད་དང་། བོད་ཀྱི་བརྡ་སྤྲོད་ཕྱོགས་
བསྒྲིགས་ཀྱི་དཀར་ཆག་》ཅེས་པ་རྣམས་སུ་གཟིགས་པར་འཚལ་ཞུའོ། །
སྒྲིག་སྟངས་ཀྱི་ཆ་ནས་ཀློག་པ་པོ་དག་ལ་སྟབས་བདེ་བ་དང་། དེབ་ཕྲེང་ཆ་སྙོམ་པོ་
ཅི་ཐུབ་བྱས་ཡོད་དེ་དཔེར་ན་《ལེགས་ལྗོན་》དང་《གསལ་མེའི་འགྲེལ་བ་དག་པོད་གཅིག་
ཏུ་བསྒྲིགས་པ་དང༌། བོན་པོའི་སུམ་རྟགས་རྣམས་པོད་གཉིས་སུ་བསྡུས་པ། དེ་བཞིན་དུ་
《ངག་སྒྲོན་》དང་། 《སྨྲ་སྒོ་མཚོན་ཆ་》སོགས་ཀྱི་འགྲེལ་བ་དང་། ས་བཅད་སོགས་ཕྱོགས་
གཅིག་ཏུ་བསྒྲིགས་པ་ལྟ་བུ་ཡིན། ཞུ་དག་གི་ཆ་ནས་ཀྱང་བརྡ་སྤྱོད་མཁན་པོ་སོ་སོའི་
དགོངས་པ་ལྟར་ཐུན་མིན་གྱི་འདོད་ཚུལ་དག་གཞིར་བཞག་བྱས་ཡོད་དོ། །
བཞི། བཀའ་དྲིན་ཞུ་བ་དང་སྨོན་པ་གཙང་མས་མཇུག་བསྡུ་བ།
སྤྱིར་དཔེ་སྒྲིག་གི་བྱ་བ་ནི་ལས་སླ་བོ་ཞིག་མིན་པ་དང་སྒོས་ངེད་ཅག་ལ་ཤེས་ཡོན་གྱི་ཆུ་
ཚད་ཞན་པ་དང་དཔེ་རྙིང་འཚོལ་སྒྲིག་ཀྱི་བྱ་བ་མང་ཆེ་བ། མ་དཔེ་མི་གསལ་བ་དང་ཁ་མི་
ཚང་བ་བཅས་ཀྱིས་ཕུན་སུམ་ཚོགས་པ་དང་ཚད་ལྡན་ཞིག་ཏུ་གྱུར་ཡོད་ཟེར་དགོས་ན་ཧ་



བསྡུ་སྒྲིག་གསལ་བཤད།
ཅང་དཀའ་མོད། སློབ་གཉེར་དང་། ཞིབ་འཇུག །འཚོལ་བསྡུ། དཔེ་སྒྲིག་འགྲེམ་སྤེལ་
བཅས་ཀྱི་བྱ་བ་གཉེར་མཁན་ཞིག་ལ་ཅིས་ཀྱང་ཕན་པའི་རྒྱུ་རུ་གྱུར་ཡོད་པའི་ཆོད་སེམས་
ཡོད། སླར་ངེད་ཅག་གིས་བསམ་པ་རྣམ་པར་དག་པས་ཀུན་ནས་བསླངས་ཤིང་འབད་པ་
བརྒྱ་སྟོང་གིས་བསྒྲུབས་པའི་ལེགས་བྱས་འདི་ཉིད། ཁ་བ་གངས་ཅན་པའི་རྒྱུད་འཛིན་དུ་
གྱུར་བའི་གཞོན་རབས་པ་དག་གིས་སློབ་སྦྱོང་གི་ཉེ་རྒྱུ་རུ་གྱུར་ཅིང་། ཁོང་པ་ཅག་གིས་
འབད་བརྩོན་ལྷོད་མེད་ཀྱིས་སྦྱང་འབྲས་ཀྱི་འོད་སྟོང་མཁའ་རུ་ཁྱབ་པ་དང་། གངས་ཅན་སྐྱེ་
བོ་ཡོངས་ཀྱི་རྨོངས་བློའི་མུན་པ་རྩད་ནས་འཇོམས་པའི་རྒྱུ་རུ་འགྱུར་བའི་སྨོན་པ་རྣམ་དག་
ཞུ་བ་དང་འབྲེལ། མ་དཔེ་མཁོ་སྤྲོད་དང༌། དཔལ་འབྱོར་གྱི་འགྲོ་གྲོན། དཀའ་ངལ་ཁྱད་
བསད་ཀྱིས་འབད་པ་ལྷོད་མེད་གནང་བའི་ལས་གྲྭ་བ་ཡོངས་བཅས་མདོར་ན་དཔེ་ཚོགས་
འདི་ཉིད་ཀྱི་ཐོག་མཐའ་བར་གསུམ་དུ་ཐུགས་ཁུར་དང་། རྒྱབ་སྐྱོར་བླ་མེད་ཀྱི་གསོན་
ཤུགས་སྣོན་མཁན་ཚང་མ་ལ་སེམས་པ་རྣམ་དག་གིས་བཀའ་དྲིན་ལན་བརྒྱར་ཞུ་བ་ཡིན།
སླར་ཁྱེད་ཅག་གི་ཐུགས་བཞེད་མཐའ་དག་ལྷུན་གྱིས་འགྲུབ་པའི་བཀྲ་ཤིས་སྨོན་འདུན་
ཡང་ཞུ་བ་ཡིན་ནོ། །
ཕྱི་ལོ་2014. 5.13ཉིན་སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་ནས་ཁྲོ་གངས་སྲས་ཀྱིས་གུས་ཕུལ།
9



བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོའི་དཀར་ཆག
.……....……
༩
ལུང་སྟོན་པ་རྩ་བ་སུམ་ཅུ་པ།…………………..
….………...... ཐོན་མི་སམྦྷོ་ཊ། ༡
ལུང་སྟོན་པ་རྟགས་ཀྱི་འཇུག་པ།
...…............. ཐོན་མི་སམྦྷོ་ཊ།
ཏུན་ཧོང་གནའ་ཡིག་ལས་གསར་དུ་རྙེད་པའི་རྣམ་དབྱེ་བརྒྱད་ཀྱི་
བསྟན་དོན་ཚིག །...
…………………… འགོས་ཆོས་གྲུབ་ཀྱིས་བསྒྱུར། ༨
འཇུག་པའི་སྒྲ་བརྒྱད་བསྟན་པའི་ཚིག་ལེའུར་བྱས་པ།..........
ཡི་གེའི་སྦྱོར་བ།...
......…………..…….…..…… ས་པཎ་ཀུན་དགའ་རྒྱལ་མཚན། ༡༠
སུམ་ཅུ་པའི་འགྲེལ་པ། .........…..
…………......……. དབུས་པ་བློ་གསལ།༡༥
རྟགས་ཀྱི་འཇུག་པའི་འགྲེལ་པ།…..….................… དབུས་པ་བློ་གསལ་རྩོད་པའི་སེངྒེ་། ༣༩
སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་འཇུག་ཚུལ་
སུམ་ཅུ་པའི་རྣམ་འགྲེལ། .....….…....…….… ...….…...…… ཞྭ་ལུ་ལོ་ཙཱ་བ་ཆོས་སྐྱོང་བཟང་པོ།།༡
བྱཱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་
ལེགས་བཤད།..
.....……….ཞྭ་ལུ་ལོ་ཙཱ་བ་ཆོས་སྐྱོང་བཟང་པོ། ༧༡
བྱཱ་ཀ་ར་ཎའི་རྩ་བ་སུམ་ཅུ་པའི་འགྲེལ་པ་ལོ་ཙཱ་བ་ནམ་མཁའ་
བཟང་པོས་སྦྱར་བ། …..…..…….…..……… ...…..…... ལོ་ཆེན་ནམ་མཁའ་བཟང་པོ། (༩༨



བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོའི་དཀར་ཆག
རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།…......…....…..….ལོ་ཆེན་ནམ་མཁའ་བཟང་པོ། ༡༡༨
སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།...ཟུར་མཁར་བ་བློ་གྲོས་རྒྱལ་པོ། ༡༤ ༧
ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བའི་བསྟན་བཅོས་ཀྱི་འགྲེལ་པ་
སྣང་བར་བྱེད་པའི་སྒྲོན་མེ།…....……..…...…....... ............ དཔའ་བོ་གཙུག་ལག་ཕྲེང་བ།༢༠༢
རྟགས་འཇུག་གི་ཊི་ཀ །......
.......གོ་རམས་པ་བསོད་ནམས་སེངྒེ་། ༢༢༡
རྟགས་ཀྱི་འཇུག་པའི་འགྲེལ་པ།….…...........…. སྐྱོགས་ལོ་ངག་དབང་རིན་ཆེན་བཀྲ་ཤིས། ༢ ༣༡
སུམ་ཅུ་པའི་ལེགས་བཤད་བཞུགས།.…...….….….....…..….…..….….….….….ལོ་ཆེན་འགྱུར་མེད་བདེ་ཆེན། ༢༥༠



༄༅། །ལུང་སྟོན་པ་རྩ་བ་སུམ་ཅུ་པ།
ཐོན་མི་སམྦྷོ་ཊ།
རྒྱ་གར་སྐད་དུ། བྱཱ་ཀ་ར་ཎ་མཱུ་ལ་ཏྲཾ་ཤད་ནཱ་མ། བོད་སྐད་དུ། ལུང་སྟོན་པ་རྩ་བ་སུམ་
ཅུ་པ་ཞེས་བྱ་བ། ངག་གི་དབང་ཕྱུག་འཇམ་པའི་དབྱངས་ལ་ཕྱག་འཚལ་ལོ། །གང་ལ་ཡོན་
ཏན་མཆོག་མངའ་བའི། །དཀོན་ཅོག་དེ་ལ་ཕྱག་འཚལ་ལོ། །གང་གིས་སྒྲ་དབྱངས་ཀུན་
གསུངས་པའི། །འཇམ་པའི་དབྱངས་ལ་ཕྱག་འཚལ་ལོ། །གང་གིས་མིང་གཞི་སྔོན་
གསུངས་པ། །རྟག་ཞི་བ་ལ་ཕྱག་འཚལ་ལོ། །སྡེབ་སྦྱོར་ལེགས་མཛད་མཁས་རྣམས་དང་། །
བླ་མ་ལ་ཡང་ཕྱག་འཚལ་ནས། །བསླབ་པ་ཀུན་གྱི་གཞི་འཛིན་ཅིང་། །རིག་བྱེད་སྨྲ་བ་
རྣམས་ཀྱི་རྒྱུ། །མིང་ཚིག་རྗོད་པ་ཀུན་གྱི་གཞི། །ཡི་གེའི་སྦྱོར་བ་བཤད་པར་བྱ། །
ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་
པའོ། །དེ་ལ་རྗེས་འཇུག་བཅུ་ཡིན་ཏེ། །དེ་ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་
ཤུའོ། །ཀཱ་ལི་ཕྱེད་དང་བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལས། །དང་པོ་གསུམ་པ་བཞི་
པ་ལ། །མས་གཉིས་དྲུག་པའི་གསུམ་པ་དང༌། །བདུན་པ་ལ་ནི་ཤ་མ་གཏོགས། །རྗེས་
འཇུག་ཡི་གེ་བཅུ་རུ་འདོད། །རྗེས་འཇུག་ཡི་གེ་བཅུ་ཉིད་ལས། །དང་པོ་གསུམ་པ་ལྔ་པ་
དྲུག །བདུན་པ་རྣམས་ནི་སྔོན་དུའང་འཇུག །མིང་གཞི་གཉིས་སམ་གསུམ་སྦྲེལ་ལམ། །དེ་
ལ་དབྱངས་ཀྱི་བཞི་ལྡན་ཡང་། །གང་དུའང་འཇུག་མིན་སྦྱར་བའང་མིན། །རྗེས་འཇུག་ཡི་
གེ་བཅུ་པོ་ནི། །མིང་གང་གི་ནི་མཐར་སྦྱར་བ། །དེ་ལ་ཨཱ་ལི་བཞི་པ་སྦྱར། །སླར་བསྡུ་བར་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ནི་ཤེས་པར་བྱ། །རྗེས་འཇུག་ཡི་གེ་བཅུ་རྣམས་ལས། །གང་མིང་མཐའ་ན་བཅུ་པ་གནས། །
དེ་ལ་ཨཱ་ལི་གཉིས་པ་སྦྱར། །གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་
སྦྱར། །གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །བཞི་པ་དགུ་པ་
དངོས་ཀྱང་སྟེ། །ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །
རྗེས་འཇུག་ཡི་གེ་བཅུ་པོ་ལ། །ཨི་དང་མཐུན་ལུགས་འདི་ཞེས་བྱ། །དང་པོ་གཉིས་
ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར། །བདུན་པ་ཉིད་ལ་བདུན་པ་སྟེ། །ལྷག་
མ་རྣམས་ལ་གྱ་སྦྱར་བ། །དེ་དག་ཨི་སྦྱར་འབྲེལ་བའི་ས། །དེ་ཉིད་ལ་ནི་བཅུ་པ་སྦྱར། །
བྱེད་པ་པོ་རུ་ཤེས་པར་བྱ། །ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་པར་
འགྱུར། །ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་
སྦྱར། །དེ་ནི་ལྷག་དང་བཅས་པའོ། ། །
རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་ཡིན། །རྗེས་འཇུག་ཡི་གེ་བཅུ་
པོ་ཡི། །བཞི་པ་དགུ་པ་ལ་བཅུ་པ། །སྦྱར་བ་འབྱུང་ཁུངས་ས་ཡིན་ཏེ། །དགར་དང་སྡུད་པའང་
དེ་བཞིན་ཡིན། །གང་མིང་བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་ཡིན། ། གང་མིང་
མཐའ་དང་མཐུན་པ་ཡི། །བཞི་པ་ལ་ནི་ཨི་སྦྱར་བ། །དགར་དང་བརྣན་པའི་ཚིག་ཏུ་འགྱུར། །
མིང་གང་རུང་བའི་བར་མཚམས་སུ། གསུམ་པ་ལ་ནི་གཉིས་པ་སྦྱར། །དེ་ནི་སྡུད་དང་འབྱེད་པ་
དང་། །རྒྱུ་མཚན་ཚེ་སྐབས་གདམས་ངག་ལྔའོ། །
གང་མིང་གི་ནི་ཡ་མཐའ་རུ། །གསུམ་པ་ལ་ནི་ཨེ་སྦྱར་བ། །ཐ་སྙད་དབང་དུ་གསུམ་
ཡིན་ཏེ། །དངོས་པོའི་དབང་དུ་བཞི་རུ་འགྱུར། །དུས་ཀྱི་དབང་དུ་གཉིས་ཡིན་ནོ། །གང་མིང་
བརྗོད་པའི་དང་པོ་རུ། །དང་པོ་ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། ། གང་
མིང་གི་ནི་མ་མཐའ་ན། །པུ་ལིངྒ་ཡི་སྒྲ་མེད་པ། །དེ་ལ་པུ་ལིངྒ་སྦྱར་ན། །བདག་པོའི་སར་ནི་



ལུང་སྟོན་པ་རྩ་བ་སུམ་ཅུ་པ།
ཤེས་པར་བྱ། །གང་མིང་བརྗོད་པའི་ཡ་མཐའ་ན། །སྟི་ལིངྒ་ཡི་སྒྲ་མེད་པ། །དེ་ལ་སྟྲཱི་ལིངྒ་སྦྱར་
ན༑ ༑དགག་པའི་གནས་སུ་ཤེས་པར་བྱ། ། །
ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་བསྡུས་པ་ཡོད་ན་ཡང་། །དེ་ནི་
དེ་བཞིན་སྦྱར་བར་བྱ། །སྔོན་འཇུག་ཡོད་དམ་མེད་ཀྱང་རུང་། །མིང་གཞིའི་ཡི་གེ་གང་ཡིན་ལ། །
ཉིས་འབྲེལ་ཡོད་དམ་སུམ་འབྲེལ་ཡོད། །ཨཱ་ལི་བཞི་ལས་གང་ལྡན་ཡང་། །རྗེས་འཇུག་བཅུ་
པོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། །རྗེས་འཇུག་བཅུ་ཡི་དོན་ཤེས་ན། །འབྲི་
དང་ཀློག་དང་བཤད་རྣམས་ཀྱི། །མཚམས་སྦྱོར་སྒྲ་ལ་ཐོགས་མེད་ཅིང་། །འབྲེལ་བ་སྨྲ་བའི་
མཆོག་ཏུ་འགྱུར། །གཞན་ཡང་རྗེས་འཇུག་ཤེས་པ་ཡིས། །དོན་གྱི་སྦྱོར་བ་མ་མཐོང་ཡང་། དོན་
དང་མཐུན་པའི་སྦྱོར་བ་ཤེས། །རྗེས་འཇུག་སྦྱོར་བ་མཁས་པ་ན། ། ལུང་གི་དོན་དང་སྦྱོར་བ་
དང༌། །བླ་མའི་མན་ངག་གསུམ་སྦྱར་ནས། །དོན་གྱི་ཐོག་ཏུ་དབབ་པར་བྱ། །
བསླབ་ལ་བརྩོན་པའི་གང་ཟག་གིས། །དང་པོ་ང་རོ་རྣམས་ལ་སྦྱང་། །སྔོན་འཇུག་མིང་
གཞི་རྗེས་འཇུག་གསུམ། །ཀློག་གི་ཆེད་དུ་བསླབ་པ་ཡིན། །རྗེས་འཇུག་བཞི་ཡི་སྦྱོར་བ་ནི། །
མཉན་བསམ་བསྟན་པའི་དོན་དུ་སྦྱར། །ཡན་ལག་དེ་དག་མཐུ་ཡིས་ནི། །འབྲས་བུའི་ཆེད་དུ་
དོན་ལ་དབབ། །བསླབ་པའི་རིམ་པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །ཤེས་
རབ་མྱུར་དུ་གྲོལ་བར་འགྱུར། །དེ་ཕྱིར་དང་པོར་འདི་ཉིད་བསླབ། །དེ་ནས་རྒྱས་པའང་མཉན་
བྱས་ཏེ། །བསླབ་པ་གང་ལ་དད་པ་ཡི། །གཞུང་ཉིད་བླ་མ་དག་ལས་མཉན། །སློབ་དཔོན་དེ་
ཉིད་དུ་འཛིན་ཅིང་། །ལེ་ལོ་གཡེང་བ་རྣམ་པར་སྤངས། །ཟོ་བཟང་དད་པ་ལ་བརྟེན་པ། །སྐྱེས་
བུ་དེས་ནི་མྱུར་རྟོགས་ཏེ། །དེ་ལ་དུས་སུ་འདོམས་པར་བྱ། །ཅིག་ཤོས་དེ་ལས་ལྡོག་པའོ། །དེ་
ལྟར་ཀུན་གྱིས་རྟོགས་གྱུར་ཅིག ། །
བྱཱ་ཀ་ར་ཎའི་རྩ་བ་ཤོ་ཀ་སུམ་ཅུ་པ་ཞེས་བྱ་བ་སློབ་དཔོན་ཨ་ནུས་མཛད་པ་རྫོགས་སོ།། །།
~3-



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
༄༅། །ལུང་སྟོན་པ་རྟགས་ཀྱི་འཇུག་པ།
ཐོན་མི་སམྦྷོ་ཊ།
རྒྱ་གར་སྐད་དུ། བྱཱ་ཀ་ར་ཎ་ལིངྒ་པ་ཏཱ་ར་ནཱ་མ། བོད་སྐད་དུ། ལུང་སྟོན་པ་རྟགས་ཀྱི་
འཇུག་པ་ཞེས་བྱ་བ། བྱཱ་ཀ་ར་ཎའི་དབང་ཕྱུག་ལ་ཕྱག་འཚལ་ལོ། །སྨྲ་བའི་སྐྱེས་མཆོག་སྨྲ་
བའི་རྒྱལ། །ཐམས་ཅད་མཁྱེན་ལ་ཕྱག་འཚལ་ལོ། །ཕོ་ཡི་ཡི་གེ་འབའ་ཞིག་ལ། །སྡེ་བ་
ཕྱེད་དང་བརྒྱད་གནས་པའང་། །སྡེ་ཚན་ལྔ་རུ་དྲིལ་བྱས་ནས། །ཕོ་དང་མ་ནིང་མོ་དང་ནི། །
ཤིན་ཏུ་མོ་དང་བཞི་བཞི་རུ། །སྡེ་པ་བཞི་པ་ཡན་ཆད་དབྱེ། །ལྷག་མ་བཅུ་བཞི་གནས་པ་ལ། །
ཙ་སོགས་གསུམ་ནི་ཅ་སོགས་སྦྱར། །ཝ་ནི་བ་དང་སྦྱར་བར་བྱ། །ལྷག་མ་དྲུག་ནི་མོ་རུ་
སྦྱར། །ར་ལ་ཧ་ནི་མོ་གཤམ་སྟེ། །ཨ་ནི་མཚན་མེད་ཅེས་ཀྱང་བྱ། །
མོ་ཡི་ཡི་གེའི་ནང་ནས་ནི། །འཇུག་པའི་ཡི་གེ་བཅུ་དབྱུང་བྱ། །འཇུག་པ་བཅུ་ཡི་ནང་
ནས་ནི། །སྔོན་འཇུག་ཡི་གེ་ལྔ་དབྱུང་བྱ། །སྔོན་འཇུག་ཡི་གེ་ལྔ་པོ་ལ། །ཕོ་དང་མ་ནིང་མོ་
དང་ནི། །ཤིན་ཏུ་མོ་དང་བཞི་རུ་དབྱེ། །དེ་དག་རེ་རེའང་བཞི་བྱེད་དེ། །གང་ལ་འཇུག་བྱེད་
གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །གང་ལ་འཇུག་པར་བྱེད་ཅེ་ན། །ཕོ་ནི་
ཕོ་དང་མོ་ལ་འཇུག །མོ་ནི་མོ་དང་མ་ནིང་ལ། །མ་ནིང་ཡང་ནི་ཕོ་མོ་ལའོ། །ཤིན་ཏུ་མོ་ནི་མ་
ནིང་དང་། །མོ་དང་ཤིན་ཏུ་མོ་ཉིད་ལའོ། །མི་འཇུག་པ་ནི་འདི་ལྟ་སྟེ། །ཕོ་ནི་མ་ནིང་ལ་མི་
འཇུག །མོ་ནི་ཕོ་ལ་འཇུག་པ་མིན། །མ་ནིང་རང་ལ་རང་མི་འཇུག །རང་གི་སྡེ་དང་འཕྲད་
པ་ན། །ཕོ་ཡང་མོ་ལ་འཇུག་མི་འགྱུར། །མ་ནིང་མོ་ཡང་དེ་བཞིན་ནོ། །
~4ལ



ལུང་སྟོན་པ་རྟགས་ཀྱི་འཇུག་པ།
ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་པའི་ཚུལ་གྱིས་ཏེ། །མ་ནིང་རན་པར་
འཇུག་པ་ཡིན། །མོ་ནི་ཞན་པའི་ཚུལ་གྱིས་ཏེ། །ཤིན་ཏུ་མོ་ནི་མཉམ་པས་སོ། །ཅིའི་ཕྱིར་
འཇུག་པར་བྱེད་ཅེ་ན། །ཕོ་ནི་འདས་དང་གཞན་བསྒྲུབ་ཕྱིར། །མ་ནིང་གཉིས་ཀ་ད་ལྟར་
ཆེད། །མོ་ནི་བདག་ད་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་རོ། །
རྗེས་འཇུག་ཡི་གེ་བཅུ་པོ་ལ། །ཕོ་མོ་མ་ནིང་གསུམ་དུ་དབྱེ། །ཕོ་ལ་སྐྱེས་བུ་རབ་
འབྲིང་གསུམ། །མོ་ལ་མོ་དང་ཤིན་ཏུ་མོ། །མ་ནིང་འགྱུར་དང་མཚན་གཉིས་དང༌། །མཚན་
མེད་དག་དང་གསུམ་དུ་འདོད། །དེ་ཡང་བྱེད་པ་བཞི་བྱེད་དེ། །གང་ལ་འཇུག་བྱེད་གང་
གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །གང་ལ་ཡི་གེ་ཐམས་ཅད་ལ། །གང་གིས་
བཅུ་པོ་དེ་དག་གིས། །ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་དོན་གྱི་ཚུལ། །ཕོ་
གསུམ་མོ་གཉིས་མ་ནིང་གསུམ། །དྲག་ཞན་བར་མ་གསུམ་དུ་འཇུག །དྲག་པ་གསུམ་ཉིད་
ནང་ཕྲད་དམ། །གལ་ཏེ་ཞན་པ་ནང་ཕྲད་ན། །དེ་ལའང་ནང་གི་ཆ་ཤས་ཀྱིས། །དེ་ཡང་དྲག་
ཞན་གཉིས་སུ་དབྱེ། །མ་ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་པར་
འགྱུར། །ཞན་དང་ཕྲད་ན་ཞན་པར་འགྱུར། །གཉིས་ཀ་དག་དང་ཕྲད་གྱུར་ན། །དེ་ནི་
གཉིས་ཀ་ཅན་དུ་འགྱུར། །གཉིས་ཀ་དག་དང་མ་ཕྲད་ན། །གང་དུ་ཡང་ནི་མི་འགྱུར་རོ། །
དེས་ན་འགྱུར་དང་མཚན་གཉིས་དང་། །མཚན་མེད་དག་དང་གསུམ་དུ་འདོད། །དེ་ནི་སྒྲ་
ཡི་འཇུག་ཚུལ་ལོ། །
དོན་ནི་རྣམ་པ་གཉིས་ཡིན་ཏེ། །སྔ་མ་གང་ལྟར་གྱུར་པ་དང་། །ཕྱི་མ་གང་ལྟར་
འགྱུར་བའོ། །སྔ་མ་སྔོན་འཇུག་ལྔ་བཞིན་སྦྱར། །ཕྱི་མ་དག་གི་འདྲེན་ཚུལ་ནི། །ཕོ་ཡིས་ཕོ་
ཡི་མིང་མཐའ་དྲང་། །མོ་ཡིས་མོ་ཡི་མིང་མཐའ་དྲང་། །མ་ནིང་གིས་ནི་མ་ནིང་ངོ༌། །མིང་
མཐའ་དེ་དག་ཉིད་ཀྱིས་ནི། །དེ་ཉིད་རང་ནི་སྒྲ་མཐུན་པའི། །ཆོས་དངོས་ལས་དང་བྱེད་པ་
5



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དང༌། །སྦྱིན་དང་འབྱུང་ཁུངས་འབྲེལ་བ་དང་། །གནས་དང་བོད་པའི་སྒྲ་ཡང་དྲང་། །གཞན་
ཡང་སླར་བསྡུ་ལྷག་བཅས་དང་། །འབྱེད་སྡུད་བསྣན་དང་བདག་པོ་དང༌། །དགག་སྒྲུབ་
རྒྱན་དང་དུས་ལའང་འཇུག །དེ་དག་སྔ་ཤུགས་འདྲེན་པས་འབྱུང་། །དེ་དག་ནང་གསེས་གང་
འཇུག་པ། །འཐའ་སྦྱར་འོག་མའི་མིང་དོན་ལས། །སྤྱིར་འཇུག་ཡོད་དམ་བྱེད་པ་ཡོད། །དེ་
བཞིན་ཆེད་བྱེད་རྟེན་བྱེད་དང༌། །ལས་བྱ་བླང་བྱ་བསྒྲུབ་པར་བྱ། །སྔོན་དུ་འོས་པ་གནས་
པའམ། །གཞན་ཡང་ཚིག་དོན་འོག་མ་ལས། །བསྡུ་རྒྱུ་ཡོད་དམ་མེད་པ་དང་། །གོང་མ་
ལས་ཀྱང་དེ་བཞིན་ཏེ། །རྣམ་གྲངས་དག་ཀྱང་བཀོད་པ་ལས། །བསྐྱར་བ་ཡོད་དམ་མེད་པ་
དང༌། །ཕོ་སྒྲ་དང་ནི་མོ་སྒྲ་དག །མིང་གི་མཐའ་ན་ཡོད་མེད་དང་། །རྒྱན་དུ་གྱུར་པ་རྣམས་
ལ་ཡང་། །དོན་ལ་བསྙེགས་པ་ཡོད་མེད་དང་། །བསྟན་བྱ་ལྷག་མ་ཡོད་མེད་དང་། །ཚིག་
དོན་རྫོགས་དང་མ་རྫོགས་ཀྱིས། །དེ་དག་ནང་གསེས་རྣམ་པར་དབྱེ། །
ཅི་ཕྱིར་འཇུག་པར་བྱེད་ཅེ་ན། །ཡི་གེའི་ཁོངས་ནས་མིང་དབྱུང་སྟེ། །མིང་གི་ཁོངས་
ནས་ཚིག་ཕྱུང་ནས། །ཚིག་གིས་དོན་རྣམས་སྟོན་པར་བྱེད། །མོ་ཡི་ཡི་གེ་མེད་པ་ན། །ཕོ་
ཡིག་བརྗོད་པ་མེད་པར་འགྱུར། །ཕོ་ཡིག་དེ་དག་རྣམས་ལ་ཡང་། །འཇུག་པར་བཅས་པ་
མེད་ན་ནི། །མིང་དང་ཚིག་ཀྱང་གསལ་མི་ནུས། །མིང་ཚིག་གསལ་བ་མེད་ན་ནི། །དོན་
རྣམས་བརྗོད་པར་མི་འགྱུར་རོ། ། །
དེ་ལྟར་གྱུར་ན་འཇིག་རྟེན་དུ། །དོན་མཚོན་བརྗོད་པ་ཀུན་ཀྱང་མེད། །རིག་བྱེད་སྨྲ་
བའང་ཡོད་མི་འགྱུར། །ཉན་ཐོས་རང་རྒྱལ་སངས་རྒྱས་ཀྱི། །བསླབ་པ་རྣམས་ཀྱང་མེད་
པར་འགྱུར། །ཇི་ལྟར་འཇིག་རྟེན་སེམས་ཅན་རྣམས། །ཕུང་པོ་ཁམས་དང་སྐྱེ་མཆེད་དང་། །
གྲུབ་མཐའ་གཞན་ཡང་ཡོད་ན་ཡང་། །རང་ཉིད་ཀྱིས་ནི་མི་ཤེས་བཞིན། །དེ་བཞིན་ཡི་གེའི་
འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་ཀྱང་། །རང་ཚུལ་དེ་ཉིད་མི་ཤེས་པས། །



ལུང་སྟོན་པ་རྟགས་ཀྱི་འཇུག་པ།
དོན་ལ་སྦྱོར་བ་ག་ལ་ཤེས། །དེ་ཕྱིར་སྨྲ་བའི་དབང་ཕྱུག་གི། །རྗེས་སྨྲས་འདི་ཀུན་རྟོགས་
གྱུར་ཅིག །
བྱཱ་ཀ་ར་ཎའི་རྩ་བ་བརྒྱད་པ་ལས་ཀུན་ཏུ་བཟང་པོའི་བྱཱ་ཀ་ར་ཎ་གཉིས་པའི་སྐབས་ཏེ་དྲུག་པའོ།། །།



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
༄༅། །ཏུན་ཧོང་གནའ་ཡིག་ལས་གསར་དུ་རྙེད་པའི་རྣམ་དབྱེ་བརྒྱད་ཀྱི་
བསྟན་དོན་ཚིག་ལེའུར་བྱས་པ་བཞུགས་སོ། །
འགོས་ཆོས་གྲུབ་ཀྱིས་བསྒྱུར། 783ལས་བྱུང་བ།
༄༅།།འཇུག་པའི་སྒྲ་བརྒྱད་བསྟན་པའ་ཚིག་ལེའུར་བྱས་པ། འཕགས་པ་འཇམ་
དཔལ་གཞོ་ནུར་གྱུར་པ་ལ་ཕྱག་འཚལ་ལོ། །མེ་ཏོག་རྒྱས་ཚལ་ལྗོན་ཤིང་ཡོད། །ལྗོན་ཤིང་
ལ་ནི་རླུང་གིས་བསྐྱོད། །ལྗོན་ཤིང་གིས་ནི་གླང་པོ་བསྐྱེལད། །ལྗོན་ཤིང་ཕྱིར་ན་ཆུ་དྲོངས་
ཤིག །ལྗོན་ཤིང་ལས་ནི་མེ་ཏོག་འཁྲུངས། །ཤིང་གི་ཡལ་ག་རབ་ཏུ་ལྡེམ། །ལྗོན་པའི་ཤིང་
ལ་བྱ་ཚང་བཅས། །ཀྱེ་ཀྱེ་ལྗོན་ཤིང་ངོ་མཚར་མཛེས། །དང་པོ་དངོས་པོ་བསྟན་པ་ཡིན། །
གཉིས་པ་ལས་སུ་ཤེས་པར་བྱའ། །གསུམ་པ་བྱེད་པ་བྱེད་པོ་ཡིན། །བཞི་པ་གང་ ཕྱིར་སྦྱིན་
བའ་ཡིན། །ལྔ་བ་གང་ལས་འོང་པ་ཡིན། །དྲུག་པ་ལྷག་པའི་དབང་དུ་བྱས། །བདུན་པ་
གནས་གཞི་བསྟན་པ་སྟེ། །བརྒྱད་པ་འབོད་པའི་ཚིག་ཡིན་ནོ། །



༄༅།།འཇུག་པའི་སྒྲ་བརྒྱད་བསྟན་པའ་ཚིག་ལེའུར་བྱས་པ།
འགོས་ཆོས་གྲུབ་ཀྱིས་བསྒྱུར། 0003གསུམ་ལས་བྱུང་བ།
༄༅།།འཇུག་པའི་སྒྲ་བརྒྱད་བསྟན་པའ་ཚིག་ལེའུར་བྱས་པ། འཕགས་པ་འཇམ་
དཔལ་གཞོ་ནུར་གྱུར་པ་ལ་ཕྱག་འཚལ་ལོ། །མེ་ཏོག་རྒྱས་ཚལ་ལྗོན་ཤིང་ཡོད། །ལྗོན་ཤིང་
ལ་ནི་རླུང་གིས་བསྐྱོད། །ལྗོན་ཤིང་གིས་ནི་གླང་པོ་བསྐྱེལད། །ལྗོན་ཤིང་ཕྱིར་ནི་ཆུ་དྲོངས་
ཤིག །ལྗོན་ཤིང་ལས་ནི་མེ་ཏོག་འཁྲུངས། །ཤིང་གི་ཡལ་ག་རབ་ཏུ་ལྡེམ། །ལྗོན་པའི་ཤིང་
ལ་བྱ་ཚང་བཅས། །ཀྱེ་ཀྱེ་ལྗོན་ཤིང་ངོ་མཚར་མཛེས། །དང་པོ་དངོས་པོ་བསྟན་པ་ཡིན། །
གཉིས་པ་ལས་སུ་ཤེས་པར་བྱའ། །གསུམ་པ་བྱེད་པ་བྱེད་པོ་ཡིན། །བཞི་པ་གང་གི་ཕྱིར་
སྦྱིན་བའ་ཡིན། །ལྔ་བ་གང་ལས་འོང་པ་ཡིན། །དྲུག་པ་ལྷག་པའི་དབང་དུ་བྱས། །བདུན་
པ་གནས་གཞི་བསྟན་པ་སྟེ། །བརྒྱད་པ་འབོད་པའི་ཚིག་ཡིན་ནོ། །
༄༅།་།ཞུ་ཆེན་གྱི་མཁན་པོ་དང་། ལོ་ཙ་པ་བན་དེ་ཆོས་གྲུབ་ཀྱིས་རྒྱའི་དཔེ་ལས་བསྒྱུར་ཅིང་ཞུས་ཏེ། གཏན་ལ་ཕཔ་པ།



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
༄༅། །ཡི་གེའི་སྦྱོར་བ་བཞུགས།
ས་པཎ་ཀུན་དགའ་རྒྱལ་མཚན།
འཇམ་པའི་དབྱངས་ལ་ཕྱག་འཚལ་ལོ། །བསླབ་པ་ཀུན་གྱི་གཞི་འཛིན་ཅིང་། །རིག་
བྱེད་སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་རྣམས་ཀྱི་གཞི། །ཡི་གེའི་སྦྱོར་བ་བཤད་པར་
བྱ༑ ༑ཡི་གེ་མིང་ཚིག་དགོས་འབྲེལ་དང་། །འཇུག་ཚུལ་བསྟེན་ཚུལ་བསྟན་བྱ་བདུན། །དབྱེ་
བསྡུ་དེ་བཤད་སྔོན་རྗེས་ལ། །ཡུལ་བྱེད་ཚུལ་ཆེད་བཞི་བཞི་སྟེ། །ཚུལ་གཉིས་པ་ལ་ཕྲག་
བཅུ་བདུན། །ཡན་ལག་བཅུ་གཅིག་ཡི་གེའོ། །མིང་བཅུ་ཚིག་ལ་བརྒྱད་གཉིས་དགོས། །
ལྡོག་དང་རྗེས་འགྲོས་ལུས་མདོར་བསྡུས། །
ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་
པ་སྟེ། །སྡེ་པ་ཕྱེད་དང་བརྒྱད་གནས་པ། །མགྲིན་པ་དང་ནི་ལྕེ་དབུས་དང་། །སོ་བར་ལྕེ་ཡི་
རྩེ་མོ་དང༌། །མཆུ་དང་ལྕེ་དབུས་མགྲིན་པ་དང་། །གནས་ལྔ་དག་ནས་འབྱུང་བ་ནི། །སྡེ་
བཞི་དག་ལས་རིམ་བཞིན་དུ། །མཐའ་གཉིས་དྲུག་པའི་གསུམ་པ་དང་། །ལྔ་པའི་ཐོག་
གསུམ་བདུན་པའི་གཉིས། །ལྔ་པའི་བཞི་པ་མནན་བྱ་བ། །གསུམ་པ་གསུམ་དང་གཅིག་
དང་གཅིག །ལྷག་མ་དྲུག་སྟེ་དེ་ལྟར་ན། །བདུན་བདུན་ལྔ་ལྔ་དྲུག་ཚན་ལ། །ཕོ་དང་མ་ནིང་
མོ་དང་ནི། །ཤིན་ཏུ་མོ་དང་བཞི་བཞི་རུ། །སྡེ་པ་བཞི་པ་ཡན་ཆད་དབྱེ། །ལྷག་མ་བཅུ་བཞི་
གནས་པ་ལ། །ཙ་སོགས་གསུམ་ནི་ཅ་སོགས་སྦྱར། །ཝ་ནི་བ་དང་སྦྱར་བར་བྱ། །ལྷག་མ་
དྲུག་ནི་མོ་རུ་སྦྱར། །ར་ལ་ཧ་ནི་མོ་གཤམ་སྟེ། །མ་ནིང་མཚན་མེད་ཅེས་ཀྱང་བྱ། །ཨ་ནི་
~ 10



ཡི་གེའི་སྦྱོར་བ།
ཡིག་འབྲུ་ཀུན་གྱི་སྲོག །མིང་ཚིག་རབ་ཏུ་གསལ་བར་བྱེད། །ཁོང་ནས་འབྱུང་བ་སྐྱེ་མེད་
པའོ། །
མོ་ཡི་ཡི་གེའི་ནང་ནས་ནི། །རྗེས་འཇུག་ཡི་གེ་བཅུ་དབྱུང་བྱ། །འཇུག་པ་བཅུ་ཡི་ནང་
ནས་ནི། །སྔོན་འཇུག་ཡི་གེ་ལྔ་དབྱུང་བྱ། །མི་འཇུག་པ་ནི་ཉི་ཤུའོ། །རྗེས་འཇུག་ཡི་གེ་བཅུ་
ཉིད་ལས། །དང་པོ་གཉིས་པ་ལྔ་པ་དྲུག །བདུན་པ་རྣམས་ནི་སྔོན་འཇུག་གོ །སྔོན་འཇུག་
ཡི་གེ་ལྔ་པོ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་རུ་དབྱེ། །དང་པོ་གསུམ་པ་
གཉིས་པ་ནི། །ཐོག་གཉིས་གསུམ་པ་ལྔ་པ་སྟེ། །བཞི་པ་དེ་ཉིད་དེ་ལྟར་ན། །དེ་དག་རེ་
རེའང་བཞི་བཞི་སྟེ། །གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །
གང་ལ་འཇུག་བྱེད་གང་གིས་ན། །ཕོ་ནི་ཕོ་བཞི་མོ་བདུན་ལའོ། །དང་པོ་ཕོ་གསུམ་མོ་
བརྒྱད་ལའོ། །གཉིས་པ་ཕོ་གཉིས་མོ་བཞི་ལའོ། །མོ་ནི་མོ་ལྔ་མ་ནིང་ལྔའོ། །ཤིན་ཏུ་མོ་ནི་
མོ་བཞི་དང༌། །ཤིན་ཏུ་མོ་བ།སུམ་མ་ནིང་བཞིའོ། །མི་འཇུག་པ་ནི་འདི་དག་སྟེ། །ཕོ་ནི་མ་
ནིང་ལ་མི་འཇུག མོ་ནི་ཕོ་ལ་འཇུག་པ་མིན། །མ་ནིང་རང་ལ་རང་མི་འཇུག །རང་གི་སྡེ་
དང་ཕྲད་པ་ན། །ཕོ་ཡང་མོ་ལ་འཇུག་མི་འགྱུར། །མ་ནིང་མོ་ཡང་དེ་བཞིན་ནོ། །
ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་པོའི་ཚུལ་གྱིས་ཏེ། །མ་ནིང་རན་པར་
འཇུག་པ་ཡིན། །མོ་ནི་ཞན་པའི་ཚུལ་གྱིས་འཇུག །ཤིན་ཏུ་མོ་ནི་མཉམ་པས་སོ། །ཅི་ཕྱིར་
འཇུག་པར་བྱེད་ཅེ་ན། །ཕོ་ནི་འདས་དང་གཞན་བསྒྲུབ་ཕྱིར། །མ་ནིང་གཉིས་ཀ་ད་ལྟར་
ཆེད། །མོ་ནི་བདག་དང་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་རོ། །སྡེ་པ་ཕྱེད་དང་
བརྒྱད་པོ་ཡི། །དང་པོ་གསུམ་པ་བཞི་པ་ལ། །མས་གཉིས་དྲུག་པའི་གསུམ་པ་དང་། །
བདུན་པ་ལས་ནི་ཤ་མ་གཏོགས། །རྗེས་འཇུག་ཡི་གེ་བཅུ་ཡིན་དེའི། །གསུམ་ལྔ་བཅུ་དང་
བདུན་བརྒྱད་དང་། །གཅིག་གཉིས་བཞི་དྲུག་དགུ་གྲངས་བཞིན། །གསུམ་གཉིས་ལྔ་ཡི་སྡེ་
ཀ 1 ] མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཚན་གྱིས། །ཕོ་མོ་མ་ནིང་གསུམ་དུ་དབྱེ། །དེ་ཡང་དབྱེ་བ་བཞི་བཞི་སྟེ། །གང་ལ་འཇུག་
བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །གང་ལ་ཡི་གེ་ཐམས་ཅད་ལ། །
གང་གིས་བཅུ་པོ་དེ་དག་གིས། །ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་དོན་གྱི་
ཚུལ། །དང་པོ་སྒྲ་ཡི་འཇུག་ཚུལ་ནི། །དྲག་ཞན་བར་མ་གསུམ་དུ་འཇུག །
དེ་ནས་དོན་གྱི་འཇུག་ཚུལ་ནི། །རང་རང་མཐུན་པའི་མཐའ་དྲངས་ཏེ། །རྗེས་འཇུག་
ཡི་གེ་བཅུ་པོ་ནི། །མིང་གང་གི་ནི་མཐར་སྦྱར་བ། །དེ་ལ་ཨཱ་ལི་བཞི་པ་སྦྱར། །སླར་བསྡུ་
བར་ནི་ཤེས་པར་བྱ། །རྗེས་འཇུག་ཡི་གེ་བཅུ་པོ་ལས། །གང་མིང་མཐའ་ན་བཅུ་པ་གནས། །
དེ་ལ་ཨཱ་ལི་གཉིས་པ་སྦྱར། །གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་
སྦྱར། །གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །བཞི་པ་དགུ་པ་
དངོས་ཀྱང་སྟེ། །ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །རྗེས་
འཇུག་ཡི་གེ་བཅུ་པོ་ལ། །ཨི་དང་མཐུན་ལུགས་འདི་ལྟ་སྟེ། །དང་པོ་གཉིས་ལ་དང་པོ་
མཐུན། །གསུམ་ལྔ་བཅུ་ལ་ཀྱ་དང་སྦྱར། །བདུན་པ་ཉིད་ནི་བདུན་པ་སྟེ། །ལྷག་མ་རྣམས་
ལ་གྱ་སྦྱར་བ། །དེ་དག་ཨི་སྦྱར་འབྲེལ་བའི་ས། །དེ་རྣམས་ལ་ནི་བཅུ་པ་སྦྱར། །བྱེད་པ་པོ་
རུ་ཤེས་པར་བྱ། །ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་པར་འགྱུར། །
ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་སྦྱར། །སྟེང་དུ་ཨཱ་ལི་གསུམ་པས་
བརྒྱན། །དེ་ནི་ལྷག་མ་དང་བཅས་པའོ། །རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་
འབྱེད་སྡུད་ཡིན། །རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་ལ་བཅུ་པ། །སྦྱར་བ་
འབྱུང་ཁུངས་ས་ཡིན་ཏེ། །དགར་དང་སྡུད་པའང་དེ་བཞིན་ཡིན། །གང་མིང་བརྗོད་པའི་
དང་པོ་རུ། །ཀྱེ་སྦྱར་ན་ནི་བོད་པར་འགྱུར། །གང་མིང་མཐའ་དང་མཐུན་པ་ཡི། །བཞི་པ་ལ་
ནི་ཨི་སྦྱར་བ། །དགར་དང་བརྣན་པའི་ཚིག་ཏུ་འགྱུར། །མིང་གང་རུང་བའི་བར་མཚམས་



ཡི་གེའི་སྦྱོར་བ།
སུ༑ ༑གསུམ་པ་ལ་ནི་གཉིས་པ་སྦྱར། །དེ་ནི་སྡུད་དང་འབྱེད་པ་དང་། །རྒྱུ་མཚན་ཚེ་སྐབས་
གདམས་ངག་ལྔའོ། །མིང་གང་གི་ནི་ཡ་མཐའ་རུ། །དང་པོ་ལ་ནི་གཉིས་པ་སྦྱར། །དེ་ནི་
བྱེད་པའི་ཚིག་བརྒྱད་པོ། །སྤྱི་ལ་བྱ་བ་ཉིད་དུ་འགྱུར། །མིང་གང་གི་ནི་ཡ་མཐའ་ན། །པུ་
ལིངྒ་ཡི་སྒྲ་བྱུང་ན། །བདག་པོའི་སར་ནི་ཤེས་པར་བྱའོ། །མིང་གང་གི་ནི་ཡ་མཐའ་ན། །རྩི་
ལིངྒ་ཡི་སྒྲ་བྱུང་ན། །དགག་པའི་གནས་སུ་ཤེས་པར་བྱ། །མིང་གང་གི་ནི་ཡ་མཐའ་ན། །
གསུམ་པ་ལ་ནི་ཨེ་སྦྱར་བ། །ཐ་སྙད་དབང་དུ་གསུམ་ཡིན་ཏེ། །དངོས་པོའི་དབང་དུ་བཞི་
རུ་སྦྱར། །དུས་ཀྱི་དབང་དུ་གཉིས་ཡིན་ནོ། ། །
གཉིས་པ་བཞི་པ་ཨིས་བརྒྱན་ལ། །གསུམ་པའི་གསུམ་སྦྱར་མ་འབྲེལ་དང་། །
གཞན་ལྡན་རྣམ་གཅོད་དངོས་རྐྱེན་དང༌། །ཕྱི་ཚིག་ཐ་དད་མིན་པའོ། །ལྔ་གཉིས་ཁོ་ན་
བདེན་བཅས་འཇུག །དང་པོའི་གསུམ་པར་བདུན་པའི་གཉིས། །སྦྱར་བ་སྤྱི་འཇུག་གསུམ་
པ་ཡི། །དང་པོ་ཨེས་བརྒྱན་བཞི་རྗེས་ལྡན། །དམིགས་འཛིན་དེ་གཉིས་ཆ་ལྡན་ཏེ། །ཁ་
ཅིག་སྔ་ཕྱིས་ཟིལ་གནོན་སྦྱར། །གདགས་དང་བརྗོད་པའི་ཁྱད་པར་ནི། །ཀ་ག་པ་བ་ཟ་ས་
གཉིས། །ལ་ཡི་ཡི་གེ་བཏགས་པ་དང་། །ཀ་ཁ་ང་ཇ་ཏ་ད་ན། །སྟེང་དུ་ར་ཡིས་བརྒྱན་པ་
དང༌། །དེ་བཞིན་ས་ཡིས་བརྒྱན་པ་དང་། །ཀ་ག་ང་ཅ་ཇ་ཏ་ད། །སྟེང་དུ་ལ་ཡིས་བརྒྱན་པ་
ནི༑ ༑དོན་ལ་ཐ་དད་ཡོད་པའི་ཕྱིར། །མ་བུ་ཐ་དད་གནས་པ་ནི། །མ་ཡི་ཡི་གེ་ཆུང་བ་སྟེ། །
བུ་ཡི་ཡི་གེ་ཆེ་བ་ཡིན། །བརྗོད་པ་ཐ་དད་ཤེས་པར་བྱ། །ཀ་ཁ་ག་པ་ཕ་བ་མ། །དེ་ལྟར་ཡི་
གེ་བདུན་པོ་དང་། །ཀ་ཁ་ག་ཅ་ཙ་ཆ་ཚ། །ཞ་ར་ཤ་ས་བཅུ་གཅིག་དང་། །ཀ་ཁ་ག་ཏ་ད་པ་ཕ། །
བ་མ་ས་ཧ་བཅུ་གཅིག་ལ། །ཡ་པ་ར་སྟ་ཝ་སྟ་གསུམ། །གོ་རིམ་བཞིན་དུ་ཤེས་པར་བྱ། །གུ་
གུ་འགྲེང་བུ་ན་རོ་དང་། །ཞབས་ཀྱུ་ཀུན་ལ་འབྱུང་བ་ཡིན། །
འདིར་མང་སྤྲོས་པས་ཅི་ཞིག་བྱ། །ཆོས་ཀྱི་སྐད་དང་མཐུན་པ་ཡིས། །རང་ཡུལ་སྐད་
13



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ངན་སྤང་བར་བྱ། །ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་བསྡུས་པ་ཡོད་
ན་ཡང་། །དེ་ནི་དེ་བཞིན་སྦྱར་བར་བྱའོ། །ཅི་ཕྱིར་འཇུག་པར་བྱེད་ཅེ་ན། །ཡི་གེའི་ཁོང་
ནས་མིང་དབྱུང་སྟེ། །མིང་གི་ཁོང་ནས་ཚིག་ཕྱུང་ནས། །ཚིག་གིས་དོན་རྣམས་སྟོན་བྱེད་
པའོ། །མིང་ལ་གྲུབ་དང་རྗེས་གྲུབ་གཉིས། །དང་པོ་འདོད་རྒྱལ་ཕྱི་མ་ལ། །རྣམ་གཉིས་དོན་
ལྡན་བརྒྱད་ཡིན་ཏེ། །མིང་དང་ངོ་བོར་གྲུབ་པ་དང་། །དངོས་པོའི་རྐྱེན་དངོས་བཏགས་པ་
ལྔ༑ ༑ཡོད་ཕན་བྱེད་ལས་འདྲ་བའོ། །ཚིག་གི་དབྱེ་བསྡུ་བྱེད་པ་བརྒྱད། །དངོས་ལས་བྱེད་
ཆེད་འབྱུང་གནས་འབྲེལ། །གནས་དང་བྱེད་པའོ་བསྡུ་བ་བརྒྱད། །འབྲུ་མང་པོ་དང་ཚིག་
སྡུད་དང་། །བྱེ་བྲག་ཡན་ལག་བཞི་བསྡུ་དང་། །གཞི་གཅིག་སྐྱེས་བུ་ཟླས་བསྡུ་བའོ། །དང་
པོའི་ཚིག་མང་དང་གཉིས་ཏེ། །དེ་ལ་རང་མིང་ལྡན་མི་ལྡན། །ཕྱོགས་དང་རྣམ་གྲོངས་ཕན་
ཚུན་བསྟེན། །དྲུག་གི་ཕྱོགས་ཀུན་དང་གཅིག་ལ། །མཐུན་དང་ཐ་དད་དབྱེ་བ་བཞི། །ཕྱེ་ལ་
ཕྱེད་པ་དྲུག་གིས་བསྒྱུར། །བརྒྱད་དང་བཞི་བཅུ་རྩ་བཞི་ལས། །དུས་གཅིག་གསུམ་ལྡན་
ཉིད་དུ་སྦྱར། །མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཕོ་ཡིག་དེ་དག་
རྣམས་ལ་ཡང་། །འཇུག་པར་བཅས་པ་མེད་ན་ནི། །མིང་དང་ཚིག་ཀྱང་གསལ་མི་ནུས། །
མིང་ཚིག་གསལ་བ་མེད་ན་ནི། །དོན་རྣམས་བརྗོད་པར་མི་འགྱུར་རོ། །དེ་ལྟར་གྱུར་ན་
འཇིག་རྟེན་གྱི། །སེམས་ཅན་རྣམས་ནི་རྨོངས་པར་འགྱུར། །
ས་སྐྱ་པཎྜི་ཏས་སྦྱར་བའོ།། །།
ལ 14



༄༅། །སུམ་ཅུ་པའི་འགྲེལ་པ་བཞུགས་སོ། །
དབུས་པ་བློ་གསལ་རྩོད་པའི་སེངྒེ།
རྒྱ་གར་སྐད་དུ། ཏྲི་ཤ་ཀ་བྲྀཏྟ། བོད་སྐད་དུ། སུམ་ཅུ་པའི་འགྲེལ་པ། སྨྲ་བའི་དབང་
ཕྱུག་ལ་ཕྱག་འཚལ་ལོ། །འདིར་བསྟན་བཅོས་མཛད་པའི་སློབ་དཔོན་རང་ཉིད་དམ་པའི་
སྤྱོད་པ་དང་མཐུན་པ་དང་། དཀོན་མཆོག་གསུམ་ལ་སོགས་པའི་ཆེ་བ་དང༌། གཞན་འཇུག་
པའི་ཡན་ལག་དང་། དགོས་པ་དང་བཅས་པའི་བསྟན་བཅོས་རྩོམ་པར་བཞེད་ནས། གང་
ལ་ཡོན་ཏན་མཆོག་མངའ་བའི། །དཀོན་མཆོག་དེ་ལ་ཕྱག་འཚལ་ལོ། །ཞེས་གསུངས་སོ། །
ཐམས་ཅད་མཁྱེན་པ་གང་ལ་སྟོབས་དང་མི་འཇིགས་པ་ལ་སོགས་པའི་ཡོན་ཏན་དང་།
འདོད་ཆགས་དང་བྲལ་བ་གང་ལ་འགོག་པ་དང་ལམ་གྱི་བདེན་པས་བསྡུས་པའི་ཡོན་ཏན་
དང༌། འཕགས་པ་སློབ་པ་ཕྱིར་མི་ལྡོག་པའི་ཚོགས་གང་ལ་སྤྱན་དང་མངོན་པར་ཤེས་ལ་
སོགས་པའི་ཡོན་ཏན་གྱི་མཆོག་མངའ་བའི་དཀོནམཆོག་གསུམ་པོ་དེ་ལ་ཕྱག་འཚལ་ལོ་
ཞེས་བྱ་བ་ཡིན་ནོ། །དེ་ལ་དཀོན་མཆོག་ནི། རཏྟའི་དོན་འགྱུར་ཏེ། རྒྱུད་བླ་མར། འབྱུང་
བར་དཀོན་ཕྱིར་དྲི་མ་མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་
མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་རིན་པོ་ཆེ་དང་ཆོས་དྲུག་
གིས་མཚུངས་པར་བསྟན་པ་འདི་ཡིན་ནོ། །གཞུང་ཁ་ཅིག་ལས་ལྷ་ཞེས་པ་ལྟར་ན་དཀོན་
མཆོག་ཀྱང་ཡིན་ལ། ལྷ་ཡང་ཡིན་པས་དཀོན་མཆོག་ལྷ་ཞེས་སྦྱར་དུ་རུང་མོད་ཀྱི། གོང་མ་
དང་དེ་མ་གཞི་གཅིག་ལ་འབྲེལ་བས་བཤད་པ་སྔ་མ་ཡིན་ནོ། །
༤ 13



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གང་གིས་སྒྲ་དབྱངས་གསུངས་པ་ཡི། །འཇམ་པའི་དབྱངས་ལ་ཕྱག་འཚལ་ལོ། །སྒྲ་
དང་དབྱངས་ནི་གཞི་མཐུན་པ་སྟེ་ཚིག་གམ་དབྱངས་ཡིག་རྣམས་ཡིན་ལ། དེ་ནི་སྔོན་འཇམ་
པའི་དབྱངས་ཀྱིས་གསུངས་པར་གྲག་གོ། ། །
གང་གིས་མིང་གཞི་སྔོན་གསུངས་པ། །རྟག་ཞི་བ་ལ་ཕྱག་འཚལ་ལོ། །མིང་ནི་དོན་
གྱི་ངོ་བོ་ལ་བརྡ་སྤྲོད་པའོ། །དེའི། རྒྱུ་ནི་གསལ་བྱེད་རྣམས་ཡིན་ལ། དེ་ནི་སྔོན་དབང་ཕྱུག་
གིས་བྱས་པར་གྲག་གོ །འདི་ལྟར་ཤི་ཏ་ཞེས་པའི་སྒྲ་ལས་ཤ་ཤཱ་ཏ་ན་རྟག་པ། ཤནྟི་ན་ཞི་བ་
སྟེ་རྟག་ཞི་བ། ཞེས་བྱ་བ་དབང་ཕྱུག་གི་མིང་གི་རྣམ་གྲངས་ཡིན་ནོ། །དེས་ན་གཡུལ་རྒྱལ་
དུའང༌། ཞི་བ་ཉི་ཟེར་གུས་ཕྱག་འཚལ། །ཞེས་པ་ལས། རྟག་པ་ཉི་ཟེར་གུས་ཕྱག་འཚལ་དུ་
ལོ་ཙཱ་བ་ཁ་ཅིག་གིས་སྒྱུར་ལ། འཆི་མེད་མཛོད་ལས་ཀྱང་དབང་ཕྱུག་གི་རྣམ་གྲངས་སུ་
བཤད་པ་འདི་ཡིན་ནོ། །
ཁ་ཅིག་རྟག་ཞི་བ་ཐམས་ཅད་མཁྱེན་པ་དང་། ལ་ལ་ཁྱབ་འཇུག་དང་། གཞན་དག་
སྒྲའི་ལྷ་རྟག་ཞི་བ་ཞེས་དེ་དག་ལས་གཞན་དུ་འཆད་དོ། །སྡེབ་སྦྱོར་ལེགས་མཛད་མཁས་
རྣམས་དང་། །བླ་མ་ལ་ཡང་ཕྱག་འཚལ་ནས་ཞེས་བྱ་བས་ནི་ཡི་གེ་དྲུག་པ་ལ་སོགས་པའི་
ཚིག་སྦྱོར་བའི་དབང་པོ་སྙན་དངགས་མཁན་རྣམས་ཀྱིས་གཙུག་གིས་ནོར་བུ་ཆེན་པོ།
དཔའ་བོ་དང་བྲམ་ཟེ་པཱ་ནི་དང་མཆོག་སྲེད་དང་ཙནྡྲ་གོ་མི་ལ་སོགས་པ་ཟིན་པའི་སྒྲ་ལུང་དུ་
སྟོན་པའི་མདོ་དང་འགྲེལ་པ་དང་འགྲེལ་བཤད་ལ་སོགས་པ་མཛད་པ་རྣམས་དང་། བླ་མ་
ནི་ཡ་ཤོ་མི་ཏྲའི་སློབ་མ་ལྷ་རིག་པའི་སེང་གེ་སྟེ། དེ་ནི་སློབ་དཔོན་གྱི་སློབ་མར་མཁས་པ་
རྣམས་ལ་གྲགས་པའི་ཕྱིར་རོ། །
ཁ་ཅིག་བླ་མ་ཙནྡྲ་གོ་མི་དང་གྲགས་པའི་བཤེས་གཉེན་ལ་སོགས་པ་བདག་ཉིད་
ཀྱིས་བསླབ་པའི་བླ་མར་གྱུར་པ་རྣམས་ཡིན་ནོ་ཞེས་ཟེར་རོ། །
s
མ ] 6ལ



སུམ་ཅུ་པའི་འགྲེལ་པ། །
ནས་ནི་ཕྱག་འཚལ་ནས་བཤད་པར་བྱ་ཞེས་མཚམས་སྦྱོར་བ་ཡིན་ནོ། །དེ་དག་ནི་
ཐེག་པ་གསུམ་དང་། ནང་པའི་སྒྲ་དང་། ཕྱི་རོལ་པའི་སྒྲ་དང་། བྱཱ་ཀ་ར་ཎའི་མཁན་པོ་སྔོན་
གྱིས་མཁས་པ་རྣམས་དང༌། རང་གི་བླ་མ་རྣམས་ཀྱིས་བཀའ་དྲིན་རྗེས་སུ་དྲན་པའི་དབང་
དུ་བྱས་པའོ། །
དེ་ལྟར་རིམ་པ་ལྔས་མཆོད་པར་བརྗོད་ནས་བསྟན་བཅོས་བཤད་པར་དམ་བཅའ་བྱ་བ།
བསླབ་པ་ཀུན་གྱི་གཞི་འཛིན་ཅིང་། །རིག་བྱེད་སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་
ཀུན་གྱི་གཞི། །ཡི་གེའི་སྦྱོར་བ་བཤད་པར་བྱ། །ཚུལ་ཁྲིམས་དང་ཤེས་རབ་དང་ཏིང་འཛིན་
གྱི་བསླབ་པ་རྣམས་ཀྱི་གཞི་འཛིན་པ་དང༌། སྙན་ངག་དང་སྲིད་སྲུང་དང་ངེས་བརྗོད་ལ་
སོགས་པའི་རིག་བྱེད་སྨྲ་བ་རྣམས་ཀྱི་རྒྱུ་དང༌། མིང་དང་ཚིག་དང་ངག་ལ་སོགས་པ་བརྗོད་
པ་ཀུན་གྱི་གཞི་ཡི་གེའི་སྦྱོར་བ་བཤད་པར་བྱའོ་ཞེས་བྱ་བ་ཡིན་ནོ། །ཡང་ན་བསླབ་པར་བྱ་
བ་རིག་པའི་གནས་ཀུན་གྱི་གཞི་ཞེས་པ་དང་། རིག་བྱེད་སྨྲ་བ་རྣམས་ཀྱི་རྒྱུ་ཞེས་སྦྱར་རོ། །
དེ་ལ་ཡི་གེ་ནི་དོན་མི་སྟོན་པའི་སྒྲ་མིང་གི་རྒྱུ་བྱེད་པ་སྟེ་འདི་བོད་ཀྱི་ཡི་གེའོ། །དེའི་
སྦྱོར་བ་ནི་རྐྱང་པ་དང་རྗེས་འཇུག །བརྩེགས་པ་དང་བརྩེགས་འཕུལ་ལ་སོགས་པ་ཕན་ཚུན་
སྦྱོར་བའི་ཚུལ་ལོ། །ཚིགས་སུ་བཅད་པ་འདིས་བསྟན་བཅོས་ལ་ཡོད་པའི་དགོས་འབྲེལ་
བསྟན་པ་ནི་ཡི་གེའི་སྦྱོར་བ་ཞེས་པས་འདིའི་བརྗོད་བྱ་ཡི་གེའི་ཚོགས་བསྟན་ཏོ། །ཅི་ཕྱིར་
བཤད་པར་བྱ་ཞེས་པས་དགོས་པ་བརྗོད་བྱ་རྟོགས་པ་བསྟན་ནོ། །དེ་ལྟར་རྟོགས་པ་ལས་
བསླབ་པའི་གཞི་ཡང་དག་པར་འཛིན་པ་དང་། ངག་གི་རིག་བྱེད་སྨྲ་བ་ལ་ཡོངས་སུ་མཁས་
པས་འཆད། སྒོམ་པའི་ཚུལ་དྲི་མ་མེད་པར་ཤེས་པས་མཐར་ཐམས་ཅད་མཁྱེན་པ་ཉིད་དུ་
འགྲུབ་པ་ནི་དགོས་པའི་དགོས་པ་སྟེ། དེ་ནི་བསླབ་པའི་གཞི་ཞེས་པ་རྐང་པ་གསུམ་གྱིས་
བསྟན་ནོ། །རྩ་བར་འབྲེལ་པ་དངོས་ཀྱི་ཚུལ་ཡིན་པས་དེ་ནི་ཤུགས་ལ་བསྟན་པར་བལྟའོ། །
༤ 1



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
མཐར་ཕྱིན་པ་དང་འཇུག་པའི་རྒྱུ། །སྟོན་པའི་ཆེ་བ་དམ་པའི་ཚུལ། །དམ་བཅའ་བ་དང་
བསྟན་བཅོས་ཀྱི། །དགོས་པ་སྟོན་པའི་བདག་འཇུག་པ་བཤད་ཟིན་ཏོ། །
དེ་ལྟར་བསྟན་བཅོས་བཤད་པ་ལ་འཇུག་པ་བཤད་ནས། ད་ནི་བསྟན་བཅོས་ཀྱི་
གཞུང་འཆད་པ་ན། དབྱངས་ཡིག་དང༌། མིང་གཞི་དང་། རྗེས་འཇུག་དང་། མི་འཇུག་པ།
མཐུན་པ་དང་། འབྲེལ་བ་དང་། བྱེད་པ་པོ་དང༌། རྒྱན་སྡུད་དང་། ལྷག་མ་ཅན་དང༌།
འབྱེད་སྡུད་དང་། འབྱུང་ཁུངས་དང་། བོད་པ་དང་། དགར་བ་ལ་སོགས་པ་དང་། སྡུད་པ་
ལ་སོགས་པ་དང་། སྤྱི་ལ་འཇུག་པ་དང་། བདག་པོ། དགག་པ་དང༌། ཐ་སྙད་ལ་སོགས་པ་
ལ་འཇུག་པ་དང་། བསྡུ་བ་དང་ཕྲད་ཀྱི་དོན་དང་། རྗེས་འཇུག་ལ་མ་ཞུགས་པའི་སྐྱོན་དང་།
ཞུགས་པའི་ཕན་ཡོན་དང་། དེས་དོན་གཞན་ཤེས་པའི་ཚུལ་དང་། ཡང་དག་པའི་དོན་ལ་
འཇུག་པར་གདམས་པ་རྣམས་ཀྱིས་གཞུང་དོན་ཉེ་བར་བསྡུས་པ་ཡིན་ནོ། །
དེ་ལ་མདོར་བསྟན་པ། ཡི་གེ་ཨཱ་ལི་ཀ་ལི་གཉིས། །ཨ་ལི་གསལ་བྱེད་ཨི་སོགས་
བཞི། །ཀཱ་ལི་སུམ་ཅུ་ཐམ་པའོ། །ཡི་གེ་ནི་སྔར་བསྟན་པ་བཞིན་དོན་མི་སྟོན་པའི་སྒྲ་མིང་གི་
རྒྱུ་བྱེད་པའོ། །དེ་ལ་ཕྱེ་ན་ཨཱ་ལི་དང་ཀཱ་ལི་སྟེ་དབྱངས་དང་གསལ་བྱེད་གཉིས་སོ། །ཨཱ་ལི་
ནི་ཀ་ལ་སོགས་པ་ལ་ཕན་འདོགས་པས་གསལ་བྱེད་ཀྱི་ཐ་སྙད་དུ་བྱས་པའོ། །ཡང་ན་
གསལ་བྱེད་ལ་སྦྱོར་བའི་ཨི་སོགས་ཞེས་སྦྱར་རོ། །དེ་ཡང་ཨི་ཨུ་ཨེ་ཨོ་བཞི་ཡིན་ལ་ཕྱི་མ་
གསུམ་ནི་སོགས་པའི་སྒྲས་བསྡུས་པའོ། །ཀཱ་ལི་ནི། ཀ་ཁ་ག་ང་། ཅ་ཆ་ཇ་ཉ། ཏ་ཐ་ད་ན།
པ་ཕ་བ་མ། ཙ་ཚ་ཛ་ཝ། ཞ་ཟ་འ་ཡ། ར་ལ་ཤ་ས། ཧ་ཨ་ཞེས་པ་སུམ་ཅུ་ཐམ་པའོ། །ཨ་
གསལ་བྱེད་དུ་བཤད་པ་ནི་དཔྱད་པར་བྱའོ། །
དེ་ལ་རྗེས་འཇུག་བཅུ་ཡིན་ཏེ། །དེ་ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་
ཤུའོ། །རྗེས་འཇུག་ནི། ག་ང་ད་ན་བ་མ་འ་ར་ལ་ས་སྟེ་བཅུ་ཡིན་ནོ། །དེ་དག་ལས་ག་ད་བ་
~ 18ལ



སུམ་ཅུ་པའི་འགྲེལ་པ།
མ་འ་དང་ལྔ་ནི་སྔོན་དུའང་འཇུག་པའོ། །འང་གི་སྒྲ་ནི་སྡུད་པར་སྦྱར་རོ། ། །
རྗེས་འཇུག་དང་སྔོན་འཇུག་གང་དང་ཡང་མ་འབྲེལ་ན་མིང་གཞི་ལས་གཞན་དུ་མི་
འཇུག་པ་ནི། ཀ་ཁ། ཅ་ཆ་ཇ་ཉ། ཏ་ཐ། པ་ཕ། ཙ་ཚ་ཛ་ཝ། ཞ་ཟ། ཡ་ཤ་ཧ་ཨ་སྟེ་ཉི་ཤུའོ། །
འདིར་དབྱངས་དང་གསལ་བྱེད་ཀྱི། །འབྱུང་གནས་ངོ་བོ་དབྱེ་བསྡུ་དང་། །ཡན་ལག་དང་
ཡན་ལག་ཅན་གྱུར་བའི། །མཆིད་དག་ཀྱང་ཤེས་པར་བྱ། །ཞེས་པ་བར་སྐབས་ཀྱི་ཚིགས་
སུ་བཅད་པའོ། །མིང་གཞི་ནས་མི་འཇུག་པའི་བར་མ་གཏོགས་པ་ལ་མདོར་བསྟན་རྒྱས་
བཤད་དུ་ཕྱེ་བ་མེད། །
ད་ནི་མིང་གཞི་རྒྱས་པར་བཤད་པ། ཀཱ་ལི་ཕྱེད་དང་བརྒྱད་སྡེ་ནི། །བཞི་བཞི་དག་ཏུ་
ཕྱེ་བ་ལས། །ཀ་ཅ་ཏ་པ་ཙ་ཞ་ར་རྣམས་ལ་ཀ་སྡེ་ལ་སོགས་སྡེ་པ་བདུན་དང་། ཧ་ཨ་གཉིས་
སྡེ་པ་ཕྱེད་དུ་གནས་པས་ཀ་ལི་སྡེ་པ་ཕྱེད་དང་བརྒྱད་ཡིན། དང་པོ་བདུན་ལ་བཞི་བཞིར་ཕྱེ་
བས་ཀ་ལི་ཉི་ཤུ་རྩ་བརྒྱད་དང༌། ཧ་སྡེའི་གཉིས་ཏེ་ཀ་ལི་སུམ་ཅུ་ཡིན་ནོ། །
རྗེས་འཇུག་རྒྱས་པར་བཤད་པ། དང་པོ་གསུམ་པ་བཞི་པ་ལ། །མས་གཉིས་དྲུག་
པའི་གསུམ་པ་དང་། །བདུན་པ་ལ་ནི་ཤ་མ་གཏོགས། །རྗེས་འཇུག་ཡི་གེ་བཅུ་རུ་བཤད། །
མས་ནི་མཐའི་སྒྲའོ། །དེས་ན་དང་པོ་ཀ་སྡེའི་མཐའ་ག་ང་གཉིས། གསུམ་པ་ཏ་སྡེའི་མཐའ་
ད་ན་གཉིས། བཞི་པ་པ་སྡེའི་མཐའ་བ་མ་གཉིས། དྲུག་པ་ཞ་སྡེའི་གསུམ་པ་ལ། བདུན་པ་
ར་སྡེའི་ཤ་མ་གཏོགས་པ་ར་ལ་ས་རྣམས་ནི་རྗེས་འཇུག་བཅུ་ཡིན་ནོ། །ལའི་སྒྲ་གཉིས་ནི་
གང་ལ་བཏུ་བའི་བཞི་འདུན་པའོ། །རྗེས་འཇུག་ཡི་གེའི་ནུས་པ་ནི། །གང་གིས་གང་ཞིག །
བདག་གིས་ཕྲད་ཀྱི་གནད། །བསྡུས་པའི་འགྲེལ་པར་གསལ་བར་བྱས། །བར་སྐབས་ཀྱི་
ཚིགས་སུ་བཅད་པའོ། །
སྔོན་འཇུག་རྒྱས་པར་བཤད་པ། རྗེས་འཇུག་ཡི་གེ་བཅུ་ཡིན་ཏེ། །དེ་ལས་ལྔ་ནི་སྔོན་
~ 19



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དུའང་འཇུག །རྗེས་འཇུག་གི་ཡི་གེ་དག་ཉིད་ལས་དང་པོ་ག་གསུམ་པ་ད་དང་། ལྔ་པ་བ།
དྲུག་པ་མ། བདུན་པ་འ་རྣམས་ནི་སྔོན་དུའང་འཇུག་གོ །དེ་ལ་གས་འཕུལ། ཡ་ཤ་ས་དང་
བཅུ་གཅིག་སྟེ། དཔེར་ན། གཅིག་ཅར་བདེན་གཉིས་སྟོན་མཛད་ཅིང་། །གཏན་དུ་གདུང་
སེལ་གནས་གཙོར་མཛད། །གཞན་ལ་གཟུང་འཛིན་གཡོ་བའི་ཚུལ། །གཤིས་ཞེས་པ་ལྟ་
བུའོ། ། །
དས་འཕུལ་བ་ནི་ཀ་ག་ང་པ་བ་མ་དང་དྲུག་སྟེ། དཔེར་ན། དཀའ་དང་དགེ་བ་དཔྱད་
པའི་མཐུས། །དངོས་གྲུབ་ཀུན་གྱི་མཆོག་བརྙེས་པའི། །དཔའ་བོ་འདི་ནི་ཡོན་ཏན་གྱི། །
དབང་གྱུར་ལ་འདུད། །ཅེས་པ་ལྟ་བུའོ། ། །
བས་འཕུལ་བ་ནི། ཀ་ག་ཅ་ཏ་ད་ཙ་ཞ་ཟ་ཤ་ས་དང་བཅུ་སྟེ། དཔེར་ན། བཀུར་
གནས་བགྲོད་ལམ་བཅས་པ་མཁྱེན། །བཏུང་བ་བདུད་ཀྱི་བཙོན་ར་ཡངས། །བཞེད་དགུའི་
འབྱུང་གནས་བཤེས་གཉེན་བསམ་པ་ཕུན་ཚོགས་རྒྱལ། ཞེས་པ་ལྟ་བུའོ། །སང་བུ་ལོ་ཙཱ་
བས་ཇ་འཕུལ་བ་དང་། སླུ་མེས་དབང་གྲགས་ཉ་འཕུལ་འདོད་པ་ནི་སྔོན་གྱི་མཁན་པོ་
རྣམས་ཀྱི་སྲོལ་ལས་གཞན་ཡིན་ནོ། །
མས་འཕུལ་བ་ནི་ཁ་ག་ང་ཆ་ཇ་ཉ་ཐ་ད་ན་ཚ་ཛ་དང་བཅུ་གཅིག་སྟེ། དཔེར་ན།
མཁས་པའི་མགུལ་ན་མངའ་བའི་སྒྲ། །མཆོག་དུ་མི་མཇེད་མཉེས་པའི་གསུང་། །མཐའ་
བྲལ་སྟོན་པ་མདོ་སོགས་ཏེ། །མནོས་གང་མཚན་དཔེས་མཛེས་ཕྱག་འཚལ། །ཞེས་པ་ལྟ་
བུའོ། །
འས་འཕུལ་བ་ནི། ཁ་ག་ཆ་ཇ་ཐ་ད་ཕ་བ་ཚ་ཛ་དང་བཅུ་སྟེ། དཔེར་ན། འཁོར་བར་
འགའ་ཞིག་གཞན་གྱི་རྒྱུད། །འཆོས་སླད་འཇིག་རྟེན་འཐུན་འདོད་ཅིང་། །འཕགས་མཆོག་
ཡོན་ཏན་འགའ་ཞིག་སླད། །འཚེ་བ་འཛོམ་བགྱིད་གུས་མཆོད་དོ། །ཞེས་པ་ལྟ་བུའོ། །
~20



སུམ་ཅུ་པའི་འགྲེལ་པ།
ལས་ནི་ལྔ་པོ་གང་ལས་འབྱུང་བའི་ས་ཡིན་ལ། འང་གི་སྒྲ་ནི་བཤད་ཟིན་ཏོ། །
བཏགས་པ་སྟེང་འོག་གཉིས་ག་དང་། །གཉིས་དང་གསུམ་བཏགས་བཏགས་འཕུལ་དང་། །
དེ་ལའང་དབྱངས་དང་རྗེས་འཇུག་དག །ཡོད་ན་སྐབས་འདིར་ཤེས་བྱ་ཡིན། །བར་སྐབས་
ཀྱི་ཚིགས་སུ་བཅད་པའོ། །
མི་འཇུག་པ་རྒྱས་པར་བཤད་པ། མིང་གཞི་གཉིས་སམ་གསུམ་སྦྲེལ་ལམ། །དེ་ལ་
དབྱངས་ཀྱི་བཞི་སྦྱར་ན་ཡང་། །གང་དུའང་འཇུག་མིན་སྦྱོར་བའང་མིན། །སྔར་བཤད་པའི་
རྗེས་འཇུག་བཅུ་མ་གཏོགས་པ་མིང་གཞིའི་ཡི་གེ་གཉིས་སམ་གསུམ་སྦྲེལ་བའམ། དེ་དག་
ལ་དབྱངས་ཡིག་བཞི་གང་རུང་མ་ལྡན་ཡང་དོན་གྱི་ངོ་བོ་སྟོན་པའི་མིང་སྐབས་གང་དུའང་
འཇུག་པ་མིན་ལ་ཉི་ཤུ་པོ་ཕན་ཚུན་དུ་འཇུག་པ་ཡང་མ་ཡིན་ཏེ། དཔེར་ན། ཀི་ཁ། ཀུ་ཆ་ཀེ་
ཆ༑ ཀོ་ཛ། ཞེས་པ་ལ་སོགས་པ་བརྗོད་དུའང་མི་རུང་པ་རྣམས་ཡིན་ནོ། །དེས་ན་དེ་དག་
དོན་སྟོན་པའི་ཆེད་དུ་སྦྱར་བར་བྱ་བའང་མིན་ཏེ། སྦྱོར་བ་ནི་རྗེས་འཇུག་སྔོན་འཇུག་ལ་
རག་ལས་པའི་ཕྱིར་རོ། །མིང་མེད་ན་ཚིག་ལ་སོགས་པའང་མེད་པར་འགྱུར་ན་དེ་ནི་ཚད་
མས་བཀག་པ་ཡིན་ནོ། །ཡང་གི་སྒྲ་ནི་མི་མཐུན་པ་བསྡུད་པ་ཡིན་ནོ། །གང་ཡང་རྗེས་
འཇུག་བཅུ་མ་གཏོགས་པའི་མིང་གཞི་ཡན་གར་བ་དབྱངས་དང་ལྡན་པ་ཁོ་བོ་ཚོ་ཞོ་ཟོ་ཞེས་
པ་ལྟ་བུ་དང་། དེ་བཞིན་དུ་དེ་གཉིས་དང་གསུམ་དང་བཞི་དང་ལྔ་སྦྲེལ་བ་དབྱངས་དང་
ལྡན་པ་དཔེར་ན། ཁ་ཆེ། ཆུ་ཆེ་ཞེས་པ་དང་། ཁ་ཆུ་ཆེ། ཕུ་ཆུ་ཆེ་ཞེས་པ་དང་། ཁོ་ཚྭ་ཟོ་ཞེས་
པ་དང་། ཁོ་ཚྭ་ཁ་ཞེས་པ་ལ་སོགས་པ་ལྟ་བུ་དང་། མི་འགྱུར་བ་གཉིས་སྦྲེལ་བ་དབྱངས་མི་
ལྡན་པ། དཔེར་ན། ཤ་ཟ་ཞེས་པ་དང་། ཚྭ་ཞྭ་ཟྭ་ཞེས་པ་ལྟ་བུ་དང་། དེ་དག་ལ་འཕྲལ་སྐད་
དུ་སྦྱར་བ་དཔེར་ན། ཨ་ཁུ། ཨ་ཅེ། ཨ་པོ། ཨ་མ། ཞེས་པ་ལ་སོགས་པས་དོན་སྟོན་པ་
གཞུང་འདི་དང་མི་མཐུན་པ་འདི་རྣམས་དཔྱད་པར་བྱའོ། །ཅི་སྟེ་འདི་དག་བརྗོད་འདོད་



ག་མ་
ཡུན་ལོ་པ་རིག་མཛོད ལས༑ འོ་ཀུ་ཁང་སྤྱོད་ལེགས་བསྒྲིགས་པོད་དང་པོ།
དམ་བརྡའི་དབང་གིས་ཡིན་ན། དེ་ནི་རྗེས་འཇུག་དང་སྔོན་འཇུག་དག་དང་འབྲེལ་བ་
རྣམས་ལའང་མཚུངས་པས་འདི་དག་ལ་ཐ་དད་པའི་དབྱེ་བ་མི་ཉུང་ངོ༌། །
འོ་ན། ཀ་ཝ། ཁ་ཝ། ཉ་ཝ། ཚ་ཝ། ཤ་ཝ། ལགས་པ་ལའང་འགྱུར་རོ་ཞེ་ན། དེ་
ལྟར་སྦྱོར་བ་ནི་སུ་སྔ་མེད་ཀྱི་འོན་ཀྱང་། ཀ་བ། ལགས་པར་སྦྱོར་ལ། དེ་ནི་རྗེས་འཇུག་ལ་
སོགས་ས་དང་འབྲེལ་བས་དོན་སྟོན་པའི་ཕྱིར་མི་མཚུངས་སོ། །
སླར་བསྡུ་བ་བཤད་པ། རྗེས་འཇུག་ཡི་གེ་བཅུ་པོ་ནི། །མིང་གང་གི་ནི་མཐར་སྦྱར་
བ༑ ༑དེ་ལ་ཨ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ། །རྗེས་འཇུག་གི་ཡི་གེ་ག་
ནས་སའི་བར་བཅུ་ནི་མིང་གི་མཐར་སྦྱར་བ་དཔེར་ན་བཞག་བྱུང་ཡོད་ཅེས་པ་ནས་ཤེས་
ཞེས་པའི་བར་ལྟ་བུའོ། །དེ་དག་ལ་ཨ་ལི་བཞི་པ་སྦྱོར་བ་ནི། བཞག་གོ་ཞེས་པ་ནས་ཤེས་
སོ་ཞེས་པའི་བར་དུ་སྦྱར་བ་ནི་སླར་བསྡུ་བར་ཤེས་པར་བྱ་བ་ཡིན་ནོ། །གང་ཡང་གསུམ་
པའི་དང་པོ་ལ། །བཞི་པ་དྲུག་པ་སྦྱར་བའི་ཚུལ། །དེ་ཡང་ད་དྲག་དབང་གིས་ཏེ། །སླར་
བསྡུ་བ་དང་འབྱེད་སྡུད་ཡིན། །བར་སྐབས་ཀྱི་ཚིགས་སུ་བཅད་པའོ། །
ལ་དང་མཐུན་པ་བཤད་པ། རྗེས་འཇུག་ཡི་གེ་བཅུ་པོ་ལ། །གང་མིང་མཐའ་ན་བཅུ་
པ་གནས། །དེ་ལ་ཨ་ལི་གཉིས་པ་སྦྱར། །མིང་གང་གི་མཐའ་ན་རྗེས་འཇུག་གི་ཡི་གེ་བཅུ་
ལས་བཅུ་པ་ས་གནས་པ་དེ་ལ་ཨ་ལི་གཉིས་པ་ཨུ་སྦྱར་བས་སུ་ཞེས་པ་ཉིད་དོ། །དེ་ནི་འོག་
དུ༑ ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལའི་སྒྲ་ཡིན། ཞེས་སྦྱར་རོ། །
དཔེར་ན་ཆོས་སུ་བསྒྲུབ་ཅེས་པ་གཉིས་པ་ལས་དང༌། སངས་རྒྱས་སུ་བསྔོ་ཞེས་པ་བཞི་པ་
ཆེད་དང་། དགེ་འདུན་གྱི་དབུས་སུ་གནས་ཞེས་པ་བདུན་པ་རྟེན་གནས་དང་། དབྱིངས་སུ་
ཤེས་པ་དེ་ཉིད་དང་། དེའི་དུས་སུ་ཤེས་པ་ཚེ་སྐབས་ཏེ། སུའི་སྒྲ་ལ་དང་མཐུན་པ་ཡིན་ནོ། །
འདི་ལྟ་བུའི་གསལ་བའི་དཔེར་བརྗོད་གཞན་གྱིས་བྱས་པ་ནི་མེད་དོ། །གང་མིང་མཐའ་ན་
22



མ་ཅུ་པེ་འགྲེ་པ་ང་། །
བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར། །གང་མིང་མཐའ་ན་གསུམ་པ་གནས། །
དེ་ལ་ཨ་ལི་གཉིས་པ་སྦྱར། །དེ་བཞིན་དུ་མིང་གང་གི་མཐའ་ན་རྗེས་འཇུག་བརྒྱད་པ་ར་
གནས་པ་དེ་ལ་ཨཱ་ལི་གཉིས་པ་ཨུ་སྦྱར་བས་རུ་ཞེས་པ་དང༌། མིང་གང་གི་མཐའ་ན་རྗེས་
འཇུག་གསུམ་པ་ད་གནས་པ་དེ་ལ་ཨཱ་ལི་གཉིས་པ་ཨུ་སྦྱར་བས་དུ་ཞེས་པ་ཉིད་དོ། །
བཞི་པ་དགུ་པ་དངོས་ཀྱང་སྟེ། རྗེས་འཇུག་བཞི་པ་ན་དང་དགུ་པ་ལ་གཉིས་ནི་ཨཱ་ལི་
དང་མ་སྦྱར་བ་དངོས་ཡིན་ལ། ཀྱང་གི་སྒྲ་ནི་རྗེས་འཇུག་བརྒྱད་པ་ཨཱ་ལི་དང་མ་སྦྱར་བ་ལྟ་བུ་
གཞན་བསྡུད་པའོ། །ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །
ཏུ་དང་དུ་དང་ལ་རྣམས་ཀྱང་རྣམ་དབྱེ་གཉིས་པ་ལས་དང་། བཞི་པ་ཆེད་དང་། བདུན་པ་
རྟེན་གནས་དང་། དེ་ཉིད་དང་། ཚེ་སྐབས་རྣམས་ལ་ལའི་སྒྲ་དང་མཐུན་པར་སྔར་དཔེར་
བརྗོད་པ་བཞིན་ཤེས་པར་བྱའོ། །འབྲེལ་པ་བཤད་པ། རྗེས་འཇུག་ཡི་གེ་བཅུ་པོ་ལ། །ཨི་
དང་མཐུན་ལུགས་འདི་ཞེས་བྱ། །དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་ཀྱ་
དང་སྦྱར། །རྗེས་འཇུག་གི་ཡི་གེ་བཅུས་དྲངས་པ་དག་ལ་ཨི་སྦྱར་བ་ནི་རྣམ་དབྱེ་དྲུག་པའི་
འབྲེལ་བའི་སྒྲ་ཡིན་ལ། དེ་ཡང་ཨི་དང་མཐུན་པའི་ལུགས་འདི་ལྟར་ཤེས་པར་བྱ་ཞེས་སྦྱར་
རོ༑ ༑ཇི་ལྟར་ཞེ་ན། འདྲེན་བྱེད་རྗེས་འཇུག་དང་པོ་ག་ང་གཉིས་ལ་དང་པོ་ག་དང་མཐུན་
པའོ། །དེ་ཨི་དང་སྦྱར་བ་ནི་ག་ང་གི་སྟེ། དཔེར་ན། གཙུག་གི་སྟེང་གི་ཞེས་པ་ལྟ་བུའོ། །
རྗེས་འཇུག་གསུམ་པ་ད་དང་ལྔ་པ་བ་དང་བཅུ་པ་ས་རྣམས་ཀྱིས་དྲངས་པ་ཀྱང་ཞེས་པ་ཨི་
དང་སྦྱར་བ་ད་བ་ས་ཀྱི་སྟེ། དཔེར་ན། ཁྱོད་ཀྱི་རྒྱབ་ཀྱི་གཡས་ཀྱི་ཞེས་པ་ལྟ་བུའོ། །བདུན་
པ་ཉིད་ཀྱིས་བདུན་པ་སྟེ། །ལྷག་མ་རྣམས་ལ་གྱ་སྦྱར་བ། །རྗེས་འཇུག་བདུན་པ་ལས་
དྲངས་པ་ཉིད་ནི་བདུན་པ་འ་ཞེས་པ་ཨི་དང་སྦྱར་བ་ནི་འི་སྟེ། དཔེར་ན། དགའི་འགའི་ཞེས་
པ་ལྟ་བུའོ། །འདི་རྒྱས་པར་བདག་གིས། རྐྱང་པ་མཐའ་རྟེན་མེད་པའི། རྐང་ལྡན་ཡི་གེ་
23



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཉུངས་པ་ཡི། །ཞེས་པའི་སྐབས་སུ་དཔེར་བརྗོད་པ་བཞིན་ཤེས་པར་བྱའོ། །ལྷག་མ་ན་མ་
ར་ལ་བཞིས་དྲངས་པ་གྱ་ཞེས་པ་ཨི་དང་སྦྱར་བ་ནི། ན་མ་ར་ལ་གྱི་སྟེ། དཔེར་ན། མདུན་
གྱི་འཛུམ་གྱི་ཞལ་གྱི་ཟུར་གྱི་ཞེས་པ་ལྟ་བུའོ། །དེས་ན་གཞུང་ཁ་ཅིག་ལས་ཀྱ་དང་སྦྱར་ཞེས་
པ་དང་། གྱ་སྦྱར་བ་ཞེས་འབྱུང་བ་བཞིན་ཡིན་ནོ། །དེ་དག་ཨི་སྦྱར་འབྲེལ་པའི་ས། འདི་ནི་
ཐམས་ཅད་ལ་སྦྱར་ཏེ་བཤད་ཟིན་ཏོ། །
ཁ་ཅིག་རྗེས་འཇུག་བཅུ་ལ་ཨི་སྦྱར་བ་ནི་དྲུག་པ་འབྲེལ་བའི་ས་སྟོན་པར་འགྱུར་ལ་
ཞེས་ཟེར་བ་ནི་མ་ཡིན་ཏེ། རྗེས་འཇུག་དང་པོ་དང་། བདུན་པ་ལས་གཞན་ལ་ཨི་སྦྱར་བ་
དྲུག་པར་འགྱུར་བ་ནི་མེད་པའི་ཕྱིར་རོ། །
བྱེད་པ་པོ་བཤད་པ། དེ་ཉིད་ལ་ནི་བཅུ་པ་སྦྱར། བྱེད་པ་པོ་རུ་ཤེས་པར་བྱ། །གི་ལ་
སོགས་པ་དྲུག་པའི་སྒྲ་དེ་དག་ཉིད་ལ་བཅུ་པ་ས་སྦྱར་བ་ནི་རྣམ་དབྱེ་གསུམ་པ་བྱེད་པ་པོར་
ཤེས་པར་བྱ་སྟེ། དཔེར་ན། གསུང་གིས་བསྟན། ཕྲིན་ལས་ཀྱིས་ཁྱབ། འཁོར་གྱིས། ཞེས་
པ་ལ་སོགས་པ་ལྟ་བུའོ། །དེ་བཞིན་དུ། ཁོས། ངས། དེས། པས། བས། མས། ལ་སོགས་
པའང་བྱེད་པ་པོའི་སྒྲ་ཡིན་ནོ། ། །
རྒྱན་བསྡུད་བཤད་པ། ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་
པར་འགྱུར། །དྲུག་པའི་སྒྲ་དེ་དག་ལ་ཨཱ་ལི་དང་པོ་ཨི་ཕྱི་ནས་རྗེས་འཇུག་གཉིས་པ་ང་སྦྱར་
བ་ནི་གང་ཀྱང་གྱང་འང་ཞེས་པའོ། །ཚིག་རྒྱན་གཉིས་ནི་ཟླ་བས་ཀྱང་ནི་མཚན་མོ་གསལ་
ཞེས་པ་ལྟ་བུ་མཐུན་པའི་རྒྱན་དང་། ཀུ་མུད་རྒྱས་ཀྱང་པད་མོ་མིན་ཞེས་པ་ལྟ་བུ་མི་མཐུན་
པའི་རྒྱན་ནོ། །
འདི་དག་མཐུན་པ་དང་མི་མཐུན་པ་སྡུད་པར་ཡང་འགྱུར་རོ། །འདི་ཡང་རྒྱས་པར།
ག་ད་བ་སའི་རྗེས་སུ་ཀྱང་། ན་མ་ར་ལ་ང་དང་འ། །འདོགས་ཅན་རྐྱང་པ་རྣམས་ལ་ཡང་། །
~24



སུམ་ཅུ་པའི་འགྲེལ་པ།
རྐྱང་པ་མཐའ་རྟེན་མེད་པའང༌། རྐང་ལྡན་ཡི་གེ་ཉུང་པ་ཡང་། །ཞེས་ཁོ་བོས་གཞན་དུ་
བཤད་པ་བཞིན་ཤེས་པར་བྱའོ། །
ལྷག་མ་ཅན་བཤད་པ། ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་སྦྱར། །
དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་མ་དང་བཅས་པའོ། །སྔར་བཤད་པའི་ལའི་དོན་གྱི་
སུ་ཨུ་དང་བྲལ་བའི་ས་ལ་སྡེ་པ་གསུམ་པའི་དང་པོ་ཏ་སྦྱར་བ་ནི་སྟའོ། །དེ་ལ་ཨ་ལི་གསུམ་
པ་ཨེ་སྦྱར་བ་ནི་སྟེ་ཡིན་ལ་དེ་ནི་ལྷག་མ་དང་བཅས་པ་སྟེ། མཚམས་སྦྱོར་དང་དམ་བཅའ་
དང་གཞན་འདྲེན་པ་གསུམ་ལ་འཇུག་གོ། །དེ་ཡང་ན་ར་ས་ལ་དང་ད་དྲག་རྣམས་ཀྱིས་རྗེས་
སུ་ཏེ་འབྱུང་ལ། ག་ང་བ་མ་འ་དང་རྐྱང་པ་དང་འདོགས་ཅན་རྣམས་ཀྱིས་རྗེས་སུ་སྟེ་དང་
དའི་རྗེས་སུ་དེ་འབྱུང་ངོ༌། །
འབྱེད་བསྡུད་བཤད་པ། རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་
ཡིན། །རྗེས་འཇུག་ལ་རྗེས་འཇུག་མ་སྦྱར་བ་ནི་གམ་ཞེས་པ་ནས་སམ་ཞེས་པའི་བར་དུའོ། །
དེ་ནི་འབྱེད་པ་དང་སྡུད་པའི་སྒྲ་ཡིན་ཏེ། དཔེར་ན། མིག་གམ་ཞེས་པ་ནས་གཟུགས་སམ་
ཞེས་པའི་བར་དུའོ། །འདི་དག་ནི། དང་ཀྱང་ཡང་འང་ཏམ་ཞེས་པ་དང་། ཅིང་ཤིང་ཞིང་
ཞེས་པ་ལ་སོགས་པ་དང་ཡང་མཐུན་པར་བལྟའོ། ། །
འབྱུང་ཁུངས་བཤད་པ། རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་ལ་བཅུ་པ། །
སྦྱར་བ་འབྱུང་ཁུངས་དག་ཡིན་ཏེ། །དགར་དང་སྡུད་པའང་དེ་བཞིན་ཡིན། །རྗེས་འཇུག་
བཅུའི་བཞི་པ་ན་དང་དགུ་པ་ལ་བཅུ་པ་ས་སྦྱར་བ་ནི་ནས་ལས་ཞེས་པ་རྣམ་དབྱེ་ལྔ་པ་
འབྱུང་ཁུངས་ཏེ། དཔེར་ན་ཞལ་ནས་ལེགས་བཤད། མཛད་པ་ལས་དགེ་བ་ཞེས་པ་དང་།
དེ་བཞིན་དུ་དགར་བ་དང་སྡུད་པ་ནི་དཔེར་ན་བཙུན་པའི་ནང་ནས་མཁས་པ། ཁྱིམ་པ་ལས་
དགེ་བསྙེན་ཞེས་པ་ལྟ་བུའོ། །གཟུགས་ནས་རྣམ་མཁྱེན་ལྟ་བུ་སྡུད་པ་དང་སྦྱོར་བ་ནི་ནས་
ལ25



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ལ་ཅུང་ཟད་ལྷག་པར་གནས་སོ། །
བོད་པ་བཤད་པ། གང་མིང་རྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་ཡིན། རྒྱལ་
སྲས་གང་གི་འཇམ་དབྱངས་ཞེས་བརྗོད་པ་དེའི་དང་པོར་ཀྱེ་སྦྱར་བ་ནི་ཀྱེ་འཇམ་དབྱངས་
ཞེས་པ་ལྟ་བུ་རྣམ་དབྱེ་བརྒྱད་པ་བོད་པའི་སྒྲའོ། །དེ་བཞིན་དུ་ཀྱེ་ཚངས་པ་ཞེས་པ་ལ་
སོགས་པ་ཡང་ཡིན་ནོ། །དགར་བ་ལ་སོགས་པ་བཤད་པ། གང་མིང་མཐའ་དང་མཐུན་པ་
ཡི༑ ༑བཞི་པ་ལ་ནི་ཨི་སྦྱར་བ། །དགར་དང་བརྣན་པའི་ཚིག་ཏུ་འགྱུར། །མིང་གང་གི་
མཐར་རྗེས་འཇུག་བཞི་པ་ན་ལ་ཨི་སྦྱར་བས་ནི་ཞེས་པའོ། །དེ་ནི་དགར་བ་དང་བསྣན་
པའི་ཚིག་དུ་འགྱུར་ཏེ། དཔེར་ན་རང་དོན་ནི་ཞེས་པ་ཟླ་ལས་དགར་བ་དང་། མི་རྟག་པ་ནི་
བྱས་པས་སོ་ཞེས་པ་ལྟ་བུ་བཀོད་པ་ལས་དགར་བ་གཉིས་དང་། ཚ་བ་ནི་མེ་ཞེས་པ་ལྟ་བུ་ངོ་
བོ་ཉིད་བསྣན་པ་ངེས་བཟུང་དང༌། ཡང་ན་ནི་ཞེས་པ་ལྟ་བུ་རྣམ་གྲངས་གཞན་བསྟན་པ་
གཉིས་ཡིན་ནོ། ། །
སྡུད་པ་ལ་སོགས་པ་བཤད་པ། མིང་གང་རུང་བའི་བར་མཚམས་སུ། །གསུམ་པ་ལ་
ནི་གཉིས་པ་སྦྱར། །དེ་ནི་སྡུད་དང་འབྱེད་པ་དང་། །རྒྱུ་མཚན་གདམ་ངག་ཚེ་སྐབས་ལྔ། །
འཁོར་འདས་ཞེས་པ་ལ་སོགས་མིང་གང་ཡང་རུང་བའི་མཚམས་སུ་རྗེས་འཇུག་གསུམ་པ་
ད་ལ་གཉིས་པ་ང་སྦྱར་བ་ནི་དང་ཞེས་པའོ། །དེ་ནི་དཔེར་ན་འཁོར་བ་དང་མྱ་ངན་ལས་
འདས་པ་ནི་ཆོས་ཞེས་སྡུད་པ་དང་། ཆོས་དང་འཁོར་བ་དང་མྱ་ངན་ལས་འདས་པ་ཞེས་
འབྱེད་པ་དང་། ཐོས་པ་བྱས་པ་དང་ཤེས་རབ་འཕེལ་ཞེས་པ་རྒྱུ་མཚན། ཉི་མ་ཤར་བ་དང་
འགྲོ་ཞེས་པ་ཚེ་སྐབས་དང་། ངས་བསྟན་གྱིས་ཡིད་ལ་ཟུངས་ཤིག་དང་ཞེས་པ་གདམས་
ངག་དང་ལྔ་ལ་འཇུག་པའོ། །
སྤྱི་ལ་འཇུག་པ་བཤད་པ། གང་མིང་གི་ནི་ཡ་མཐའ་རུ། །དང་པོ་ལ་ནི་གཉིས་པ་
26ལ



སུམ་ཅུ་པའི་འགྲེལ་པ།
སྦྱར། །སྤྱི་ལ་ཁྱབ་པ་ཉིད་དུ་འགྱུར། །སངས་རྒྱས་ལ་སོགས་པ་གང་གི་མིང་གི་ཐོག་མར་
རྗེས་འཇུག་དང་པོ་ག་ལ་གཉིས་པ་ང་སྦྱར་བ་ནི་གང་ཞེས་པ་དྲི་བའི་ཚིག་གོ །དེ་ནི་སླར་
སྡུད་པ་མ་གཏོགས་པ་ཐམས་ཅད་ལ་ཁྱབ་པ་ཉིད་དུ་འགྱུར་ཏེ། དཔེར་ན་འགའ་ཞིག་
སངས་རྒྱས་གང་ཆོས་གང་ཞེས་པ་ལ་སོགས་པ་ལྟ་བུའོ། །དེ་བཞིན་དུ་ཅི་དང་སུ་དང་ཇི་ལ་
སོགས་པ་ཡང་ཡིན་ནོ། ། །
བདག་པོའི་ས་བཤད་པ། མིང་གང་གི་ནི་མ་མཐའ་ན། པུ་ལིངྒ་ཡི་སྒྲ་མེད་པ། །དེ་ལ་
པུ་ལིངྒ་སྦྱར་ན། །བདག་པོའི་སར་ནི་ཤེས་པར་བྱ། །པུ་ལིངྒ་ནི་པུ་རུ་ག་ཥ་ཞེས་པ་སྐྱེས་
བུའམ་ཕོ་ལ་འཇུག་ལ་ལིངྒ་ནི་རྟགས་ཡིན་པས་སྐྱེས་བུའམ་ཕོའི་རྟགས་སོ། །པ་དང་ས་ལ་
སོགས་ཡིན་པས་གསེར་ལ་སོགས་པ་མིང་གང་གི་མཐའ་ན་པུ་ལིངྒ་ཞེས་པ་ཕོའི་རྟགས་ཀྱི་
སྒྲ་ལ་སོགས་པ་མེད་པ་དག་ལ། པུ་ལིངྒ་སྒྲ་ལ་སོགས་པ་སྦྱར་ན་གསེར་པ་དང་རྟ་པ་དང་
ཤིང་པ་ལ་སོགས་པ་བདག་པོའི་བྱེད་པ་པོའི་སར་ཤེས་པར་བྱའོ། ། །
དགག་པའི་གནས་བཤད་པ། མིང་གང་གི་ནི་ཡ་མཐའ་ན། །སྟྲཱི་ལིངྒ་ལི་སྒྲ་མེད་པ། །
དེ་ལ་སྟྲཱི་ལིངྒ་སྦྱར་ན། །དགག་པའི་གནས་སུ་ཤེས་པར་བྱ། །སྦྲ་ནི་བུད་མེད་དམ་མོ་ལ་
འཇུག་ལ། ལིངྒ་ནི་རྟགས་ཡིན་པས་བུད་མེད་དམ་མོའི་རྟགས་སོ། །དེའི་སྒྲ་ནི་མ་དང་མེད་
ལ་སོགས་ཡིན་པས་ཆགས་པ་ལ་སོགས་པ་མིང་གང་གི་ཐོག་མ་ན་སཱི་ལིངྒ་ཞེས་པ་མོའི་
རྟགས་ཀྱི་སྒྲ་ལ་སོགས་མེད་པ་དག་ལ། སྡི་ལིངྒའི་སྒྲ་མ་ལ་སོགས་པ་སྦྱར་ན་མ་ཆགས་པ་
ལ་སོགས་པ་དགག་པའི་གནས་སུ་ཤེས་པར་བྱའོ། །གང་ཡང་ཞེ་སྡང་མེད་པ་དང་གཏི་མུག་
མེད་པ་ལ་སོགས་པ་དགག་སྒྲ་འོག་ཏུ་སྦྱར་བ་དེ་ཡང་སྔོན་གྱི་ལོ་ཙཱ་བ་དག་གིས་མཛད་ཀྱིས།
རྒྱ་གར་ལ་མེད་དོ་ཞེས་ཁོ་བོའི་བླ་མ་ལོ་ཙཱ་བས་གསུངས་སོ། །
ཐ་སྙད་ལ་སོགས་པ་འཇུག་པ་བཤད་པ། གང་མིང་གི་ནི་ཡ་མཐའ་ན། །གསུམ་པ་
2༼མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ལ་ནི་ཨེ་སྦྱར་བ། །ཐ་སྙད་དབང་དུ་གསུམ་ཡིན་ཏེ། །དངོས་པོའི་དབང་དུ་བཞི་རུ་སྦྱར། །
དུས་ཀྱི་དབང་དུ་གཉིས་ཡིན་ནོ། །མིང་གང་གི་ཐོག་མར་རྗེས་འཇུག་གསུམ་པ་ད་ལ་ཨེ་
སྦྱར་བ་ནི་དེའོ། །དེ་ནི་དེ་སྔར་གྱི་ཞེས་པ་འདས་པ་དང༌། དེ་གཞན་ཡིན་ཞེས་པ་རྣམ་གྲངས་
གཞན་དང༌། ཞབས་ལ་བཏུད་དེ་ཞེས་པ་ལྷག་མ་དང་བཅས་པ་སྟེ་ཐ་སྙད་ཀྱི་དབང་དུ་
འཇུག་པ་གསུམ་ཡིན་ནོ། །དེ་ཡིན་ཞེས་པ་བདེན་པ་དང་། དེ་སྔ་ཞེས་པ་གསང་བ་དང་། དེ་
ངའི་ཞེས་པ་བདག་གི་བ་དང་། །དེ་བོས་ཞེས་པ་ཕ་རོལ་པོ་ཏེ་དངོས་པོ་ལ་འཇུག་པ་བཞི་
ཡིན་ནོ། །དེ་འགགས་ཞེས་པ་འདས་པ་དང༌། དེ་མ་སྐྱེས་ཞེས་པ་མ་འོངས་པ་སྟེ་དུས་ལ་
འཇུག་པ་གཉིས་ཡིན་ནོ། །
བསྡུ་བ་དང་ཕྲད་ཀྱི་དོན་བཤད་པ། ཚིགས་སུ་བཅད་པའི་མཚམས་སྦྱོར་རྣམས། །
ཅུང་ཟད་བསྡུས་པ་ཡོད་ན་ཡང་། །དེ་ནི་དེ་བཞིན་སྦྱར་བར་བྱའོ། །ཚིགས་སུ་བཅད་པ་ནི་
འདིར་ཚིག་སྡུད་པའི་སྦྱོར་བ་བཅུའོ། །མཚམས་སྦྱོར་ནི་ཚིག་གི་ཕྲད་རྣམས་སོ། །ཅུང་ཟད་
བསྡུ་བ་ནི་ཕྲད་གཉིས་པོ་མང་པོ་འདུས་པ་ཡོད་ན་ཡང་ཞེས་སྦྱོར་བའི་དུས་ཉིད་སྟོན་པའོ། །
དེ་དག་ནི་སྔར་རྗེས་འཇུག་བཅུ་ལ་ལས་ལ་སོགས་བྱེད་ཚིག་དུ་སྦྱར་བ་དེ་བཞིན་དུ་རྗེས་
འཇུག་དང་སྔོན་འཇུག་དག་དང་འབྲེལ་བར་སྦྱར་བར་བྱའོ་ཞེས་བྱ་བ་ཡིན་ནོ། །རྗེས་
འཇུག་ལ་ཞུགས་པའི་སྐྱོན་བཤད་པ། སྔོན་འཇུག་ཡོད་དམ་མེད་ཀྱང་རུང་། མིང་གཞིའི་ཡི་
གེ་གང་ཡིན་ལ། །གཉིས་འབྲེལ་ཡོད་དམ་གསུམ་འབྲེལ་ཡོད། །ཨ་ལི་བཞི་ལས་གང་ལྡན་
ཡང་། །རྗེས་འཇུག་བཅུ་པོ་མ་ཞུགས་པ། །མིང་གཞན་སྦྱོར་བ་ཡོད་མི་སྲིད། །སྒྲས་དོན་
སྟོན་པ་སྔོན་འཇུག་ལ་ལྟོས་པ་ཁོ་ནར་མ་ངེས་པས་དེ་དག་ཡོད་དམ་མེད་དམ་རུང་སྟེ། མིང་
གཞིའི་ཡི་གེ་སྔར་བཤད་པའི་མི་འཇུག་པ་ཉི་ཤུ་པོ་གང་ཡིན་པ་གཉིས་སམ་གསུམ་འབྲེལ་
ཡང་རུང་དེ་ལ་ཨི་ཨུ་ཨེ་ཨོ་བཞི་ལས་གང་དང་ལྡན་ཡང་རྗེས་འཇུག་རྣམས་མ་ཞུགས་ན་
ལ28ལ



སུམ་ཅུ་པའི་འགྲེལ་པ།
དོན་གྱི་ངོ་བོ་སྟོན་པའི་མིང་ལ་སོགས་པ་གཞན་སྦྱོར་བ་ཡོད་མི་སྲིད་པའོ། །ཡང་ན་རྗེ་
འཇུག་རྣམས་མ་ཞུགས་ན་མིང་གི་ཡི་གེ་རྣམས་སྒྲ་གཞན་གྱིས་སྦྱར་ནས་དོན་སྟོན་པ་མི་
སྲིད་པར་བཤད་དོ། །དེས་ན་དོན་སྟོན་པ་ནི་རྗེས་འཇུག་ལ་ལྟོས་པ་ཁོ་ན་ཡིན་ལ་དེ་ནི་
གཉིས་དང་གསུམ་དང་བཞི་སྦྲེལ་བ་ཡོད་དེ། དཔེར་ན། ཡོད། རོལད། གྱུརད། ཅེས་པ་ལྟ་
བུའོ། །སྔོན་འཇུག་དང་བརྩེགས་པ་བསྣན་ན་མང་པོ་འབྲེལ་བའང་ཡོད་དེ། དཔེར་ན།
བསྟནད། བསྒྲགས། བསྒྲུབས། བསྒོམས་ཞེས་པ་ལ་སོགས་པ་ལྟ་བུའོ། །མི་འགྱུར་བ་
འདུས་ནས་དོན་སྟོན་པ་དང༌། མི་སྟོན་པའི་དཔྱད་པ་ནི་མི་འཇུག་པའི་སྐབས་སུ་བཤད་
ཟིན་ཏོ། །
ཞུགས་པའི་ཕན་ཡོན་བཤད་པ། རྗེས་འཇུག་བཅུའི་དོན་ཤེས་ནས། །འབྲི་དང་ཀློག་
དང་བཤད་རྣམས་ཀྱིས། །མཚམས་སྦྱོར་སྒྲ་ལ་ཐོགས་མེད་ཅིང་། །འབྲེལ་བར་སྨྲ་བའི་
མཆོག་དུ་འགྱུར། །སྔར་བཤད་པའི་རྗེས་འཇུག་གི་ཡི་གེ་བཅུའི་དོན་ལེགས་པར་ཤེས་ནས་
དེ་བཞིན་གཤེགས་པའི་གསུང་རབ་དང་། མཁས་པའི་བསྟན་བཅོས་དང༌། དེ་དག་གི་བྱེ་
བྲག་སྙན་དངགས་དང་། རྒྱན་དང་། མངོན་རྗོད་སྡེབ་སྦྱོར་གྱི་གནད་དང་། ཕྱི་རོལ་པའི་
རིག་བྱེད་དང་། ཉེ་བའི་རིག་བྱེད་ལ་སོགས་པ་ཚུལ་བཞིན་དུ་འབྲི་བ་དང༌། དོན་དང་
མཐུན་པར་ཀློག་པ་དང་། ཕྱིན་ཅི་མ་ལོག་པར་འཆད་པ་དང༌། སྙན་དངགས་དང་འབྲེལ་
པར་རྩོམ་པ་དང་། ལུང་རིགས་དང་མི་འགལ་བར་རྩོད་པ་དང་། མན་ངག་གི་གནད་བཞིན་
དུ་ཉམས་སུ་ལེན་པའི་མཁས་པ་རྣམས་ཀྱིས་བསླབ་པར་བྱ་བའི་གནས་སྟོན་པ་རྣམས་ཀྱིས་
ཚིག་གི་ཕྲད་ཀྱི་སྦྱོར་ལ་མཁས་པ་དང༌། ཚིག་བསྡུད་པའི་སྦྱོར་བ་ལ་ཐོགས་པ་མེད་པ་དང་།
ཚིག་དང་དོན་འབྲེལ་པར་སྨྲ་བ་རྣམས་ཀྱི་མཆོག་དུ་འགྱུར་རོ་ཞེས་བྱ་བ་ཡིན་ནོ། །།
དེས་གཞན་ཤེས་པའི་ཚུལ་བཤད་པ། གཞན་ཡང་རྗེས་འཇུག་ཤེས་པ་ཡི། །དོན་གྱི་
~ 29ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སྦྱོར་བ་མ་མཐོང་ཡང་། །དོན་དང་མཐུན་པའི་སྦྱོར་བ་ཤེས། །ཕན་ཡོན་གཞན་ཡང་རྗེས་
འཇུག་གི་དོན་ཤེས་པའི་གང་གིས་དགོངས་པ་དང་ལྡེམ་པོར་དགོངས་པ་དང་སྒྲ་ཇི་བཞིན་
དང་ཇི་བཞིན་མ་ཡིན་པ་ལ་སོགས་པ་དོན་གྱི་སྦྱོར་བ་དངོས་སུ་མ་མཐོང་ཡང་། སྙིང་པོ་མེད་
ལ་སྙིང་པོར་ཤེས། །ཕྱིན་ཅི་ལོག་ལ་ལེགས་པར་གནས། །ཉོན་མོངས་པས་ནི་རབ་ཉོན་
མོངས། །བྱང་ཆུབ་དམ་པ་ཐོབ་པར་འགྱུར། །ཞེས་པ་ལ་སོགས་པའི་ཡི་གེ་རྣམས་བསྡུར་
བས་དོན་དང་མཐུན་པའི་སྦྱོར་བ་ཕྱིན་ཅི་མ་ལོག་པར་ཤེས་པ་ལྟ་བུའོ། །
ཡང་དག་པའི་དོན་ལ་འཇུག་པར་གདམས་པ། རྗེས་འཇུག་སྦྱོར་བ་མཁས་པ་ན། །
ལུང་གི་དོན་དང་སྦྱོར་བ་དང༌། །བླ་མའི་མན་ངག་གསུམ་སྦྱར་ནས། །དོན་གྱི་ཐོག་དུ་དབབ་
པར་བྱ། །དེ་ལྟར་རྗེས་འཇུག་གི་སྦྱོར་བ་ལ་མཁས་པ་ན། ཡང་དག་པའི་དོན་གྱིས་ཐོག་དུ་
གཏན་ལ་ཕབ་སྟེ་ཉམས་སུ་བླང་བར་བྱའོ་ཞེས་གདམས་ངག་གིས་རྐྱེན་དུ་སྦྱོར། གང་གིས་
གཏན་ལ་དབབ་ཅེ་ན། རིགས་པས་མི་གནོད་པའི་ལུང་། སྒྲ་དང་རྟགས་ཀྱི་སྦྱོར་བས་དེ་
རྣམ་པར་དག་པའི་རིགས་པས་སོ། །ཇི་ལྟར་ཉམས་སུ་བླང་ཞེ་ན། བཤད་མ་ཐག་པའི་
མཚན་ཉིད་ཅན་གྱི་ལུང་དང་རིགས་པ་དང་བླ་མའི་མན་ངག་གསུམ་སྦྱར་ནས་ཤེས་པར་བྱ་
བ་ཡིན་ནོ། །འདིར་ནི་གསལ་བྱེད་སུམ་ཅུ་དང་། །དབྱངས་ཀྱི་ཡི་གེ་རྣམ་པ་བཞི། །སྔོན་
དང་རྗེས་འཇུག་ལྔ་དང་བཅུ། །དྲི་ཎ་གཞུང་གི་རྣམ་བཞག་ཡིན། །བཤད་པ་ཉེ་བར་འགོད་
པ་བཤད་ཟིན་ཏོ། །
དེ་ལྟར་བསྟན་བཅོས་ཀྱི་གཞུང་བཤད་ནས་ད་ནི་བཤད་པ་ཡོངས་སུ་རྫོགས་པའི་བྱ་
བ་བསྟན་པ། བསླབ་ལ་བརྩོན་པའི་གང་ཟག་གིས། །དང་པོ་ང་རོ་རྣམས་ལ་སྦྱང༌། །སྔོན་
འཇུག་རྗེས་འཇུག་མིང་གཞི་གསུམ། །ཀློག་གི་ཆེད་དུ་བསླབས་པ་ཡིན། །ཡོན་ཏན་ཐམས་
ཅད་ཀྱི་གཞི་ཡི་གེ་དང་ཀློག་ལ་སོགས་བསླབ་པར་བྱ་བའི་གནས་ལ་བརྩོན་པའི་གང་གིས་
༤3()ག



སུམ་ཅུ་པའི་འགྲེལ་པ།
དང་པོར་སློབ་དཔོན་མཁས་པའི་དྲུང་དུ་ཀ་དང་ཁ་ལ་སོགས་ང་རོ་དྲང་པོ་རྣམས་ལ་དང་
པོར་སྦྱང་ངོ་། །དེ་ནས་ཨི་ལ་སོགས་གསལ་བྱེད་ལ་སྦྱར་བ་རྣམས་ལ་སྦྱང་ངོ༌། །དེ་ཡང་ཀི་
ཀུ་ཀེ་ཀོ་ཞེས་པ་ལ་སོགས་པ་བཀུག་པ་དང་སྨད་པ་དང་བསྒྲེང་བ་དང་། བསྟོད་པའི་ང་རོ་
རྣམས་ལ་ཇི་ལྟར་སྦྱོང་བའི་ཚུལ་ཀའི་གུ་གུ་ཀི་ཞེས་པ་ནས་ཨའི་ན་རོ་ཨོ་ཞེས་པའི་བར་དུའོ། །
དེ་བཞིན་དུ་ཀྲ་ཞེས་པ་ལ་སོགས་བསྒྲིམས་པ་དང་། ཀླུ་ཞེས་པ་ལ་སོགས་པ་ཀློག་པ་དང་།
ཀམ་ཞེས་པ་ལ་སོགས་པ་སྣ་དང་ལྷན་པ་དང་། ཀཿཞེས་པ་ལ་སོགས་པ་རྣམ་པར་བཅད་
པའི་ང་རོ་དག་ལ་ཡང་སྦྱང་ངོ༌། །དེ་ནས་ཡིན་ཞེས་པ་དང་། གདའ་ཞེས་པ་དང་། བསྒོམ་
ཞེས་པ་དང་། བསྟེནད་ཅེས་པ་དང་བསྐྲུནད་ཅེས་པ་ལ་སོགས་སྔོན་འཇུག་དང་རྗེས་འཇུག་
དང་མིང་གཞིའི་ཡི་གེ་གཉིས་ནས་དྲུག་གི་བར་དུ་སྦྲེལ་བ་ལ་བསླབས་པ་ནི་ཀློག་གི་ཆེད་དུ་
ཡིན་ནོ། །དེ་བས་ན་སྐབས་འདིར་སྒྲ་ཉམས་པ་དང་ཡུལ་སྐད་ངན་པ་ལ་སོགས་སྤངས་ཏེ་
ཤིན་ཏུ་མཁས་པར་བྱའོ། ། །
རྗེས་འཇུག་བཞིའི་སྦྱོར་བ་ནི། མཉན་བསམ་བརྟན་པའི་ཆེད་དུ་སྦྱར། ཨི་ལ་སོགས་
ནི་ཀ་ལ་སོགས་ལུས་ཀྱི་ཡི་གེ་རྣམས་ཀྱི་རྗེས་སུ་འཇུག་པས་རྗེས་འཇུག་བཞིའོ། །དེའི་སྦྱོར་
བ་ནི་མཉན་པ་དང་བསམ་པ་དང་བརྟན་པ་ནི་སྒོམ་པ་སྟེ་ཤེས་རབ་གསུམ་བསྐྱེད་པའི་ཆེད་
དུའོ། །
ཡན་ལག་དེ་དག་མཐུ་ཡིས་ནི། །འབྲས་བུའི་ཆེད་དུ་དོན་ལ་དབབ། །སྔར་བསྟན་
པའི་རྒྱུད་དེ་དག་གི་མཐུས་འབྲས་བུ་བསླབ་པར་བྱ་བའི་གནས་དེ་དག་ལ་ཤིན་ཏུ་མཁས་
པར་བྱ་བའི་ཆེད་དུ་དོན་དེ་དག་ལ་འཇུག་པར་བྱའོ་ཞེས་བྱ་བའི་དོན་ནོ། །
བསླབ་པའི་རིམ་པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །ཤེས་རབ་
མྱུར་དུ་གྲོལ་བར་འགྱུར། །དེ་ཕྱིར་དང་པོར་འདི་ཉིད་བསླབ། །འདི་ལྟར་དང་པོར་ང་རོ་དྲང་
ལ3] མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
པོ་རྣམས་དང་། དེ་ནས་བཀུག་པ་ལ་སོགས་པ་དང་། དེ་ནས་གཉིས་སྦྲེལ་བ་ལ་སོགས་པ་
ལ་བསླབ་པར་བྱ་བ་དང་། དེ་ནས་ཤེས་རབ་གསུམ་བསྐྱེད་པའི་ཆེད་དུ་བསླབ་པ་ལ་སོགས་
པའི་རིམ་པས། གང་གི་ཤེས་བྱའི་གནས་ལ་འབད་པ་ཆུང་བར་གྱུར་ཀྱང་གནད་དེ་དག་ལ་
ཤེས་རབ་མྱུར་དུ་གྲོལ་བའི་མཁས་པར་འགྱུར་རོ། །དེའི་ཕྱིར་དུས་དང་པོར་སུམ་ཅུ་པའི་
རབ་ཏུ་བྱེད་པ་འདི་ཉིད་ལ་བསླབ་པར་བྱའོ་ཞེས་པའོ། །
དེ་ནས་རྒྱས་པའང་མཉན་བྱས་ནས། །བསླབ་པ་གང་ལ་དད་པ་ཡི། །གཞུང་ཉིད་བླ་
མ་རྣམས་ལས་མཉན། །དེ་ནས་ཀ་ལཱ་པ་དང་ཙནྡྲ་པ་ལ་སོགས་པ་བརྡ་སྤྲོད་པའི་གཞུང་རྒྱས་
པ་དང་ཚད་མའི་མདོ་དང་རབ་ཏུ་བྱེད་པ་སྡེ་བདུན་ལ་སོགས་པ་ཚད་མའི་བསྟན་བཅོས་
དང༌། སྐུ་གཟུགས་ལ་སོགས་པའི་མཚན་ཉིད་སྟོན་པའི་བཟོ་རིག་པ་དང་། ཡན་ལག་
བརྒྱད་པ་ལ་སོགས་པ་གསོ་བ་རིག་པའི་གནས་རྣམས་མཉན་པར་བྱའོ། །དེ་ནས་ལྷག་པ་
ཚུལ་ཁྲིམས་དང་། ཤེས་རབ་དང་། ཏིང་ངེ་འཛིན་གྱི་བསླབ་པ་གང་ལ་དད་པའི་གཞུང་
འདུལ་བ་དང་མངོན་པ་དང་། མདོ་སྡེའི་སྡེ་སྣོད་རྣམས་བླ་མ་རྣམས་ལས་མཉན་པར་བྱའོ་
ཞེས་འདོམས་པར་མཛད་དོ། །
སློབ་དཔོན་དེ་ཉིད་དུ་འཛིན་ཅིང་། ལེ་ལོ་གཡེང་བ་རྣམས་པར་སྤངས། །ཟོ་བཟང་
དད་པ་ལ་བརྟེན་པ། །སྐྱེས་བུ་དེས་ནི་མྱུར་རྟོགས་ཏེ། །འདིས་ནི་གང་ལ་འདོམས་པའི་ཡུལ་
ཆོས་ལྔ་དང་ལྡན་པར་བསྟན་ཏོ། །
དེ་ལ་དུས་སུ་འདོམས་པར་བྱ། །ཅིག་ཤོས་དེ་ལས་བཟློག་པའོ། །ཚིགས་སུ་བཅད་
པ་ཕྱེད་པོ་འདིས་ཇི་ལྟར་འདོམས་པའི་ཚུལ་དང་། སྣོད་མ་ཡིན་པ་ལ་འདོམས་པ་བཀག་
པར་བསྟན་ནོ། །
དེ་ལྟར་བཤད་འདིས་དེང་ནས་འདིར། །ཀུན་གྱིས་དེ་ལྟར་རྟོགས་གྱུར་ཅིག །ཕྱེད་ཕྱི་
ལ32།



སུམ་ཅུ་པའི་འགྲེལ་པ།
མ་འདིས་གང་བསྔོ་བའི་དགེ་བ་དང༌། བསྔོ་བའི་དུས་དང་། ཆེད་དུ་བྱ་བ་དང༌། ཇི་ལྟར་
བསྔོ་བའི་ཚུལ་རྣམས་བསྟན་པ་ཡིན་ནོ། །ཚིགས་སུ་བཅད་པ་འདི་གཉིས་ནི་ཕྱིས་གཞན་
གྱིས་བྱས་པའོ། །གཞན་ཡང་སུམ་ཅུ་པ་དང་རྟགས་འཇུག་ཕན་ཚུན་འདྲེས་པ་དང་། སྟོད་
སྨད་འཆོལ་བར་བྲིས་པ་དང༌། སུམ་རྟགས་ཞེས་གཅིག་ཏུ་བྱེད་པ་རྣམས་ཁ་ཅིག་གིས་སུམ་
རྟགས་གཉིས་བསྲེས་ནས། ཡི་གེ་མིང་ཚིག་དགོས་འབྲེལ་དང་། འཇུག་ཚུལ་བསྟེན་ཚུལ་
བསྟན་བྱ་བདུན། ཞེས་པ་ལ་སོགས་པ་བར་སྐབས་སུ་བསྟན་ཏེ་ཡི་གེའི་སྦྱོར་བར་མིང་
གཏགས་པའི་བསྟན་བཅོས་གུད་པ་བྱས་པ་རྣམས་གཞུང་འདིས་བསལ་བ་ཡིན་ནོ། །
དེ་ལྟར་བོད་ལ་མཁོ་བའི་གཞུང༌། །རྣམ་དག་ཡི་གེའི་སྦྱོར་བ་འདི། །སངས་རྒྱས་
བསྟན་ལ་སློབ་པ་ཡི། །རིམ་པ་མཁས་པའི་འཇུག་ངོགས་ཡིན། །བཤད་པ་མཐར་ཕྱིན་པའི་
བྱ་བ་བཤད་ཟིན་ཏོ། ། །
སུམ་ཅུ་པའི་འགྲེལ་པ་དབུས་པ་བློ་གསལ་ཀྱིས་སློབ་མ་ལ་ཕན་པའི་དོན་དུ་སྦྱར་བ་རྫོགས་སོ། ། དགེའོ། །
མངྒ་ལཾ།། །།



ཐུན་མོང་རིག་མཛོད་ལས།
ཁྱོད་ཀྱི་ བརྡ་སྤྲོད་ཕྱོགས་པསྒྲིགས་སྤྱོད་དང པོ;
༄༅། །རྟགས་ཀྱི་འཇུག་པའི་འགྲེལ་པ་བཞུགས་སོ། །
དབུས་པ་བློ་གསལ་རྩོད་པའི་སེངྒེ་།
རྒྱ་གར་སྐད་དུ། ལིང་གཱ་བ་ཏཱ་ར་བྲི་ཏི། བོད་སྐད་དུ། རྟགས་ཀྱི་འཇུག་པའི་འགྲེལ་
པ༑ སྨྲ་བའི་དབང་ཕྱུག་ལ་ཕྱག་འཚལ་ལོ། །བསྟན་བཅོས་མཛད་པའི་སློབ་དཔོན་གྱིས་
མིང་གཞིའི་ཡི་གེ་རྣམས་ཐ་དད་པར་ཤེས་པར་བྱ་བའི་ཕྱིར། སུམ་ཅུ་པའི་ཡན་ལག་གི་
བསྟན་བཅོས་རྟགས་ཀྱི་འཇུག་པ་མཛད་པ་ནི་གང་བཤད་པར་བྱ་བའི་ཆོས་ཡིན་ནོ། །
དེ་འཆད་པ་ན། བརྡ་སྤྲོད་པའི་གཙུག་ལག་དག་ལས་ཀ་ལ་སོགས་པ་གསལ་བྱེད་
རྣམས་ནི་ཕོ་དང་། ཨ་ལ་སོགས་པ་དབྱངས་ཡིག་རྣམས་ནི་མོ་དང་། རི་རཱི་ལི་ལཱི་རྣམས་ནི་
མ་ནིང་དུ་བཤད་ལ། འདིར་ཡི་གེ་སུམ་ཅུ་པོ་སྡེ་པ་ཕྱེད་དང་བརྒྱད་དུ་གནས་པའང་འབྱུང་
གནས་ཀྱི་སྟོབས་ཀྱིས་སྡེ་པ་ལྔར་བསྡུས་པའོ། །དེ་ལ་ཀ་ཅ་ཏ་པ་ཙ་ལྔ་ནི་ཕོའོ། །ཁ་ཆ་ཐ་ཕ་
ཚ་ལྔ་ནི་མ་ནིང་ངོ༌། །ག་ཇ་ད་བ་ཛ་ང་ཉ་ན་མ་ཝ་ཞ་ཟ་འ་ཡ་ར་ལ་ཤ་ས་ཧ་ཨ་ཉི་ཤུ་ནི་མོའོ། །
གཞུང་འདི་དང་སུམ་ཅུ་པ་ལས། ཨ་གསལ་བྱེད་དུ་བཤད་པ་ལྟར་ན་ཕོར་བཤད་པའང་
རུང་ངོ༌། །
མོའི་ནང་ནས་བཅུ་ནི་རྗེས་སུ་འཇུག་ཅིང་། རྗེས་འཇུག་གི་ནང་ནས་ལྔ་ནི་སྔོན་
དུའང་འཇུག་ལ། ལྔ་པོ་དག་ལའང་བཞིར་ཕྱེ་བའི་བ་ནི་ཕོའོ། །ག་ད་གཉིས་ནི་མ་ནིང་ངོ༌། །
འ་ནི་མོའོ། །མ་ནི་ཤིན་ཏུ་མོའོ། །རྗེས་འཇུག་ལ་གསུམ་དུ་ཕྱེ་བ་ད་བ་ས་རྣམས་ནི་ཕོའོ། །འ་
ར་གཉིས་ནི་མོའོ། །ག་ང་ན་མ་ལ་རྣམས་ནི་མ་ནིང་ངོ༌། །འདི་དག་ལ་ཡང་ཕོ་གསུམ་མོ་
ལ34



ངས་ཀྱི་འཇུལ། - བ༔
གཉིས་མ་ནིང་གསུམ་དུ་ཕྱེའོ། །དེས་ན་གཞུང་འདི་ནས་ཡི་གེ་སུམ་ཅུ་ལ་གསུམ་དུ་ཕྱེ་བ་
དང་མོ་ལ་མོ་དང་ཤིན་ཏུ་མོའི་དབྱེ་བས་སྡེ་པ་བཞི་ལ་བཞི་བཞིར་ཕྱེ་བ་དང༌། ལྷག་མ་བཅུ་
བཞི་ལ་བཞིར་ཕྱེ་བ་ནི་སྤྱིར་ཕོ་བཞིར་བྱས་པ་ལ་ཡིན་ནོ། །སྔོན་འཇུག་ལྔ་ལ་བཞིར་ཕྱེ་བ་
དང་། རྗེས་འཇུག་བཅུ་ལ་གསུམ་དུ་ཕྱེ་བ་དང་། དེ་ལ་ཡང་བརྒྱད་དུ་ཕྱེ་བ་ནི་བྱེ་བྲག་ཏུ་མོ་
བཞིར་བྱས་པ་ལ་ཡིན་ནོ་ཞེས་ཤེས་པར་བྱའོ། །ཚུལ་འདིས་དེ་དག་ལ་གང་གིས་ཇི་ལྟར་
ཅིའི་ཕྱིར་འཇུག་པ་རྣམས་བདེ་བླག་ཏུ་རྟོག་པར་འགྱུར་རོ། །ཞེས་དག་གི་དོན་བཀོད་པ་
ཡིན་ནོ། །
ད་ནི་སྐབས་སུ་བབས་པ་བསྟན་འཆོས་བཤད་པ་ལ་འཇུག་པ་བསྟན་པ། སྨྲ་བའི་
སྐྱེས་མཆོག་སྨྲ་བའི་རྒྱལ། །ཐམས་ཅད་མཁྱེན་ལ་ཕྱག་འཚལ་ལོ། །འདིས་ནི་གང་གི་ཆེ་དུ་
ཕྱག་འཚལ་ན། ཆོས་གཉིས་དང་ལྡན་པའི་ཐམས་ཅད་མཁྱེན་པ་དེའི་ཆེད་དུ་འོ་ཞེས་མཆོད་
པར་བརྗོད་པ་བསྟན་ཏེ། འདི་ནི་ཕྱིས་གཞན་གྱིས་བཅུག་པའོ། །
བཤད་པ་ཉེ་བར་དགོངས་ལ་མདོར་བསྟན་པ། ཡི་གེ་སུམ་ཅུ་ཐམ་པ་ལ། ཕོ་མོ་མ་
ནིང་གསུམ་དུ་དབྱེ། ཡི་གེ་ནི། ཀ་ཁ་ག་ང་། ཅ་ཆ་ཇ་ཉ། ཏ་ཐ་ད་ན། པ་ཕ་བ་མ། ཙ་ཚ་ཛ་
ཝ༑ ཞ་ཟ་འ་ཡ། ར་ལ་ཤ་ས་ཧ་ཨ་གཉིས་སྡེ་བ་ཕྱེད་དུ་གནས་པ་དང་སུམ་ཅུའོ། །དེ་ལ་ང་རོ་
དྲག་པ་དང་ཞན་པ་དང་བར་མའི་བྱེ་བྲག་གིས་ཕོ་དང་མོ་དང་མ་ནིང་གསུམ་དུའོ། །ཇི་སྐད་
དུ་སྨྲ་བའི་སྒོ་ལས། དང་པོ་རང་གནས་དྲག་པ་སྟེ། །གཉིས་པ་འབྲིང་དང་སྤྱི་བོའི་ཆ། །
གསུམ་པ་རྣམས་ནི་ཞན་པ་སྟེ། །ཞེས་འབྱུང་བ་བཞིན་ནོ། ། །
རྒྱས་པར་བཤད་པ་ལ། ཕོ་ཡི་གེ་འབའ་ཞིག་ལ། །སྡེ་པ་ཕྱེད་དང་བརྒྱད་གནས་
པའང་། །སྡེ་པ་ལྔ་རུ་དྲིལ་བྱས་ལ། །ཕོ་ནི་མིང་གཞིའི་ཡི་གེ་ཉིད་ཡིན་གྱི། དེ་ལ་གསུམ་དུ་
ཕྱེ་བའི་ཕོ་ནི་མ་ནིང་ཡིན་ནོ། །སྡེ་པ་ནི་འཆི་མེད་མཛོད་ཀྱི་འགྲེལ་པ་ལས། མཚུངས་པ་
༤35



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
རྣམས་འདུས་པའི་ཕྱིར་ན་སྡེ་ཚན་ཏེ། རིགས་དང་ཡོན་དང་བྱ་བ་དང་ངོ་བོ་རྣམས་མཚུངས་
པའི་ཕྱིར་རོ། །ཞེས་འབྱུང་བ་འདི་ཡིན་ནོ། །ཕྱེད་དང་བརྒྱད་ནི་ཀ་སྡེ་ནས་ཧ་སྡེའི་བར་ཏེ་
བཤད་ཟིན་ཏོ། ། །
འང་གི་སྒྲ་ནི་མི་མཐུན་པ་བསྡུད་པའོ། །སྡེ་པ་ལྔ་ནི་ཀ་ཁ་ག་ང་ཧ་ཨ་རྣམས་ནི་མགྲིན་
པ་ནས་འབྱུང་བའི་སྡེའོ། །ཅ་ཆ་ཇ་ཉ་ཙ་ཚ་ཛ་རྣམས་ནི་ལྕེ་དབུས་ནས་འབྱུང་བའི་སྡེའོ། །ཏ་
ཐ་ད་ན་ལ་རྣམས་ནི་ལྕེའི་རྩེ་ནས་འབྱུང་བའི་སྡེའོ། །པ་ཕ་བ་མ་ཝ་རྣམས་ནི་མཆུ་ལས་
འབྱུང་བའི་སྡེའོ། །ཞ་ཟ་འ་ཡ་ར་ཤ་ས་རྣམས་ནི་ལྕེའི་དབུས་དང་མགྲིན་པ་ནས་འབྱུང་བའི་
སྡེའོ། །འདི་དག་ལ་རྐན་དང་སོ་དང་སྤྱི་བོ་ལ་སོགས་པ་གནས་གཞན་ལས་ཤས་ཆར་འབྱུང་
བའང་ཡོད་དོ། ། །
དེ་དག་ལ། ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་བཞི་རུ། །སྡེ་པ་བཞི་པ་
ཡན་ཆད་དབྱེ། །སྡེ་པ་ནི་ཕྱེད་དང་བརྒྱད་ཀྱི་དབང་དུ་བྱས་པའོ། །དེ་ལ་སྡེ་བ་རྣམས་ཀྱི་དང་
པོ་ཀ་ཅ་ཏ་པ་རྣམས་ནི་ཕོའོ། །གཉིས་པ་ཁ་ཆ་ཐ་ཕ་རྣམས་ནི་མ་ནིང་ངོ༌། །གསུམ་པ་ག་ཇ་
ད་བ་རྣམས་ནི་མོའོ། །བཞི་པ་ང་ཉ་ན་མ་རྣམས་ནི་ཤིན་ཏུ་མོའོ། །ལྷག་མ་བཅུ་བཞི་གནས་
པ་ལ། །ཙ་སོགས་གསུམ་ནི་ཅ་སོགས་སྦྱར། །ཝ་ནི་བ་དང་སྦྱར་བར་བྱ། །ལྷག་མ་ནི་ཙ་
ནས་ཨའི་བར་རོ། །དེ་ལ་ཙ་ཅ་དང་སྦྱར་བ་ནི། །ཕོའི་ཐ་ཚིག་གོ །སོགས་པས་བསྡུས་པ་ཚ་
ཆ་དང་སྦྱར་བ་དང་། ཛ་ཇ་དང་སྦྱར་བ་ནི་དེ་གཉིས་མ་ནིང་དང་མོའི་ཞེས་པའི་ཞེས་པའི་
དོན་ནོ། །དེ་བཞིན་དུ་ཝ་དང་སྦྱར་བའང་མོ་ཡིན་ནོ། །ལྷག་མ་དྲུག་ནི་མོ་རུ་སྦྱ། །ར་ལ་ཧ་ནི་
མོ་ཤམ་སྟེ། །མ་ནིང་མཚན་མེད་ཅེས་ཀྱང་བྱ། །ཞ་ཟ་འ་ཡ་ཤ་ས་དྲུག་ནི་མོའོ། །ར་ལ་ཧ་
གསུམ་ནི་མོ་ཤམ་མོ། །མ་ནིང་དང་ཟ་མ་དང་མཚན་མེད་ནི་མོ་ཤམ་གྱི་རྣམས་གྲངས་ཡིན་
ལ་མོཤམ་ནི་མོའི་བྱེ་བྲག་གོ །ཨ་ནི་སྔར་བཤད་པ་ལྟར་རོ། །ཡང་ན་སུམ་ཅུ་པོ་ཐམས་ཅད་
~36



རྟགས་ཀྱི་འཇུག་པའི་འགྲེལ་པ།
ཀྱི་སྲོག་ཏུ་བསྟན་པའོ། །ཞེས་པ་བཞིན་ནོ། །
འཇུག་པའི་ཡི་གེ་བཤད་པ། མོ་ཡི་ཡི་གེའི་ནང་ནས་ནི། །འཇུག་པའི་ཡི་གེ་བཅུ་
དབྱུང་བྱ། །མོ་ཡིག་ཉི་ཤུའི་ནང་ནས་ག་ང་ད་ན་བ་མ་འ་ར་ལ་ས་རྣམས་ནི་རྗེས་སུ་འཇུག་
པའི་ཡི་གེའོ། །ནས་ནི་ལྔ་པ་འབྱུང་ཁུངས་ཀྱི་སྒྲའོ། །
འཇུག་པ་བཅུ་ཡི་ནང་ནས་ནི། །སྔོན་འཇུག་ཡི་གེ་ལྔ་དབྱུང་བྱ། །རྗེས་འཇུག་བཅུའི་
ནང་ནས་ག་ད་བ་མ་འ་རྣམས་ནི་སྔོན་འཇུག་དུའང་འཇུག་པའོ། །སྔོན་འཇུག་ལྔ་རྟགས་ཐ་
དད་པར་བསྟན་པ། སྔོན་འཇུག་ཡི་གེ་ལྔ་པོ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་
དང་བཞི་རུ་དབྱེ། །སྔོན་འཇུག་གི་ཕོ་ནི་བའོ། །མ་ནིང་ནི་ག་ད་གཉིས་སོ། །མོ་ནི་འ་འོ། །
ཤིན་ཏུ་མོ་ནི་མའོ། །དེ་དག་གི་བྱེད་པ་བསྟན་པ། དེ་དག་རེ་རེའང་བཞི་བྱེད་དེ། །གང་ལ་
འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །སྔོན་འཇུག་དེ་དག་རེ་
རེའང་ལས་བཞི་བྱེད་དེ། །འདི་ལྟར་ཡུལ་གང་ལ་དང་། ངོ་བོ་གང་གིས་དང་། ཚུལ་ཇི་ལྟར་
དང༌། བསྒྲུབ་བྱ་ཅིའི་ཕྱིར་འཇུག་པར་བྱེད་པའོ། །
དེ་ཉིད་བཤད་པ། ཕོ་ནི་ཕོ་དང་མོ་ལ་འཇུག །སྔོན་འཇུག་གི་ཕོ་བ་ནི་མིང་གཞིའི་ཕོ་
ཀ་ཅ་ཏ་ཙ་བཞི་དང་མོ་ག་ད་ཞ་ཟ་ཤ་ས་དྲུག་སྟེ་ཡུལ་བཅུ་ལ་འཇུག་པ་ནི། དཔེར་ན་བཀའ་
ཞེས་པ་ལ་སོགས་པའོ། །ཁ་ཅིག་བ་ཇའི་སྔོན་དུ་འཇུག་པ་དང་། ལ་ལ་ཉའི་སྔོན་དུ་འཇུག་
པར་འདོད་པ་ནི། སྔོན་གྱི་མཁན་པོ་དང་མི་མཐུན་ནོ། ། །
མོ་ནི་མོ་དང་མ་ནིང་ལའོ། །སྔོན་འཇུག་གི་མོ་འ་ནི་མིང་བཞིའི་མོ་ག་ཇ་ད་བ་ཛ་ལྔ་
དང་མ་ནིང་ཁ་ཆ་ཐ་ཕ་ཚ་ལྔ་སྟེ་ཡུལ་བཅུ་ལ་འཇུག་པ་ནི་དཔེར་ན་འགའ་ཞེས་པ་ལ་སོགས་
པའོ། །
མ་ནིང་ཡང་ནི་ཕོ་མོ་ལའོ། །ངོ་བོ་སྔོན་འཇུག་གི་མ་ནིང་གཉིས་ཀྱི་དང་པོ། ག་ནི་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྔགས་པོད་དང་པོ།
མིང་གཞིའི་ཕོ་ཅ་ཏ་ཙ་གསུམ་དང་མོ་ད་ཞ་ཟ་ཡ་ཤ་ས་དྲུག་དང་། ཤིན་ཏུ་མོ་ཉ་ན་གཉིས་ཏེ།
ཡུལ་བཅུ་གཅིག་ལ་འཇུག་པ་ནི། དཔེར་ན་གཅའ་ཞེས་པ་ལ་སོགས་པའོ། །
གཉིས་པ་ད་ནི་མིང་གཞིའི་ཕོ་ཀ་པ་གཉིས་དང་། མོ་བ་ག་གཉིས་དང༌། ཤིན་ཏུ་མོ་ང་
མ་གཉིས་ཏེ་ཡུལ་དྲུག་ལ་འཇུག་པ་ནི་དཀའ་ཞེས་པ་ལ་སོགས་པའོ། །
ཤིན་ཏུ་མོ་ནི་མ་ནིང་དང་། །མོ་དང་ཤིན་ཏུ་མོ་ཉིད་ལའོ། །ངོ་བོ་སྔོན་འཇུག་གི་ཤིན་
ཏུ་མོ་མ་ནི་མིང་གཞིའི་མ་ནིང་ཁ་ཆ་ཐ་ཚ་བཞི་དང་། མོ་ག་ཇ་ད་ཛ་བཞི་དང་ཤིན་ཏུ་མོ་ང་ཉ་
གསུམ་སྟེ་ཡུལ་བཅུ་གཅིག་ལ་འཇུག་པ་ནི་དཔེར་ན་མཁའ་ཞེས་པ་ལ་སོགས་པའོ། །
མི་འཇུག་པ་བསྟན་པ། མི་འཇུག་པ་ནི་འདི་དག་སྟེ། ཕོ་ནི་མ་ནིང་ལ་མི་འཇུག །མོ་
ནི་ཕོ་ལ་འཇུག་པ་མིན། །མ་ནིང་རང་ལ་རང་མི་འཇུག །སྔོན་འཇུག་གི་ཕོ་བ་ནི་མིང་གཞིའི་
མ་ནིང་ཁ་ཆ་ཐ་ཕ་ཚ་རྣམས་ལ་མི་འཇུག་གོ །སྔོན་འཇུག་གི་མོ་འ་ནི་མིང་གཞིའི་ཕོ་ཀ་ཅ་ཏ་
པ་རྣམས་ལ་མི་འཇུག །མིང་གཞིའི་མ་ནིང་རང་ཁ་ཆ་ཐ་ཕ་ཚ་རྣམས་ལྔ་སྔོན་འཇུག་གི་མ་
ནིང་ག་ད་གཉིས་མི་འཇུག་གོ །།
རང་གི་སྡེ་དང་འཕྲད་པ་ན། །ཕོ་ཡང་མོ་ལ་འཇུག་མི་འགྱུར། །མ་ནིང་མོ་ཡང་དེ་
བཞིན་ནོ། །བཞི་ཚན་དུ་གནས་པ་རང་གི་སྡེ་པ་ནང་ཕྲད་ན་འཇུག་པར་མི་འགྱུར་བ་ནི་སྔོན་
འཇུག་གི་ཕོ་བ་ནི་རང་གི་སྡེ་པ་མིང་གཞིའི་མོ་བ་དང་ཤིན་ཏུ་མོ་མ་ལ་མི་འཇུག་གོ །དེ་
བཞིན་དུ་མིང་གཞིའི་ཕོ་པ་དང་། མ་ནིང་ཕ་ལ་ཡང་མི་འཇུག་གོ །མ་ནིང་ཡང་དེ་བཞིན་ནོ། །
ཞེས་པ་ནི་སྔོན་འཇུག་གི་མ་ནིང་གཉིས་ཀྱི་དང་པོ་ག་ནི་རང་གི་སྡེ་པ་མིང་གཞིའི་ཕོ་ཀ་དང་།
མོ་ག་དང༌། ཤིན་ཏུ་མོ་ང་ལ་མི་འཇུག་གོ །གཉིས་པ་ད་ནི་རང་གི་སྡེ་པ་མིང་གཞིའི་ཕོ་ཏ་
དང་མོ་དང་ཤིན་ཏུ་མོ་ན་ལ་མི་འཇུག་གོ །
མོ་ཡང་དེ་བཞིན་ནོ་ཞེས་པ་ནི། སྔོན་འཇུག་གི་མོ་འ་ནི་རང་གི་སྡེ་པ་མིང་གཞིའི་མོ་
ལ38ལ



s
རྟགས་ཀྱི་འཇུག་ཏཾ འགྲོ པ་པ།
ཞ་ཟ་ཡ་རྣམས་ལ་མི་འཇུག་གོ ། །
སྔོན་འཇུག་གི་ཤིན་ཏུ་མོ་མ་ནི་རང་གི་སྡེ་པ་མིང་གཞིའི་ཕོ་པ་དང་། མོ་མ་དང་། མ་
ནིང་ཕ་དང་། ཤིན་ཏུ་མོ་མ་ལ་མི་འཇུག་གོ །འདི་དག་ཀྱང་མཚོན་པ་སྟེ། གཞན་དུ་ཕོ་ནི་ཕོ་
དང་མོ་ལ་འཇུག །ཅེས་པ་ནས། མོ་དང་ཤིན་ཏུ་མོ་ཉིད་ལའོ། །ཞེས་པའི་བར་དུ་བཤད་པ་
མ་གཏོགས་པ་མིང་གཞི་ཐམས་ཅད་ལ་ལྔ་པོ་མི་འཇུག་གོ །ཞེས་ཤེས་པར་བྱའོ། །མ་ནིང་
རང་ལ་རང་མི་འཇུག་ན། མ་ནིང་ཡང་ནི་ཞེས་པའི་སྐབས་སུ་ག་ད་ཕན་ཚུན་འཇུག་པ་ཇི་
ལྟར་ཞེ་ན། དེར་ནི་ག་ད་གཉིས་མིང་གཞིའི་མོའི་དབང་དུ་བྱས་ལ། འདིར་མིང་གཞིའི་མ་
ནིང་ལ་སྔོན་འཇུག་གི་མ་ནིང་མི་འཇུག་པས་སྐྱོན་མེད་དོ། །གང་ཡང་གག་དང་། ཅེས་པ་
དེར་ཡང་ཁག་ཁད་ཅེས་པ་ལ་སོགས་པ་དང་མཚུངས་ལ། དེ་བཞིན་དུ་གལ་དལ་བལ་ཁལ་
མལ་འམ་ཞེས་པ་ནི། ཁལ་ངལ་ཅལ་ཆལ་ཞེས་པ་ལ་སོགས་པ་དང་མཚུངས་པས། སྔོན་
འཇུག་ཏུ་མི་བསམ་མོ། །
འཇུག་པའི་ཚུལ་བསྟན་པ། ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་པའི་ཚུལ་གྱི་
ཏེ༑ ༑མ་ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་གྱིས་འཇུག །ཤིན་ཏུ་མོ་ནི་
མཉམ་པས་སོ། །སྔོན་འཇུག་ལྔ་ཚུལ་ཇི་ལྟར་འཇུག་པར་བྱེད་ཅེ་ན། འདི་ལྟར་སྔོན་འཇུག་
གི་ཕོ་བ་སྔོན་དུ་འཇུག་པ་ནི་བརྗོད་པ་དྲག་པའི་ཚུལ་གྱིས་དང་། དེ་བཞིན་དུ་མ་ནིང་ག་ད་
གཉིས་ནི་བར་མ་དང་། མོ་འ་ནི་ཞན་པའི་དང་། ཤིན་ཏུ་མོ་ནི་མཉམ་ཕྱིར་རོ། །
ཡང་སྔོན་འཇུག་ལྔ་འབྲས་བུ་ཅིའི་ཕྱིར་འཇུག་པར་བྱེད་ཅེ་ན། སྔོན་འཇུག་གི་ཕོ་བ་
ནི་དུས་འདས་པ་དང༌། དངོས་པོ་གཞན་དང་། མ་ནིང་ག་ད་གཉིས་ནི་དངོས་པོ་བདག་
གཞན་གཉིས་ཀ་དང་། དུས་ད་ལྟ་བ་དང་། མོ་འ་ནི་དངོས་པོ་བདག་དང༌། དུས་མ་འོངས་
པ་དང་། ཤིན་ཏུ་མོ་ལ་ནི། དུས་དང་དངོས་པོ་ཐམས་ཅད་ཀྱི་ཆེད་དུ་མཉམ་པར་འཇུག་གོ་
~39ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཞེས་བྱ་བ་ཡིན་ནོ། །
ད་ནི་རྗེས་འཇུག་བཤད་པ་ལ། རྗེས་འཇུག་བཅུ་རྟགས་ཐ་དད་པར་བསྟན་པ། རྗེས་
འཇུག་ཡི་གེ་བཅུ་པོ་ལ། །ཕོ་མོ་མ་ནིང་གསུམ་དུ་དབྱེ། །རྗེས་འཇུག་གི་ཕོ་ད་བ་ས་རྣམས་
སོ༑ ༑མོ་ནི་ར་འ་གཉིས་སོ། །མ་ནིང་ནི་ག་ང་ན་མ་ལ་རྣམས་སོ། །ཕོ་ལ་སྐྱེས་བུ་རབ་འབྲིང་
གསུམ། །མོ་ལ་མོ་དང་ཤིན་ཏུ་མོ། །མ་ནིང་འགྱུར་དང་མཚན་གཉིས་དང་། །མཚན་མེད་
དག་དང་གསུམ་དུ་འདོད། །པ་བ་ད་རྣམས་ནི་རྗེས་འཇུག་གི་ཕོའི་སྐྱེས་བུ་རབ་འབྲིང་
གསུམ་མོ། །འ་ར་གཉིས་ནི་རྗེས་འཇུག་ཡི་མོའི་མོ་དང་ཤིན་ཏུ་མོ་གཉིས་སོ། །ག་ང་ན་
རྣམས་ནི་མ་ནིང་འགྱུར་བའོ། །མ་ནི་མ་ནིང་མཚན་གཉིས་པའོ། །ལ་ནི་མ་ནིང་མཚན་མེད་
རྗེས་འཇུག་གི་མ་ནིང་རབ་འབྲིང་གསུམ་མོ་དག་གི་བྱེད་པ་བསྟན་པ། དེ་དག་གི་
དབྱེ་བ་བསྟན་པ། དེ་ཡང་བྱེད་པ་བཞི་བཞི་སྟེ། །གང་ལ་འཇུག་བྱེད་གང་གིས་བྱེད། །ཇི་
ལྟར་བྱེད་དང་ཅིའི་ཕྱིར་བྱེད། །རྗེས་འཇུག་དེ་དག་ཀྱང་བྱེད་པ་བཞི་བཞི་བྱེད་དེ། འདི་ལྟར་
ཡུལ་གང་ལ་དང་། བྱེད་པ་པོ་གང་གིས་དང་། ཚུལ་ཇི་ལྟར་དང་། སྒྲུབ་བྱ་ཅིའི་ཕྱིར་འཇུག་
པར་བྱེད་པའོ། །དེ་ཉིད་བཤད་པ། གང་ལ་ཡི་གེ་ཐམས་ཅད་ལ། །གང་གིས་བཅུ་པོ་དེ་
དག་གིས། །འདིའི་ནི་དང་པོ་གཉིས་བསྟན་ཏེ། ཡུལ་གང་ལ་ན་མིང་གཞིའི་ཡི་གེ་སུམ་ཅུ་པོ་
ཐམས་ཅད་ལའོ། །བྱེད་པ་སོགས་གང་གིས་ན་རྗེས་འཇུག་བཅུ་པོ་དག་གིས་སོ། །
ཇི་ལྟར་རྣམ་པ་གཉིས་ཡིན་ཏེ། སྒྲ་ཡི་འཇུག་ཚུལ་དོན་གྱི་ཚུལ། །འདིས་ནི་གསུམ་པ་
བསྟན་ཏོ། །ཇི་ལྟར་འཇུག་པའི་ཚུལ་ནི་རྣམ་པ་གཉིས་ཏེ། སྒྲ་དང་དོན་ནོ། །སྒྲའི་འཇུག་པ་
བསྟན་པ། ཕོ་གསུམ་མོ་གཉིས་མ་ནིང་གསུམ། །དྲག་ཞན་བར་མ་གསུམ་དུ་འཇུག །རྗེས་
འཇུག་གི་ཕོ་ད་བ་ས་གསུམ་ནི་བརྗོད་པ་དྲག་པའི་ཚུལ་གྱིས་དང་
། མོ་འ་ར་གཉིས་ནི་ཞན་
~4)



རྟགས་ཀྱི་འཇུག་པའི་འགྲེལ་པ།
པའི་ཚུལ་གྱིས་དང་། མ་ནིང་ག་ང་ན་མ་ལ་རྣམས་ནི་བར་མའི་ཚུལ་གྱིས་འཇུག་པའོ། ། །
དྲག་པ་གསུམ་ཉིད་ནང་ཕྲད་དམ། །གལ་ཏེ་ཞན་པ་ནང་ཕྲད་ན། །དེ་ལའང་ནང་གི་
ཆ་ཤས་ཀྱིས། །དེ་ཡང་དྲག་གཞན་གཉིས་སུ་དབྱེ། །དྲག་པ་ནི་རྗེས་འཇུག་གི་ཕོ་ད་བ་ས་
གསུམ་མོ། །དེ་དག་ཉིད་ནང་ཕྲད་པ་ནི་ཚོགས་པའོ། །དེ་ལ་ནང་གི་ཆ་ཤས་བ་དང་སྔོན་དུ་
ཞུགས་པའི་བྱེ་བྲག་གིས་ཚོགས་པ་དེ་ཡང་། དྲག་པ་དང་ཞན་པ་གཉིས་སུ་དབྱེ་སྟེ། དཔེར་
ན་བསད་ཅེས་པ་དང་དབས་ཞེས་པ་ལྟ་བུའོ། །དེ་ཡང་སྔོན་འཇུག་གི་ཕོ་དང་མ་ནིང་གི་ཁྱད་
པར་ནི་སྐྱེས་བུ་འབྲིང་དང་ཐ་མའི་ཁྱད་པར་གྱིས་ཡིན་པར་སེམས་སོ། །གལ་ཏེ་ཞན་པ་
རྗེས་འཇུག་གི་མོ་འ་ར་གཉིས་ནང་ཕྲད་ན་དེ་ལ་ཡང་ནང་གི་ཆ་ཤས་མོ་དང་ཤིན་ཏུ་མོ་སྔོན་
དུ་ཞུགས་པའི་བྱེ་བྲག་གིས་དེ་ཡང་དྲག་ཞན་གཉིས་སུ་དབྱེ་སྟེ། དཔེར་ན་འ་ར་དང་ཞེས་པ་
དང་རའི་ཞེས་པ་ལྟ་བུའོ། །
དེ་ནི་སྡུད་པའོ། །མ་ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་པར་
འགྱུར། །ཞན་དང་ཕྲད་ན་ཞན་པར་འགྱུར། །ག་ང་ན་གསུམ་ནི་མ་ནིང་འགྱུར་པའོ། །མ་ནི་
མཚན་གཉིས་སོ། །ལ་ནི་མཚན་མེད་དོ། །གསུམ་པོ་དེ་དག་དྲག་པ་ད་བ་ས་རྣམས་དང་
ཕྲད་ན་དྲག་པར་གྱུར་ཏེ། དཔེར་ན་དག་བག་སག་ཅེས་པའམ། གད་ངད་ངས་གས་གབ་མ་
ཞེས་པ་ལ་སོགས་པ་ལྟ་བུའོ། །ཡང་དེ་དག་ཞན་པ་འ་ར་གཉིས་དང་ཕྲད་ན་ཞན་པར་
འགྱུར་ཏེ། དཔེར་ན་གའི་ངའི་ཞེས་པ་ལ་སོགས་པ་དང་། གར་ངར་ཞེས་པ་ནས་ལར་ཞེས་
པའི་བར་ལྟ་བུའོ། །གཉིས་ཀ་དང་ནི་ཕྲད་གྱུར་ན། །དེ་ནི་གཉིས་ཀ་ཅན་དུ་འགྱུར། །མ་
ནིང་དེ་དག་དྲག་ཞན་གཉིས་ཀ་དང་ཕྲད་ན་དྲག་ཞན་གཉིས་ཀ་ཅན་དུ་འགྱུར་ཏེ། དཔེར་ན་
དགའ་འབལ་གསར་ཞེས་པ་ལ་སོགས་པ་ལྟ་བུའོ། །གཉིས་ཀ་ཅན་འབྲུ་མང་པོ་པའི་བསྡུ་
བའོ། །



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གཉིས་ཀ་དག་དང་མ་ཕྲད་ན། །གང་དུ་ཡང་ནི་མི་འགྱུར་རོ། །མ་ནིང་དེ་དྲག་ཞན་
གཉིས་ཀ་དང་མ་ཕྲད་ན་སྒྲ་དྲག་ཞན་གང་དུ་ཡང་མི་འགྱུར་རོ། །ཞེས་བྱ་བའི་དོན་ཏོ། །ཡང་
ན་དྲག་དང་ཞེས་པ་རྐང་པ་གཉིས་ཀྱི་མ་ནིང་འགྱུར་བ་བསྟན་ཅིང་། གཉིས་ཀ་ཞེས་པ་རྐང་
པ་གཉིས་ཀྱིས་མཚན་གཉིས་དང་། གཉིས་ཀ་དག་དང་ཞེས་པ་རྐང་པ་གཉིས་ཀྱིས་མཚན་
མེད་བསྟན་པར་བལྟའོ། །
དེས་ན་འགྱུར་དང་མཚན་གཉིས་དང་། །མཚན་མེད་མ་ནིང་གསུམ་དུ་འདོད། །སྔར་
བཤད་པའི་ཚུལ་དེས་ན་མ་ནིང་འགྱུར་བ་དྲག་པ་དང་། མཚན་གཉིས་ནི་ཞན་པ་དང་།
མཚན་མེད་ནི་གཉིས་ཀ་མ་ཡིན་པ་དང་གསུམ་དུ་འདོད་ཅེས་པའོ། །དེ་ནི་སྒྲ་ཡི་འཇུག་ཚུལ་
ལོ༑ ༑འདི་ནི་སྤྱིའི་དོན་བསྡུད་པའོ། །
དོན་གྱི་འཇུག་པ་བསྟན་པ། དོན་ནི་རྣམ་པ་གཉིས་ཡིན་ཏེ། །སྔ་མ་གང་ལྟར་གྱུར་པ་
དང༌། །ཕྱི་མ་གང་ལྟར་འགྱུར་བའོ། །དོན་གྱིས་འཇུག་པ་ནི་རྣམ་པ་གཉིས་ཏེ། སྔ་མ་དང་ཕྱི་
མ་དག་གོ །དེ་ཉིད་བཤད་པ། སྔ་མ་སྔོན་འཇུག་སྔོན་བཞིན་སྦྱར། གྱུར་པའི་སྒྲས་འདས་
པའི་དོན་སྟོན་པས་དུས་དང་དངོས་པོ་གཉིས་ཀ་སྔ་མ་གང་ལྟར་གྱུར་པ་ནི་སྔོན་འཇུག་སྔར་
སྦྱར་བ་དེ་ལྟར་ཕོ་རྣམས་དྲག་པ་དང༌། མོ་རྣམས་ཞན་པ་དང༌། མ་ནིང་རྣམས་བར་མའི་
ཚུལ་གྱིས་འཇུག་པ་སྟེ། དཔེར་ན་བཀག་ཅེས་པ་ལ་སོགས་པ་བཞིན་ནོ། །
ཕྱི་མ་དག་གི་འདྲེན་ཚུལ་ནི། །ཕོ་ཡིས་ཕོ་ཡིས་མིང་མཐའ་དྲངས། །འགྱུར་བའི་སྒྲས་
མ་འོངས་པའི་དོན་སྟོན་པས་ཡུལ་དང་དངོས་པོ་གཉིས་ཀ་ཕྱི་མ་གང་ལྟར་འགྱུར་བ་ནི།
འདི་ལྟར་རྗེས་འཇུག་གི་ཕོ་ད་བ་ས་རྣམས་རྗེས་སུ་ཞུགས་པའི་མཐུས་ཕོའི་མིང་མཐའ་མིང་
གཞིའི་ཀ་འདྲེན་ནོ། ། །
དེ་རྣམ་དབྱེ་དྲུག་པར་འགྱུར་བ་ནི། དཔེར་ན་ད་བ་ས་ཀྱི་ཞེས་པའོ། །དེ་ལ་རྗེས་
ལ42ག་



རྟགས་ཀྱི་འཇུག་པའི་འགྲེལ་པ།
འཇུག་བཅུ་པ་སྦྱར་ན་རྣམ་དབྱེ་གསུམ་པར་ཡང་འགྱུར་བས་དེ་དག་འདྲེན་ནོ། །དེ་བཞིན་
དུ་ལ་དང་མཐུན་པ་དང་། ཅིག་དང་ཅེས་དང་ཅེ་ན་དང་ཤེ་ན་དང་ཀྱང་ལ་སོགས་པ་ཡང་
འདྲེན་ནོ། །
མོ་ཡི་མོ་ཡི་མིང་མཐའ་དྲང་། །རྗེས་འཇུག་གི་འ་ར་གཉིས་རྗེས་སུ་ཞུགས་པའི་
མཐུས་མོའི་མིང་མཐའ་མིང་གཞིའི་མོ་འདྲེན་པ་ནི། དཔེར་ན་དགའ་མ་ཁྱེད་ཀྱི་མིག་གཉིས་
ནི༑ ༑ཟར་མའི་མེ་ཏོག་རྒྱས་པ་བཞིན། །ཞེས་པ་ལྟ་བུའོ། །དེ་བཞིན་དུ་འདི་འི་དང་གྱི་དང་
ཞིག་དང་ཞེ་དང་ཞེ་ན་དང་ཡང་ལ་སོགས་པ་མང་པོ་འདྲེན་ནོ། །
མ་ནིང་གིས་ནི་མ་ནིང་ངོ༌། །རྗེས་འཇུག་གི་མ་ནིང་ག་ང་ན་མ་ལ་རྣམས་རྗེས་སུ་
ཞུགས་པའི་མཐུས་སྔོན་འཇུག་དང་རྗེས་འཇུག་གི་མ་ནིང་ག་འདྲེན་པ་ནི་དཔེར་ན་བདག་
གི་དྲུང་གི་ལྷས་བྱིན་སྒོམ་གྱི་དཔལ་གྱི་ཞེས་པ་རྣམ་དབྱེ་དྲུག་པ་རྣམས་དང༌། དེ་དག་ལ་ས་
སྦྱར་ན་བྱེད་པ་པོར་ཡང་འགྱུར་བས་དེ་དག་འདྲེན་ནོ། །སྨྲ་བའི་སྒོར་བ་མ་ནིང་དུ་བཤད་
པའི་དབང་དུ་བྱས་ནས་བ་འདྲེན་པར་འཆད་ན་དེར་ཡུལ་དུས་ངེས་པར་མ་བཟུང་བ་དག་
འདིར་ངེས་པར་འཆད་པ་འགལ་བ་ཡིན་ནོ། །
ཚིག་གིས་འདྲེན་ཚུལ་བཤད་པ། མིང་མཐའ་དེ་དག་ཉིད་ཀྱིས་ནི། །དེ་ཉིད་རང་གི་
སྒྲ་མཐུན་པའོ། །སྒྲ་ཡང་རང་ཞེས་སྦྱར་རོ། །གང་གིས་ཞེ་ན། ཕོས་ཕོ་དང་། མོས་མོ་དང་།
མ་ནིང་གིས་མ་ནིང་འདྲེན་མིང་མཐའ་དེ་དག་ཉིད་ཀྱིས་སོ། །ཇི་ལྟར་ཞེ་ན་དེ་དག་ཉིད་ཀྱིས་
རང་གི་མིང་མཐའི་སྒྲ་དང་མཐུན་པའི་ཚུལ་གྱིས་སོ། །དངོས་པོ་གང་ཞེ་ན། རྣམ་དབྱེ་བརྒྱད་
འདྲེན་པའི་ཚུལ་བཤད་པ། ཆོས་དངོས་ལས་དང་བྱེད་པོ་དང་། །སྦྱིན་དང་འབྱུང་ཁུངས་
འབྲེལ་པ་དང༌། །གནས་དང་བོད་པའི་སྒྲ་ཡང་དྲང་། །ཆོས་ཀྱི་དངོས་པོ་གང་ཡང་རུང་བ་
དང་། གཉིས་པ་ལས་སུ་བྱ་བ་དང་། གསུམ་པ་བྱེད་པ་པོ་དང༌། བཞི་པ་གང་ཕྱིར་སྦྱིན་པ་
པ་ལས
ག 43



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དང༌། ལྔ་པ་འབྱུང་ཁུངས་དང་། དྲུག་པ་འབྲེལ་པ་དང་། བདུན་པ་གནས་གཞི་དང་། བརྒྱད་
པ་བོད་པ་རྣམས་དྲང་ཞེས་པའོ། །དཔེར་ན་ནགས་ན་ཤིང་ཡོད། ཤིང་ལ་གཅོད། ཤིང་གིས་
བསྐྱེལ། ཤིང་ལ་ཆུ་འདྲེན། ཤིང་ལས་མེ་ཏོག །ཤིང་གི་འབྲས་བུ་ཤིང་ལ་གནས། ཀྱེ་ཤིང་
ཞེས་པ་ལྟ་བུའོ། །ཡང་གི་སྒྲ་ནི། སླར་བསྡུད་པ་ལ་སོགས་པ་འདྲེན་པ་བསྡུད་པའོ། ། །
ཚིག་ཕྲད་གཞན་གྱི་འདྲེན་ཚུལ་བཤད་པ། གཞན་ཡང་སླར་བསྡུ་ལྷག་བཅས་དང་། །
འབྱེད་དང་སྡུད་བརྣན་བདག་པོ་དང༌། །དགག་སྒྲུབ་རྒྱན་དང་དུས་ལ་འཇུག །གཞན་ཡང་
འཇུག་ཅེས་སྦྱར་རོ། །གང་ལ་ན་སླར་བསྡུ་ལ་སོགས་པ་ལའོ། །གང་གིས་ན་འདྲེན་བྱེད་
རྣམས་ཀྱིས་སོ། །ཇི་ལྟར་ན་འཆད་པར་འགྱུར་རོ། །དེ་ལ་སླར་བསྡུ་བ་ནི་རྗེས་འཇུག་བཅུ་
ལ་ཨོ་སྦྱར་བ་གོ་ཞེས་པ་ལ་སོགས་པ་བཅུ་དང་། ད་དྲག་གིས་དྲངས་པའི་ཏོ་དང་བཅུ་
གཅིག་གོ ། །
ལྷག་བཅས་ནི་སྟེ་ཏེ་དེ་རྣམས་སོ། །འབྱེད་བསྡུད་ནི་རྗེས་འཇུག་བཅུ་ལ་མ་སྦྱར་བ།
འབྱེད་སྡུད་ད་དྲག་ཅན་ལ་ཏམ། ཞེས་པའོ། །བརྣན་པ་ནི་ཡང་ཞེས་བྱ་བའང་མིན་ཞེས་པ་
དང༌། ནི་ནི་དགར་དང་བརྣན་པའི་ཚིག །ཅེས་པའོ། །
བདག་པོ་ནི་པའམ། ཅན་ནི་བདག་པོའམ་ལྡན་པའི་དོན་དུ་སྦྱར་བར་བྱ། ཞེས་པའོ། །
དགག་པ་ནི། མིང་གང་གི་ནི་མ་མཐའ་ན། །སྡི་ལིང་གཱ་ཡི་སྒྲ་མེད་པ། །དེ་ལ་སྟྲཱི་ལིང་
ག་སྦྱར་ན། །དགག་པའི་གནས་སུ་ཤེས་པར་བྱ། །ཞེས་པའོ། །
སྒྲུབ་པ་ནི། ཀྱང་དང་ཡང་ནི་བསྡུད་པའི་ཚིག །མི་མཐུན་མཐུན་པར་སྟོན་པའང་
ཡིན། །ཞེས་པའོ། །
རྒྱན་ནི་ཡང་དག་ཡོངས་སུ་ཀུན་ཏུ་སོགས། །སྒྲ་བཞིན་དང་ནི་གྲད་དུའོ། །ཞེས་པའོ། །
དུས་ནི་ཉི་མ་ཤར་བ་དང་། །ཞེས་དང་། དུས་གཅིག་ན། ཞེས་པ་དང༌། དེ་ཡི་སྐབས་ལ།



རྟགས་ཀྱི་འཇུག་པའི་འགྲེལ་པ།
ཞེས་པ་ལྟ་བུའོ། །ལ་འཇུག་ཅེས་པ་ནི་བཤད་ཟིན་ཏོ། །ཡང་ན་ཀུན་ལ་དགོས་པའི་མཐར་
གནས་བསྡུ་བ་ཞེས་པའི་དོན་ཏོ། །ཚུལ་ཇི་ལྟར་ཞེས་ན། དེ་དག་ལྔ་ཤུགས་འདྲེན་པ་འབྱུང་། །
སྔར་བཤད་པ་དེ་དག་ཚིག་སྔ་མའི་རྗེས་འཇུག་རང་རང་གི་ནུས་པས་འབྱུང་བ་ནི་དགའ་
མཐུན་པ་སྟེ། དཔེར་ན་འདུག་གོ །ཞེས་པ་ནས་གྱུར་རོ། །ཞེས་པའི་བར་དང་། ད་དྲག་པ་
ན་ར་ལ་ཏེ། ད་དེ་རྐྱང་པ་འདོགས་ཅན་དང༌། ག་ང་བ་མ་འ་རྣམས་ཏེ། ཞེས་པ་དང་འདུག་
གམ་ཞེས་པ་ནས། གྱུར་ཏམ་ཞེས་པ་དང་། ག་ད་བ་སའི་རྗེས་སུ་ཀྱང་། ན་མ་ར་ལ་ང་དང་
འ་འདོགས་ཅན་རྐྱང་པ་རྣམས་ལ་ཡང་། རྐྱང་པ་མཐའ་བརྟེན་མེད་ལའང་། རྐང་ལྡན་ཡི་གེ་
ཉུང་བ་ཡང་། ཞེས་པ་ལ་སོགས་པ་བཞིན་ནོ། །འདི་དག་རྒྱས་པར་ ཁོ་བོས་སྨྲས་པའི་སྨྲ་
བའི་སྒོ་དང་སུམ་ཅུ་པ་དང་ཕྲད་ཀྱི་གནད་རྣམས་སུ་བཤད་པ་བཞིན་ཤེས་པར་བྱའོ། །དེ་
དག་ནང་གསེས་གང་འཇུག་པ། མཐར་སྦྱར་འོག་མའི་མིང་དོན་ལས། རྣམ་དབྱེ་དང་ཚིག་
གི་ཕྲད་དེ་དག་ནང་གི་དབྱེ་བས་གང་དང་གང་ལ་འཇུག་པ་དེ་དང་དེ་ནི། ཐ་མར་སྦྱར་བའི་
ཚིག་གམ་མིང་དོན་ལས་ཤེས་པར་བྱ་སྟེ། དཔེར་ན་དེ་དག་སྔ་ཤུགས་ཞེས་པའི་སྐབས་སུ་
བཤད་པ་བཞིན་ནོ། །
དེ་དག་ཉིད་ཡང་བཤད་པ། སྤྱིར་འཇུག་ཡོད་དམ་བྱེད་པ་ཡོད། །དེ་བཞིན་ཆེད་བྱེད་
རྟེན་བྱེད་དང་། །ལས་བྱ་བླང་བྱ་སྒྲུབ་པར་བྱ། །སྔོན་དུ་འོས་པ་གནས་པའམ། །འདི་ལྟར་
ཆོས་ཀྱི་དངོས་པོ་སྤྱི་ལ་འཇུག་པ་ཡོད་ན་རྣམ་དབྱེ་དང་། དེ་བཞིན་དུ་བྱེད་པ་ཡོད་ན་གསུམ་
པ་དང་། ཆེད་དུ་བྱ་བ་ཡོད་ན་བཞི་པ་དང༌། རྟེན་བྱེད་ཡོད་ན་བདུན་པ་དང་། ལས་བྱེད་
ཡོད་ན་གཉིས་པ་དང་། བླང་བྱ་ཡོད་ན་ལྔ་པ་དང་། སྒྲུབ་བྱ་ཡོད་ན་དྲུག་པ་དང་། སྔོན་དུ་
འོས་པ་གནས་པ་ཡོད་ན་བརྒྱད་པ་སྦྱར་བར་བྱ་སྟེ། དཔེར་ན་སྔར་རྣམ་དབྱེ་བརྒྱད་ཀྱི་
སྐབས་སུ་དཔེར་བརྗོད་པ་བཞིན་ནོ། །འམ་གྱི་སྒྲ་ནི་རྣམ་དབྱེ་ལས་གཞན་ཡང་ཚིག་ཕྲད་ལ་
21
15ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ནང་གི་དབྱེ་བ་བསྡུད་པའོ། །
དེ་ཉིད་བཤད་པ། གཞན་ཡང་ཚིག་དོན་འོག་མ་ལས། །བསྡུ་རྒྱུ་ཡོད་དང་མེད་པ་
དང༌། །གོང་མ་ལས་ཀྱང་དེ་བཞིན་ཏེ། །ཚིག་དོན་འོག་མ་ལས་གོང་མས་བསྡུ་བར་བྱ་བའི་
ཆོས་འབྱུང་བ་ཡོད་ན་གཟུགས་ནས་ཞེས་པ་དང༌། མིག་ལ་སོགས་པ་ཞེས་པ་ལ་སོགས་པ་
སྡུད་ཚིག་དང་། གལ་ཏེ་མེད་ན། ཞེས་པ་དང་། མིག་གོ་ཞེས་པ་ལ་སོགས་པ་སླར་བསྡུ་
བའམ། གཟུགས་དང་ཚོར་བ་དང་ཞེས་པ་ལ་སོགས་པ་དང་། མིག་དང་རྣ་བ་དང་ཞེས་པ་
ལ་སོགས་པའི་འབྱེད་པའི་ཚིག་སྦྱར་རོ། །ཚིག་དོན་གོང་མ་ལས་ཀྱང་འོག་མ་ཇི་ལྟ་བ་
བཞིན་དུ་སྦྱར་ཏེ། དཔེར་ན་ཅིའི་ཕྱིར་དང་། ཇི་སྙེད་སུ་དག་ལ་སོགས་པ་བཞིན་ནོ། །
རྣམས་གྲངས་དག་ནི་བཀོད་པ་ལས། །བསྐྱར་བ་ཡོད་དང་མེད་པ་དང་། །མིང་གི་
རྣམས་གྲངས་དག་བཀོད་པ་ལས་བསྐྱར་བའི་སྒྲ་ཡོད་ན་ཟློས་པ་སྟེ། དཔེར་ན་ཟླ་བ་ཟླ་བ་
ནི་གང་། ཅི་ཟླ་བ་ཟླ་ནི་ཟླ་བའོ་ཞེས་པ་དང་། གལ་ཏེ་བསྐྱར་བ་མེད་ན་ནི། ཟླ་བ་ནི་རི་བོང་
འཛིན་པ་དང༌། རྒྱུ་སྐར་དབང་པོ་དང༌། མཚན་མོའི་བདག་པོ་ཞེས་དགར་བ་དང་འབྱེད་
པའི་སྒྲ་སྦྱར་རོ། ། །
ཕོ་སྒྲ་དང་ནི་མོ་སྒྲ་དག །མིང་གི་མཐའ་ལ་ཡོད་མེད་དང་། །རྟ་དང་གསེར་ལ་སོགས་
པ་མིང་གང་གི་མཐའ་ན་ཕོའི་སྒྲ་པ་དང་ཅན་ལ་སོགས་པ་ཡོད་ན་བདག་པོ་འདྲེན་པར་བྱེད་
དེ༑ དཔེར་ན་རྟ་པ་དང་གསེར་པ་ལ་སོགས་པ་བཞིན་ནོ། །གལ་ཏེ་ཕོའི་སྒྲ་མེད་ན་ནི་མ་
ཡིན་ནོ། །འདོད་ཆགས་དང་ཞེ་སྡང་མེད་པ་ལ་སོགས་པ་མིང་གང་གི་མཐའ་ན། མེད་དང་
མ་ལ་སོགས་པ་མོའི་སྒྲ་ཡོད་ན་དགག་པ་འདྲེན་པར་བྱེད་དེ། དཔེར་ན་འདོད་ཆགས་མེད་
པ་དང་། ཞེ་སྡང་མེད་པ་ལ་སོགས་པ་བཞིན་ནོ། །རྒྱ་གར་ལ་དགག་སྒྲ་གོང་དུ་སྦྱོར་བ་ལས་
གཞན་མེད་དོ། །ཞེས་ཁོ་བོའི་བླ་མ་ལོ་ཙཱ་བས་གསུངས་སོ། །གལ་ཏེ་མོའི་སྒྲ་མེད་ན་འདིར་
46༤



རྟགས་ཀྱི་འཇུག་པའི་འགྲེལ་པ།
མ་ཡིན་ནོ། །
རྒྱན་དུ་འགྱུར་བ་རྣམས་ལ་ཡང་། །དོན་ལ་སྙེག་པ་ཡོད་མེད་དང་། ཚིག་གི་རྒྱན་དུ་
གྱུར་པ་ཀྱང་དང་། ཡང་དང་། ཡང་དག་དང་། ཡོངས་སུ་ལ་སོགས་པ་རྣམས་ལ་ཡང་། དོན་
ལ་སྙེག་པ་ཡོད་ན་རྒྱན་དང་བསྡུད་པ་གང་ལས་འགྱུར་ཏེ། དཔེར་ན་བསུང་ལྡན་རྣམས་ཀྱང་
དངོས་སུ་རྒྱས། །བུང་བ་ཡང་ནི་དགའ་བ་འཕེལ། །ཞེས་པ་ལྟ་བུ་རྒྱན་བསྡུད་གཉིས་ཀ་
མཐུན་པ་དང་། ཆུ་གཏེར་རྒྱས་ཀྱང་པདྨ་ཟུམ། །ཉི་མ་གསལ་ཀྱང་ཀུ་མུད་མིན། །ཞེས་པ་ལྟ་
བུ་གཉིས་ཀ་མི་མཐུན་པའོ། །གལ་ཏེ་དོན་ལ་སྙེག་པ་མེད་ན་རྒྱན་ཙམ་དུ་འགྱུར་རོ། །
བསྟན་བྱ་ལྷག་མ་ཡོད་མེད་དང་། །ཚིག་དོན་རྫོགས་དང་མ་རྫོགས་ཀྱིས། །བསྟན་
བྱའི་དོན་ལྷག་མ་ཡོད་ན་འདི་ལྟ་སྟེ་ཞེས་པ་ལྷག་མ་ཅན་དང་། གལ་ཏེ་མེད་ན་དེ་ཙམ་ཞེས་
པ་སླར་བསྡུ་བ་སྦྱར་རོ། །དུང་གི་དོན་རྫོགས་ན་བཤད་ཟིན་ཏོ་ཞེས་པ་སླར་བསྡུ་བ་དང༌།
གལ་ཏེ་མ་རྫོགས་ན་བཤད་པར་བྱ་ཏེ། ཞེས་པ་ལྷག་མ་ཅན་གྱི་སྒྲ་སྦྱར་རོ། །ཀྱིས་ནི་བྱེད་པ་
པོ་སྟེ་ཀུན་ལ་དགོས་པའི་མཐར་གནས་སོ། །དེ་དག་ནང་གསེས་རྣམ་པར་དབྱེ། འདིར་ནི་
སྔ་མ་གང་ལྟར་གྱུར་པ་དང༌། །ཕྱི་མ་གང་ལྟར་འགྱུར་བ་དེ་དག་ན། ནང་གསེས་ཀྱིས་དབྱེ་
བའི་སྒོ་ནས་མདོར་བསྡུས་པ་བསྟན་ཏོ། ། །
བསྒྲུབ་བྱ་བཤད་པ། ཅིའི་ཕྱིར་འཇུག་པར་བྱེད་ཅེ་ན། །ཡི་གེའི་ཁོངས་ནས་མིང་
དབྱུང་སྟེ། མིང་གི་ཁོང་ནས་ཚིག་དབྱུང་ནས། །ཚིག་གི་དོན་རྣམས་སྟོན་བྱེད་པའོ། །འདིས་
ནི་བཞི་པ་བསྟན་ཏོ། །
སྔར་བཤད་པའི་ཡི་གེ་དེ་དག་འབྲས་བུ་ཅིའི་ཕྱིར་འཇུག་པར་བྱེད་ཅེ་ན། ཀ་ལ་
སོགས་པ་ཡི་གེའི་ཁོང་ནས་མིང་དབྱུང་བ་ནི་ཡི་གེ་འདུས་ནས་ཀ་པ་ལ་སོགས་པ་དོན་གྱི་ངོ་
བོ་སྟོན་པའི་མིང་འགྲུབ་པའོ། །མིང་གི་ཁོང་ནས་ཚིག་ཕྱུང་བ་ནི་མིང་འདུས་ནས་ཙན་དན་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གྱི་ཀ་བ་ལ་སོགས་པ་དོན་གྱི་ཁྱད་པར་སྟོན་པའི་ཚིག་འགྲུབ་པའོ། །ཚིག་འདུས་པས་ནི་
བརྗོད་བྱའི་དོན་རྣམས་འཇུག་ལྡོག་གི་ཡུལ་དུ་སྟོན་པའི་ངག་འགྲུབ་པའོ། །ངག་འདུས་
པས་ནི་འཇུག་ལྡོག་གི་ཡུལ་དུ་མ་རྟོགས་པའི་རབ་བྱེད་འགྲུབ་པའོ། །རབ་ཏུ་བྱེད་པ་འདུས་
པས་ནི་ཆོས་ཀྱི་ཕུང་པོའམ་བསྟན་བཅོས་ཆེན་པོའི་བར་དུ་འགྲུབ་པས་འཆད་པ་དང་རྩོམ་
པ་དང་རྩོད་པ་ལ་སོགས་པ་མཆོག་ཏུ་མཁས་པའི་བྱ་བ་རྣམས་བདེ་བླག་ཏུ་རྟོགས་པའི་ཆེད་
དུ་ཡིན་ནོ་ཞེས་བྱ་བ་ཡིན་ནོ། །
ཇི་སྐད་དུ་སྨྲ་བའི་སྒོ་ལས། སྐྱེས་བུ་སྨྲ་བར་འདོད་པ་ཡིས། །གཞི་མཐའི་ཡི་གེའི་བྱེ་
བྲག་དག །ལེགས་པར་ཁོང་དུ་ཆུད་པ་ན། །དེ་འདུས་མིང་དང་དེ་བཞིན་ཚིག །ཤོ་ལོ་ཀ་
དང་རབ་བྱེད་སོགས། །མིང་ཚིག་ཡི་གེ་མཚུངས་པའི་ཕྱིར། །ཚིག་སྦྱོར་འབད་པ་མེད་པར་
འགྱུར། །ཞེས་གསུངས་པ་དང་རྗེས་སུ་མཐུན་པའོ། །
བཟློག་པའི་སྒོ་ནས་བསྟན་པ། མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་
འགྱུར། །མོའི་ཡི་གེ་འ་ལ་སོགས་པ་མེད་ན་ཕོའི་ཡི་གེ་ཀ་ལ་སོགས་པ་འདུས་པ་ཙམ་གྱིས་
བརྗོད་བྱའི་སྟོན་པར་མི་འགྱུར་ལ། ཕོ་ཡིག་དེ་དག་རྣམས་ལ་ཡང་། འཇུག་པར་བཅས་པ་
མེད་པ་ནི། །མིང་དང་ཚིག་ཀྱང་གསལ་མི་ནུས། །ཕོའི་ཡི་གེ་ཀ་ལ་སོགས་པ་དེ་དག་རྣམས་
ལ་ཡང་སྔོན་འཇུག་དང་རྗེས་འཇུག་དག་དང་འབྲེལ་བ་མེད་ན་མིང་དང་ཚིག་དག་ཀྱང་
གསལ་བར་བྱེད་མི་ནུས་སོ། །ཞེས་པའོ། ། །
མིང་ཚིག་གསལ་བ་མེད་ནི། །དོན་རྣམས་བརྗོད་པར་མི་འགྱུར་རོ། །མིང་དང་ཚིག་
གསལ་བར་གསལ་བར་བྱེད་པའི་ཡི་གེ་རྣམས་མེད་ན་ནི་དོན་རྣམས་འཇུག་ལྡོག་གི་ཡུལ་དུ་
སྟོན་པའི་ངག་འཇུག་པར་ཡང་མི་འགྱུར་ཏེ། དང་པོའི་རྒྱུ་མེད་པའི་ཕྱིར་རོ། །དེ་ལྟར་གྱུར་
ན་འཇིག་རྟེན་གྱི། །དོན་མཚོན་བརྗོད་པ་ཀུན་ཀྱང་མེད། །རིག་བྱེད་སྨྲ་བའང་ཡོད་མི་
~48ལ



རྟགས་ཀྱི་འཇུག་པའི་འགྲེལ་པ། །
འགྱུར། །ཉན་ཐོས་རང་རྒྱས་སངས་རྒྱས་ཀྱི། །བསླབ་པ་རྣམས་ཀྱང་མེད་པར་འགྱུར། །
གཞུང་ཁ་ཅིག་ལས། ཉན་ཐོས་རང་རྒྱལ་སངས་རྒྱས་དང༌། །བསླབ་པ་རྣམས་ཀྱང་མེད་
པར་འགྱུར། །ཞེས་འབྱུང་ངོ༌། །དེ་ལྟར་གྱུར་ན་འཇིག་རྟེན་ན་དོན་བརྗོད་བྱར་མཚོན་ནས་
སྟོན་པ་མིང་གི་རྣམ་པ་ཅན་གྱི་སྒྲ་ཀུན་དང་། སྙན་དངགས་དང་སྲིད་སྲུང་དང་ངེས་བརྗོད་ལ་
སོགས་པ་ཕྱི་རོལ་བའི་རིག་བྱེད་སྨྲ་བ་དང་། སངས་རྒྱས་དང་ཉན་ཐོས་རང་སངས་རྒྱས་
དང་སངས་རྒྱས་ཀྱི་ས་ལ་བསླབ་པར་བྱ་བའི་གནས་ཀུན་ཀྱང་མེད་པར་འགྱུར་ན་དེ་ལྟ་ཡང་
མིན་པའི་ཕྱིར། ཡི་གེ་དང་མིང་དང་ཚིག་དང་ངག་རབ་ཏུ་བྱེད་པ་ལ་སོགས་པ་ནི་ཡོད་པ་
ཉིད་དོ། །
འོ་ན་དེ་དག་བསྟན་པར་མི་བྱའོ། །དཔེ་བསྟན་པ། ཇི་ལྟར་འཇིག་རྟེན་སེམས་ཅན་
དག །ཕུང་པོ་ཁམས་དང་སྐྱེ་མཆེད་དང་། །གྲུབ་མཐའ་གཞན་ཡང་ཡོད་མོད་ཀྱི། །རང་ཉིད་
ཀྱིས་ནི་མི་ཤེས་བཞིན། །དཔེར་ན་འཇིག་རྟེན་ན་སེམས་ཅན་གྱི་ཕུང་པོ་དང་ཁམས་དང་།
སྐྱེ་མཆེད་དང༌། གྲུབ་མཐའ་གཞན་གྱི་རྟེན་འབྲེལ་དང་ལས་དང་ཉོན་མོངས་པ་དང་རྣམ་
པར་བྱང་བ་ལ་སོགས་པའམ། ཡང་ཕྱི་རོལ་པ་དང་། ནང་པ་དང༌། ནང་པ་ལའང་གྲུབ་
མཐའ་བཞིའམ་ཐེག་པ་གསུམ་ལ་སོགས་པ་ཡོད་ཀྱང་། དེ་དག་གི་མཚན་ཉིད་མི་ཤེས་པ་
རྣམས་ལ་སངས་རྒྱས་ལ་སོགས་པ་དེ་དག་བསྟན་ཏོ། ། །
གྲུབ་མཐའ་གཞན་ཡང་ཡོད་མིན་ན། །ཞེས་འབྱུང་བ་ལྟར་ན་སངས་རྒྱས་པའི་ལས་
གཞིན་གྱི་དོན་དང་མཐུན་པར་ཡོད་པ་མིན་པས་ཤེས་ཞེས་སྦྱར་རོ། །
དོན་ལ་སྦྱར་ན། དེ་བཞིན་ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་
ཀྱང་། །རང་ཚུལ་དེ་ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །དེ་བཞིན་དུ་ཡི་གེ་ལ་
ཡང་དབྱངས་དང་། །གསལ་བྱེད་དང་། དྲག་པོ་དང་། བསྒྲེངས་པ་དང་། བཀུག་པ་དང་།
~ 49



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སྨད་པ་དང་། བསྒྲིམས་པ་དང་། གློད་པ་དང་། སྣ་དང་ལྡན་པ་དང་། རྣམ་པར་གཅད་པ་
དང་། ཐུང་ངུ་དང་། རིང་པོ་དང་། ཤིན་ཏུ་རིང་པོ་དང་། ཕོ་དང་། མོ་དང་། མ་ནིང་དང་།
ཤིན་ཏུ་མོ་དང༌། ཕོ་ལ་ཡང་སྐྱེས་བུ་རབ་འབྲིང་གསུམ་ལ་སོགས་པ་དང༌། རྐྱང་པ་དང༌།
སྔོན་འཇུག་དང༌། རྗེས་འཇུག་དང༌། བརྩེགས་པ་དང་། བརྩེགས་འཕུལ་ལ་སོགས་པ་
དང་། སྐྱེད་པར་བྱེད་པའི་རྒྱུ་དང༌། འབྱུང་བའི་གནས་དང་། འབྱིན་པའི་རྐྱེན་དང་། ང་རོ་
དྲག་པ་དང་། བར་མ་དང་། གཞན་པ་ལ་སོགས་པའི་འཇུག་ཚུལ་རྣམས་དང་། ཡི་གེ་
འདུས་པ་ལས་མིང་དང་། མིང་གི་མཚན་ཉིད་དང༌། རབ་ཏུ་དབྱེ་བ་དང༌། རྣམ་གྲངས་ལ་
སོགས་པ་དང་། མིང་འདུས་པ་ལས་ཚིག་དང་། ཚིག་གི་མཚན་ཉིད་དང་། རབ་ཏུ་དབྱེ་བ་
དང༌། ཚིག་འཇུག་པ་ལ་སོགས་པའི་མཚན་ཉིད་རྣམ་དག་སྨྲ་བའི་གང་ལ་ཀུན་ལ་ཡོད་ཀྱང་།
རང་ཉིད་ཀྱིས་དེ་དག་གི་མཚན་ཉིད་མི་ཤེས་ན། དོན་ལ་སྦྱོར་བ་ལྟ་ག་ལ་ཤེས། དེའི་ཕྱིར་དེ་
དག་ལ་བསྟན་དགོས་པས་སྐྱོན་མེད་ཅེས་བྱ་བ་ཡིན་ནོ། །
བཤད་པ་མཐར་ཕྱིན་པའི་བྱ་བ་བསྟན་པ། དེ་ཕྱིར་སྨྲ་བའི་དབང་ཕྱུག་གི །རྗེས་སྨྲས་
འདི་ཀུན་རྟོགས་གྱུར་ཅིག །མི་ཤེས་པ་རྣམས་ལ་བསྟན་དགོས་པ་དེའི་ཕྱིར་སྨྲ་བའི་དབང་
ཕྱུག་བྱཱ་ཀཱ་ར་ཎའི་མཁན་པོ་སྔོན་གྱི་མཁས་པ་རྣམས་ཀྱི་རྗེས་སུ་ཡང་དག་པར་སྨྲས་པའི་
དགེ་བ་འདིས་ནི་སྐྱེ་བོ་ཀུན་གྱིས་བྱཱ་ཀཱ་ར་ཎའི་གནས་ཀུན་རྟོགས་པར་གྱུར་ཅིག་ཅེས་
གཞན་དོན་དུ་ཡོངས་སུ་སྔོ་བ་བསྟན་ཏོ། །རྐང་པ་གཉིས་པོ་འདིའང་ཕྱིས་གཞན་གྱིས་
བཅུག་པའོ། །
རྟགས་ཀྱི་འཇུག་པའི་འགྲེལ་པ་དབུས་པ་བློ་གསལ་གྱིས་སློབ་མ་ལ་ཕན་པའི་དོན་དུ་ཤིན་ཏུ་གསལ་བར་སྦྱར་བ་
རྫོགས་སོ། །དགེའོ།། །།
༤ 50



༄༅། །སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་
འཇུག་ཚུལ་སུམ་ཅུ་པའི་རྣམ་འགྲེལ་བཞུགས་སོ། །
ཞྭ་ལུ་ལོ་ཙཱ་བ་ཆོས་སྐྱོང་བཟང་པོ།
ན་མོ་མཉྫ་བཛཱ་ཡ། ཚངས་དབང་དབྱངས་ལས་ཆོས་སྙན་གསུང་དབྱངས་ཀྱིས། །
མཐའ་ཡས་འགྲོ་ལ་མཐའ་ཡས་ཆོས་སྟོན་པ། །མ་ལུས་རྒྱལ་བ་སྐྱེད་མཛད་རྒྱལ་བའི་སྲས། །
གང་དང་དབྱེར་མེད་བླ་མ་མཆོག་བཏུད་ནས། །གངས་ཅན་སྐད་ཀྱི་བརྡ་སྤྲོད་གཙུག་ལག་
གཞུང་། །གངས་ཅན་མཁས་པ་ཐོན་མི་སམྦྷོ་ཊ། །གངས་ཅན་དམ་ཆོས་སྒྲོན་མེ་དེས་མཛད་
པའི། །བསྟན་བཅོས་ཟུང་འདི་རབ་ཏུ་དབྱེ་བར་བགྱི། །དེ་ལ་སྟོབས་བཅུ་མངའ་བ་ཉིད་
ཀྱིས། ལྷ་མོ་དྲི་མ་མེད་པའི་འོད་ཀྱིས་ཞུས་པའི་མདོ་ལས། གདོང་དམར་ཅན་གྱི་ཡུལ་དུ་
དམ་པའི་ཆོས་འབྱུང་བར་ལུང་བསྟན་པའི་ཁ་བ་ཅན་གྱི་ལྗོངས་འདིར། འཕགས་པ་འཇིག་
རྟེན་དབང་ཕྱུག་གི་སྤྲུལ་པའི་སྐུ། མིའི་དབང་པོ་སྲོང་བཙན་སྒམ་པོ་དེ་ཉིད་ཀྱི་སྐུ་རིང་ལ།
རྗེ་བཙུན་འཇམ་པའི་དབྱངས་ཀྱི་རྣམ་འཕྲུལ་ཐོན་མི་སམྦྷོ་ཊ་ཞེས་གྲགས་པ་དེ་ཉིད་ཀྱིས་
སྔར་བོད་ན་ཡི་གེ་མེད་པ་ལ། ལཉྫའི་ཡི་གེ་ལ་དཔེར་མཛད་ནས་བོད་ཀྱི་ཡི་གེ་དང་སྐད་ཀྱི་
གསུང་རབ་ལ་འཇུག་པའི་ཚུལ་སྔོན་མེད་པ་ཕུལ་དུ་བྱུང་བ་མཛད་དོ། །
འདི་ལ་བརྟེན་ནས་བྱང་ཕྱོགས་ཀྱི་ལྗོངས་བོད་དང་བོད་ཆེན་པོ། རྒྱ་ནག་དང་རྒྱ་ནག་
ཆེན་པོའི་མཐར་ཐུགས་པའི་རྒྱ་མཆོའི་གོས་ཅན་གྱི་གཞི་འདི་མཐའ་དག་བསྟན་པ་རིན་པོ་
ཆེའི་སྒྲོན་མེས་དེང་སང་གི་བར་དུ་སྣང་བར་མཛད་པ་ཉིད་ཀྱི་ཕྱིར་ན་མཁན་པོ་ཆེན་པོ་འདི་
ཉིད་ཀྱིས་མཛད་པའི་གཞུང་བཟང་པོ་འདི་དག་ཉེ་བར་མཁོ་བ་ཙམ་དུ་མ་ཟད། བྱས་པ་
~51~



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཤེས་ཤིང་དྲིན་དུ་གཟོ་བའི་སླད་དུའང་། མཁས་པ་རྣམས་ཀྱིས་འབྲི་ཞིང་ཀློག་པ་དང་འཆད་
པ་དང་ཉན་པ་དང་རབ་ཏུ་གསལ་བར་བྱེད་རིགས་པ་ཉིད་དོ། །
སྔོན་མཁན་པོ་འདིས་བོད་ཀྱི་སྐད་ལ་མཁོ་བའི་བསྟན་བཅོས་བརྒྱད་མཛད་པར་
གྲགས་པ་ལས། བསྟན་པ་འཕེལ་འགྲིབ་ཀྱི་དབང་གིས་དེང་སང་སུམ་ཅུ་པ་དང་རྟགས་ཀྱི་
འཇུག་པ་གཉིས་ལས་མི་སྣང་ལ། ཐོན་མིས་མཛད་པར་གྲགས་པའི་མུན་པའི་སྒྲོན་མེ་ནི་
ཐོན་མིས་མཛད་སྲིད་ནའང་། རྒྱ་གར་གྱི་སྐད་ཀློག་ཚུལ་ཡིན་གྱི། བོད་ཀྱི་སྐད་ལ་འཇུག་པ་
མ་ཡིན་ནོ། །དེས་ན་ཐོག་མར་སུམ་ཅུ་པ་འཆད་པར་བྱེད་པ་ལ་གསུམ་སྟེ། བསྟན་བཅོས་
ལ་འཇུག་པའི་སྒོ་བཤད་པ། འཇུག་བྱ་བསྟན་བཅོས་ཀྱི་རང་བཞིན་བཤད་པ། བསྔགས་པ་
བརྗོད་དེ་མཇུག་བསྡུ་བའོ། །དང་པོ་ལ་གཉིས་ཏེ། དོན་ཆེན་བསྒྲུབ་ཕྱིར་མཆོད་བརྗོད་
བཤད། །རང་བཞིན་བརྗོད་དེ་དམ་བཅའ་བཤད་པའོ། །དང་པོ་ནི། སྤྱིར་དཀོན་མཆོག་
གསུམ་པོ་གང་ལ་རིམ་པ་བཞིན་དོན་གཉིས་མཐར་ཕྱིན་པ་དང་ལམ་དང་འགོག་བདེན་
གྱིས་བསྡུས་པའི་ལུང་རྟོགས་དང་རིག་གྲོལ་གྱི་ཡོན་ཏན་མཆོག་མངའ་བའི་དཀོན་མཆོག་
གསུམ་པོ་དེ་རྣམས་ལ་ཕྱག་འཚལ་ལོ། །
བྱེ་བྲག་ཏུ། གང་གིས་སྒྲ་དབྱངས་ཏེ་ཨཱ་ལི་སྔོན་གྱི་དུས་སུ་གསུངས་པ་ཡི། རྗེ་བཙུན་
འཇམ་པའི་དབྱངས་ལ་ཕྱག་འཚལ་ལོ། ། །
གང་གིས་མིང་གཞི་སྟེ་ཀཱ་ལི་སྔོན་དུ་གསུངས་པ་སྒྲའི་ལྷ་རྟག་ཏུ་ཞི་བ་ལ་ཕྱག་འཚལ་
ལོ༑ ༑སྔོན་འཕགས་པའི་ཡུལ་དུ་སྒྲ་དང་སྙན་ངག་དང་སྡེབ་སྦྱོར་ལ་སོགས་པ་ལེགས་པར་
མཛད་པའི་མཁས་པ་དཔའ་བོ་དང་ཙནྡྲ་གོ་མི་ལ་སོགས་པ་རྣམས་དང་། བདག་ཉིད་ཀྱི་བླ་
མ་པཎྜི་ཏ་ལྷ་རིག་པའི་སེང་གེ་དང་ཡིག་མཁན་ལི་བྱིན་དག་ལ་ཡང་ཕྱག་འཚལ་ནས་ཞེས་
པ་སྟེ། བརྟག་གཉིས་ལས། རྟག་ཏུ་དགེ་ལ་ཞི་བ་ཉིད། །ཅེས་འབྱུང་བ་ལྟར་སངས་རྒྱས་ལ་
~52



སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་འཇུག་ཚུལ་སུམ་ཅུ་པའི་རྣམ་འགྲེལ།
རྟག་ཞི་བར་བཤད་དུ་ཡོད་པར་གསུངས་སོ། །འདིར་ནས་ཀྱི་སྒྲ་ནི་བྱེད་པ་པོ་གཅིག་གིས་
བྱ་བ་གཉིས་བྱེད་པའི་བྱ་བ་སྔ་མའི་མཐར་སྦྱོར་བ་ཉིད་ཡིན་ཏེ་ཕྱག་འཚལ་ནས་བཤད་པར་
བྱ་ཞེས་འགྲེལ་ལོ། ། །
གཉིས་པ་ལ་གྲུབ་མཐའ་ལ་ཞུགས་པ་ཕྱི་ནང་གཉིས་ལས། ནང་པ་སངས་རྒྱས་པའི་
ཉན་ཐོས་དང་རང་རྒྱལ་དང་སངས་རྒྱས་ཀྱི་བསླབ་པ་ཀུན་གྱི་གཞི་འཛིན་པར་བྱེད་ཅིང་།
ཕྱི་རོལ་པའི་ངེས་བརྗོད་དང་མཆོད་སྦྱིན་དང་སྲིད་སྲུང་དང་སྙན་ངག་སྟེ། རིག་བྱེད་བཞི་པོ་
སྨྲ་བ་རྣམས་ཀྱིའང་རྒྱུ་ཡིན་ལ་འཇིག་རྟེན་ཕལ་པ་རྣམས་དང་ཐུན་མོང་བ་ཀ་བ་ལ་སོགས་
པ་མིང་དང་འདུས་བྱས་མི་རྟག་ཅེས་པ་ལ་སོགས་པ་ཚིག་ཏུ་བརྗོད་པ་ཀུན་གྱི་གཞིར་གྱུར་
པ་ནི་ཡི་གེའི་སྦྱོར་བ་ཡིན་པས་དགོས་པ་ཁྱད་པར་ཅན་དེ་ལྟ་བུ་དང་ལྡན་པའི་ཡི་གེའི་སྦྱོར་
བ་བཤད་པར་བྱ་ཞེས་པ་སྟེ། ཚིགས་སུ་བཅད་པ་གསུམ་པོ་འདི་ནི་རྩོམ་པ་པོ་རང་ཉིད་སྐྱེས་
བུ་དམ་པར་རྟོགས་པ་དང་། རྩོམ་པ་མཐར་ཕྱིན་པར་འགྱུར་བ་དང་། ཉན་པ་པོ་བསྟན་
བཅོས་ལ་དགོས་སོགས་ཆོས་བཞི་མཐོང་ནས་བདེ་བླག་ཏུ་འཇུག་པར་འགྱུར་བའི་ཕྱིར་
མཛད་དོ། །ཞེས་ཤེས་པརབྱའོ། ། །
གཉིས་པ་འཇུག་བྱ་བསྟན་བཅོས་ཀྱི་རང་བཞིན་བཤད་པ་ལ་གཉིས་ཏེ་ཡི་གེའི་རྣམ་
གཞག་རྒྱས་པར་བཤད། མིང་དང་ཚིག་གི་འཇུག་པ་བསྟན། དང་པོ་ལ་གསུམ། བོད་ཡིག་
སུམ་ཅུ་སོ་བཞི་བཤད། རྗེས་འཇུག་སྔོན་འཇུག་མི་འཇུག་བསྟན། དེ་ཉིད་ཤིན་ཏུ་རྒྱས་པར་
བཤད་པའོ། །དེའི་དང་པོ་ལ། མདོར་བསྟན་རྒྱས་བཤད་གཉིས་ཀྱི་དང་པོ་ནི། རྒྱ་གར་གྱི་
ཡི་གེ་ལ་ཨཱ་ལི་ཨ་ཕྲེང་སྟེ་ཨ་ཡིག་ལ་སོགས་པའི་ཕྲེང་བ་དབྱངས་དང་། ཀཱ་ལི་ཀ་ཕྲེང་སྟེ་ཀ་
ཡིག་ལ་སོགས་པའི་ཕྲེང་བ་གསལ་བྱེད་ཀྱི་ཡི་གེ་གཉིས་ཡོད་པ་བཞིན་དུ་བོད་ཀྱི་ཡི་གེ་
ལའང་ཨཱ་ལི་ཀཱ་ལི་སྟེ་དབྱངས་དང་གསལ་བྱེད་གཉིས་ཡོད་པའོ། །
~53ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང པོ།
གཉིས་པ་ནི། དབྱངས་དང་གསལ་བྱེད་ཀྱི་ངོ་བོ་དང་གྲངས་དུ་ཞེ་ན། བོད་ཀྱི་ཡི་གེ་
ཨཱ་ལི་དབྱངས་ཡིག་གསལ་བར་མཚོན་པར་བྱེད་པ་ནི་ཨི་ཡིག་དང་སོགས་ཀྱི་སྒྲས་བསྟན་
པ་ཨི་ཨུ་ཨེ་ཨོ་རྣམས་ཏེ་བཞིར་ངེས་ཞེས་པའོ། །གང་ཡང་མཁས་པའི་ཁ་རྒྱན་དུ། བོད་ཀྱི་
དབང་དུ་མཛད་དེ། དབྱངས་རྣམས་ནི་ལྔའོ། །གསལ་བྱེད་རྣམས་ནི་ཉི་ཤུ་རྩ་དགུའོ། །ཞེས་
གསུངས་པ་ནི་གཞུང་འདི་དང་དངོས་སུ་འགལ་བ་ཁོ་ནར་ཟད་དོ། །བོད་ཀྱི་སྐད་ལ་ཀཱ་ལི་སྟེ། །
གསལ་བྱེད་ནི་གྲངས་སུམ་ཅུ་ཐམ་པ་ཉིད་དུ་ངེས་ཏེ། ཀ་ཁ་ག་ང་། ཅ་ཆ་ཇ་ཉ། ཏ་ཐ་ད་ན།
པ་ཕ་བ་མ། ཙ་ཚ་ཛ་ཝ། ཞ་ཟ་འ་ཡ། ར་ལ་ཤ་ས། ཧ་ཨའོ། །དེ་ལ་རྒྱ་གར་གྱི་སྐད་ལ་
དབྱངས་བཅུ་བཞི་དང་གསལ་བྱེད་སུམ་ཅུ་རྩ་གསུམ་དུ་ངེས་པ་ལ། འདིར་དབྱངས་ཡིག་
དབྲི་བ་ཁོ་ན་དང༌། གསལ་བྱེད་ལ་དབྲི་བསྣན་གཉིས་ཀ་ཡོད་དེ། དབྱངས་དང་པོ་ནི།
འདིར་གསལ་བྱེད་ཐ་མར་མཛད་ལ། ཨ་ཨཱ་ཨཱི་ཨཱུ་རྀ་རྀ་ལྀ་ལྀ་ཨེ་ཨོ་རྣམས་བོད་ཀྱི་སྐད་ལ་
རིང་ཐུང་དང་ལྕི་ཡང་གི་རྣམ་གཞག་མ་མཛད་པས་བོར་ཏེ། དབྱངས་ལྷག་མ་ཨི་ཨུ་ཨེ་ཨོ་
བཞིར་ངེས་པར་མཛད་དོ། །གསལ་བྱེད་སུམ་ཅུ་རྩ་གསུམ་ལས། སྡེ་པ་བཞི་པ། གྷ་ཛྷ་ཌྷ་དྷ་
བྷ་རྣམས་དང་། ལོག་པ་ཊ་ཋ་ཌ་ཎ་ཥ་རྣམས་ཏེ་བཅུ་འཕྲི་བའི་ལྷག་མ་ཉི་ཤུ་རྩ་གསུམ་གྱི་
སྟེང་དུ། བོད་སྐད་ལ་ཉེ་བར་མཁོ་བས། སྟོད་དུ་ཅ་ཆ་ཇ་གསུམ་དང༌། སྨད་དུ་ཞ་ཟ་འ་
གསུམ་སྟེ་དྲུག་དང་། དབྱངས་དང་པོ་ཨ་ཡིག་འདིར་གསལ་བྱེད་དུ་མཛད་པ་དང་བཅས་པ་
སུམ་ཅུར་ངེས་པར་མཛད་པ་ཡིན་ནོ། །
དེའང་ཅ་སོགས་དྲུག་ནི་རྒྱ་གར་ལ་མེད་ཅིང་། བོད་ལ་མཁོ་བ་དཔེར་ན། གཅིག་
དང་བཅུ་དང་བཅོམ་ལྡན་སོགས་ལ། ཨེ་ཀ །ད་ཤ །བྷག་བཱན་སོགས་ཡོད་པ་དང་། ཆང་
དང་ཆ་ཤས་ཆགས་པ་སོགས་ལ། མ་དྲོ་དང་། ཀ་ལ་དང་། རཱ་ག་སོགས་ཡོད་ཅིང་འཇིག་
རྟེན། འཇུག་པ་འཇམ་པ་སོགས་ཇ་ཡིག་དགོས་པ་རྣམས་ལ། ལོ་ཀ་ཨ་བ་ཏཱ་ར། མཉྫ་
~54མ



སློབ་དཔོན་ཨ་ནུས་མཛད་པའི་བོད་ཀྱེ་སྐད་ཀྱི་ག་ང་རབ་ལ་འཇུག་ཚུ་པ་སུམ་པའི་རྣམ་འགྲེལ། །
སོགས་སུ་ཡོད་ལ། ཞིང་དང་ཞི་བ་ཞོ་སོགས་ལ། ཀཱཊ། ཤི་བ། ད་དྷི་སོགས་དང་། ཟས་
དང་ཟག་པ་ཟད་པ་སོགས་ལ། བྷཏྟཾ། ཨཱཐུབ། ཀཱ་ཡ་སོགས་དང་། འམ་དང་འོན་ཏེ་འོ་མ་
སོགས་ལ། ཝ་དང་ན་ནུ་དང་དུག་སོགས་ཏེ། ཅ་སོགས་དྲུག་པོས་བོད་ཀྱི་སྐད་ལ་བརྗོད་པ་
ཇི་སྙེད་ཡོད་པ་དེ་དག་གི་སྐད་དོད་ལ་ཡི་གེ་དེ་དག་མི་སྲིད་ཅིང་། གཞན་དུའང་མེད་པས་
བོད་སྐད་ལ་དབྱངས་བཞི་དང་གསལ་བྱེད་སུམ་ཅུར་ངེས་པ་མཛད་པའོ། །
གཉིས་པ་ནི་གསལ་བྱེད་ཀྱི་ཡི་གེ་སུམ་ཅུ་པོ་དེ་ལས་ག་ལ་སོགས་པ་རྗེསའཇུག་ཡི་
གེ་ནི་བཅུ་ཡིན་ཏེ། བཅུ་པོ་དེ་དག་ལས་ག་ལ་སོགས་པ་ལྔ་ནི། རྗེས་སུ་འཇུག་པར་མ་ཟད་
སྔོན་དུའང་འཇུག་གོ། །དེ་དག་གི་ལྷག་མ་སྔོན་དང་རྗེས་གང་དུའང་མི་འཇུག་པ་ནི་ཉི་ཤུའོ། །
གསུམ་པ་དེ་ཉིད་ཤིན་ཏུ་རྒྱས་པར་བཤད་པ་ལ་གསུམ། སྡེ་ཚན་ཕྱེ་ནས་རྗེས་འཇུག་
དབྱུང་། དེ་ཉིད་ནང་ནས་སྔོན་འཇུག་བསྟན། མི་འཇུག་ཡི་གེ་ཉི་ཤུ་བཤད་པའོ། །དང་པོ།
ཀཱ་ལི་གསལ་བྱེད་སུམ་ཅུ་པོ་ཕྱེད་དང་བརྒྱད་ཀྱི་སྡེ་ཚན་དུ་གནས་པ་ནི། བཞི་ཚན་བཞི་ཚན་
དག་ཏུ་ཕྱེ་བ་ཉིད་དུ་གནས་པ་ལ། སྡེ་པ་དང་པོ། ཀ་ཁ་ག་ང་དང་། གསུམ་པ་ཏ་ཐ་ད་ན་
དང༌། བཞི་པ་པ་ཕ་བ་མ་སྟེ། སྡེ་པ་གསུམ་པོ་དེ་རྣམས་ལ་གནས་པའི་ཡི་གེ་མས་གཉིས་ཏེ་
ཕྱི་མ་གང་ཡིན་པ་ག་ང་ད་ན་བ་མ་རྣམས་དང་། སྡེ་པ་དྲུག་པ་ཞ་ཟ་འ་ཡའི་གསུམ་པ་འ་ཡིག་
དང༌། སྡེ་པ་བདུན་པ་ར་ལ་ཤ་ས་རྣམས་ལ་ནི་ཤ་ཡིག་མ་གཏོགས་པ་ར་ལ་ས་གསུམ་སྟེ། ག་
ང་ད་ན་བ་མ་འ་ར་ལ་ས་རྣམས་རྗེས་འཇུག་ཡི་གེ་བཅུ་རུ་བཤད། ཅེས་བྱའོ། །
གཉིས་པ་ནི། རྗེས་འཇུག་ཡི་གེ་བཅུ་པོ་ཉིད་ལའང་། དང་པོ་ག་དང་། གསུམ་པ་ད་
དང་། ལྔ་པ་བ་དང་། དྲུག་པ་མ་དང་། བདུན་པ་འ་སྟེ། ག་ད་བ་མ་འ་ལྔ་རྣམས་ནི་རྗེས་སུ་
འཇུག་པར་མ་ཟད་སྔོན་དུའང་འཇུག་ཅེས་པའོ། །
གསུམ་པ་ནི། འཇུག་པའི་ཡི་གེ་བཅུ་པོ་དག་གི་ལྷག་མ། ཀ་ཁ་ཅ་ཆ་ཇ་ཉ་ཏ་ཐ་པ་
~55
ན



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཕ་ཙ་ཚ་ཛ་ཝ་ཞ་ཟ་ཡ་ཤ་ཧ་ཨ་སྟེ་ཉི་ཤུ་སྔོན་རྗེས་གང་དུའང་མི་འཇུག་པས་མིང་གཞི་ཁོ་ན་
སྟེ༑ འདི་དག་ཉིད་ལས་ཚེག་བར་གཅིག་ཏུ་གསུམ་སྦྲེལ་ཀཅཉ། ཧཕཙ། ཝཞཤ་སོགས་ལྟ་
བུའམ། དེ་ལྟ་བུ་དག་ལ་དབྱངས་ཀྱི་ཡི་གེ་ཨི་ཨུ་ཨེ་ཨོ་བཞི་པོ་གང་རུང་ལྡན་པ། ཁཆིཉ།
ཉཏོཏ། བཙུཝ། ཝཞེཤ་སོགས་ལྟ་བུ་ནི་འབྱུང་སྲིད་ན་ཡང་། ཐོན་མི་བདག་གིས་བརྡ་སྦྱར་
བའི་བོད་སྐད་ཀྱི་གསུང་རབ་ཀྱི་ཐ་སྙད་གང་དུའང་འཇུག་པ་མིན་པས་བདག་གི་བརྡ་སྦྱར་
བའང་ཡོད་པ་མིན་ཞེས་པའོ། །
འདིར་མཁས་པའི་དབང་པོ་དབུས་པ་བློ་གསལ་གྱིས་བཤད་པ་ལས། ཁ་ཆུ་ཆེ། ཕུ་
ཆུ་ཆེ། ཁོ་ཚྭ་ཆེ་ཞེས་སོགས་མཁན་པོ་འདིའི་གཞུང་དང་མི་མཐུན་པ་སྣང་བས་དཔྱད་པར་
བྱ་ཞེས་གསུངས་ཀྱང་། འདིར་འགྲེལ་པའི་དོན་ཚེག་བར་གཅིག་པ་ལ་དགོངས་པ་དང༌།
མིང་གང་ཡངརུང་བ་ལ་རྗེས་འཇུག་ཡི་གེ་བཅུ་པོ་གང་རུང་ཞུགས་པར་བཞེད་པ་འོག་ནས་
འབྱུང་བ་ཉིད་ཀྱིས་བརྟག་མི་དགོསཔར་གྲུབ་པ་ཉིད་དོ། ། །
གཉིས་པ་མིང་དང་ཚིག་གི་འཇུག་པ་བཤད་པ་ལ་གཉིས། རྗེས་སུ་ཨཱ་ལིའི་དོན་
གཙོར་བཤད། དགར་བརྣན་འབྱེད་སྡུད་བཤད་པའོ། །དང་པོ་ལ་ལྔ། རྣམ་དབྱེ་དང་པོ་དང་
འབྲེལ་བ་སླར་བསྡུ་བཤད་པ། རྣམ་དབྱེ་གཉིས་པ་སོགས་དང་འབྲེལ་བ་ལའི་སྒྲ་བཤད་པ།
རྣམ་དབྱེ་དྲུག་པ་ཉིད་ཀྱི་མིང་མཐའ་མཐུན་སྦྱོར་བཤད་པ། རྣམ་དབྱེ་གསུམ་པ་དང་རྒྱན་
སྡུད་སོགས་བཤད་པ། རྣམ་དབྱེ་ལྔ་པ་དང་དགར་སྡུད་སོགས་བཤད་པའོ། །རྣམ་དབྱེ་དང་
པོ་དང་འབྲེལ་བའི་སླར་བསྡུ་བཤད་པ། དང་པོ་ནི་རྗེས་སུ་འཇུག་པའི་ཡི་གེ་བཅུ་པོ་ནི།
མིང་གང་ཡང་རུང་བ་དག་གི་ནི་མཐར་སྦྱར་བ། དེ་ལ་ཨཱ་ལི་བཞི་པ་ཨོ་ཡིག་སྦྱར་བ་ནི།
དོན་རེ་ཞིག་རྫོགས་པར་སྟོན་པ་སྟེ། དེའི་ཐ་སྙད་ནི་སླར་བསྡུ་བ་ཞེས་བྱ་བར་ནི་ཤེས་པར་
བྱའོ། །དཔེར་ན་འདི་ནི་རྟག་གོ །འདི་ནི་མི་རྟག་གོ །འདི་ནི་འབྱུང་ངོ༌། །འདི་ཡོད་དོ། །
56



སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་འཇུག་ཚུལ་སུམ་ཅུ་པའི་རྣམ་འགྲེལ།
འདི་ཡིན་ནོ། །ཕྱག་རྒྱས་བཏབ་བོ་ཞེ་པ་ལ་བཏབ་པོ་ཞེས་པར་ཡོད་ནི། ཕོ་ཡིས་ཕོ་ཡི་མིང་
མཐའ་དྲངས་པའི་ལུགས་སོ། །དེ་དང་ཚད་མཉམ་མོ། །མངོན་པར་དགའ་འོ། །འབྱུང་བར་
འགྱུར་རོ། །འོད་གསལ་ལོ། །མངོན་པར་རྫོགས་པར་སངས་རྒྱས་སོ། །ཞེས་པ་ལྟ་བུ་
རྣམས་ནི་སླར་བསྡུ་རྫོགས་ཚིག་ཅན་དངོས་ཡིན་ལ། བྱའོ་སྙམ་ནས་ཡོད་དོ་ཞེས་སོགས་
སླར་བསྡུ་མ་ཡིན་པ་ཡང་ཡོད་དེ། དེ་དག་ནི་གཙོ་བོར་རྣམ་དབྱེ་དང་པོ་དངོས་པོ་ཙམ་
བརྗོད་པ་དང་འབྲེལ་བ་ཤས་ཆེའོ། །འདིར་ད་དྲག་གི་དབང་གིས་ཐོབ་པ། དེར་ཕྱིན་ཏོ། །
གྱུར་ཏོ། །བཀའ་སྩལ་ཏོ། །ཞེས་པ་ལྟ་བུ་རྣམས་ཀྱང་། འདས་ཚིག་ཡིན་པས་ད་དྲག་ཐོབ་
ལ༑ ད་ཡིག་རྗེས་འཇུག་གི་ཕོ་ཡིན་པས་མིང་གཞིའི་ཏ་ཡིག་ལ་ཨོ་སྦྱར་བ་ཉིད་སླར་བསྡུ་སྟེ།
ད་དྲག་དངོས་སུ་མ་སྦྱར་ནའང་། དེ་ཐོབ་པ་ཡིན་པས་ཕོ་ཡིག་སྦྱར་བ་ཉིད་དུ་ཕྱའོ། ། །
གཉིས་པ་ནི། རྗེས་འཇུག་ཡི་གེ་བཅུ་པོ་རྣམས་ལས། གང་ཡང་རུང་བའི་མིང་གི་
མཐའ་ན་རྗེས་འཇུག་བཅུ་པ་ས་ཡིག་གནས་པ་དེ་ལ་ཨཱ་ལི་གཉིས་པ་ཨུ་ཡིག་སྦྱར་བས་སུ་
ཞེས་འབྱུང་བ་ནི། ཤར་ཕྱོགས་སུ་འགྲོ། སངས་རྒྱས་ལ་སྐྱབས་སུ་མཆི། ཞེས་པ་ལྟ་བུའི་སུ་
ཡིག་རྣམས་ནི་རྣམ་དབྱེ་གཉིས་པ་ལས་སུ་བྱ་བ་ཡིན་ཅིང་། དེ་བཞིན་དུ་གང་ཡང་རུང་བའི་
མིང་གི་མཐའ་ན་རྗེས་འཇུག་བརྒྱད་པ་ར་ཡིག་གནས་པ་དེ་ལ། ཨཱ་ལི་གཉིས་པ་ཨུ་ཡང་
སྦྱར་བས། རུ་ཞེས་འབྱུང་བའང་རྣམ་དབྱེ་གཉིས་པ་དང་། རྣམ་དབྱེ་བཞི་བ་དག་སྟེ། འདི་
རུ་མགོན་པོ་རྟགས་བཞུགས་ནས། །ཞེས་པ་གཉིས་པ་ལས་དང་།།
རྣམ་དབྱེ་བཞི་པ་དཔེར་ན། དེང་འདིར་བདེ་ལེགས་ཤོག་ཅེས་པ་ལྟ་བུའི་འདིར་ཅེས་
པའང་འདི་རུཞེས་པ་བསྡུས་པ་སྟེ། འདི་ནས་བཤད་པའི་རུ་ཡིག་ཕལ་ཆེར་དེང་སང༌།
འདིར་ནི་རྒྱལ་བ་དགྲ་རྒྱལ་ཞེས་པ་དང་། དེར་ནི་ཁྱེད་རྣམས་ཕྱིན་པར་འགྱུར། ཞེས་པ་ལྟ་
བུར་ར་ཡིག་ཉིད་སྦྱོར་བས་རྣམ་དབྱེ་གཉིས་པ་སྟོན་པ་མང་བར་སྣང་ངོ་། །
ཀ57-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཡང་གང་ཡང་རུང་བའི་མིང་མཐའ་ན་རྗེས་འཇུག་གསུམ་པ་ད་ཡིག་གནས་པ་དེ་ལ།
ཨཱ་ལི་གཉིས་པ་ཨུ་ཡིག་སྦྱར་བས་དུ་ཞེས་པ་འབྱུང་བའང་། རྣམ་དབྱེ་གཉིས་པ་ལས་ཀྱི་
དོན་ལ་དབུགས་དབྱུང་དུ་གསོལ། བཤད་དུ་གསོལ། མདུན་དུ་བཀུག །བསམ་དུ་མེད།
ཅེས་པ་ལྟ་བུ་རྣམས་དང་། རྣམ་དབྱེ་བཞི་པ་ལ། དེའི་ཆེད་དུ་དང་། དེའི་ཕྱིར་དུ་ཞེས་པ་ལྟ་
བུ༑ བདུན་པ་གནས་གཞི་ལ། སྟེང་དུ་བཞག །ནང་དུ་བཅུག་ལྟ་བུ་དང་། ཚེ་སྐབས་ལ།
དུས་རྒྱུན་དུ་ལྟ་བུ་དང་། ད་དྲག་མཐའ་ལས་ཀྱང་། དྲག་ཏུ་བརྒྱལ། རྒྱབ་ཏུ་བསྐྱུར། དབང་
བསྐུར་ཏུ་གསོལ། བཀའ་སྩལ་ཏུ་གསོལ། ཕ་རོལ་ཏུ་ཞེས་སོགས་ལ། ཏ་ལ་ཨུ་སྦྱར་བ་ཕོའི་
མིང་མཐའ་དྲངས་པ་སྟེ། འདི་ལའང་དེ་ཉིད་རང་གི་སྒྲ་མཐུན་པའི་ཞེས་པ་དང་ཅི་རིགས་
པར་སྣང་ངོ༌། །
རྗེས་འཇུག་བཞི་པ་ན་ཡིག་དང་དགུ་པ་ལ་ཡིག་ནི་ཨཱ་ལི་སྦྱོར་བ་ལ་མི་ལྟོས་པར་ན་
དང་ལ་ཡིག་རྐྱང་དངོས་ཀྱང་བདུན་པ་གནས་གཞི་དང་། གཉིས་པ་ལས་དང༌། བཞི་པ་
དགོས་ཆེད་དང་། དེ་ཉིད་ཚེ་སྐབས་ལ་འཇུག་པ་ཡོད་དེ། དཔེར་བརྗོད། འདི་སྐད་བདག་
གིས་ཐོས་པ་དུས་གཅིག་ན། ཞེས་པ་དང་། མཉན་ཡོད་ན། ཀུན་དགའ་ར་བ་ན། འདི་ཡོད་
ན་འདི་འབྱུང་ཞེས་སོགས་རྣམ་དབྱེ་བདུན་པ་ཉིད་དང་དེ་ཁོ་ན་ཉིད་ཅེས་པ་དེ་ཉིད་དང་། སྔ་
དྲོའི་དུས་སུ་ན། ནམ་ལངས་པ་ན། ཉི་མ་ཤར་བ་ན་ཞེས་སོགས་ཚེ་སྐབས་ལ་འཇུག་ཅིང་།
སྡོམ་དུ་ན་ཞེས་པ་ལ་སོགས་འགའ་ཞིག་རྒྱ་གར་གྱི་སྐད་དོད་མེད་པ་ལ་ལོ་ཙཱ་བས་བླ་ཐབས་
སུ་བསྣན་པའང་སྣང་སྟེ། ད་མདོར་བསྡུ་ན། ཞེས་དང་། ཡིན་གྲང་ན། ལྷའང་ཕྱག་འཚལ་
ན༑ དོན་དམ་པར་དབྱེར་མེད་ན། བྱང་ཆུབ་ཐོབ་པར་བྱ་ན། དེ་ལྟ་ན་ཞེས་སོགས་ལྟ་བུའོ། །
ལ་ཡིག་རྣམ་དབྱེ་གཉིས་པ་ལ་འཇུག་པ། སངས་རྒྱས་ལ་སྐྱབས་སུ་མཆི་སོགས་
དང༌། ཤིང་ལ་རླུང་གིས་བསྐྱོད་པ་ཞེས་པ་ལྟ་བུ་དང་། །
~58མ་



སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་འཇུག་ཚུལ་སུམ་ཅུ་པའི་རྣམ་འགྲེལ།
རྣམ་དབྱེ་བཞི་པ་ཆེད་དུ་བྱ་བ་ལ་འཇུག་པ། བྲམ་ཟེ་ལ་ཟས་བྱིན། ཞིང་ལ་ཆུ་དྲོངས།
བདག་ལ་ཐུགས་བརྩེ་བར་མཛོད། ཟས་ལ་སྲེད་ཅེས་པ་ལྟ་བུ་དང་། རྣམ་དབྱེ་བདུན་པ་ལ་
འཇུག་པ། ཤིང་ལ་བྱ་གནས། རྒྱ་མཚོ་ལ་ནོར་བུ། མཁས་པ་ལ་ཡོན་ཏན། མཁའ་ལ་ཉི་ཟླ།
ས་ལ་ལོ་ཏོག །ཕྱུག་པོ་ལ་ནོར་ཡོད་ཅེས་སོགས་ཤིན་ཏུ་མང་ངོ༌། །
ཁ་ཅིག་ཏུ་ཚིག་གི་འཇོག་མཚམས་ལ་བླ་ཐབས་སུ་བྱས་པའང་མང་སྟེ། མཐོ་རིས་ཀྱི་
བདེ་བ་དང་ལྡན་པ་ལ་གནོད་པ་མི་མངའ་ཞིང་། ཞེས་པ་ལྟ་བུའོ། །དེ་ལྟར་སུ་དང༌། རི་
དང་། དུ་དང་། ན་དང་། ལ་དང་འདི་ནས་ཤུགས་ཀྱིས་བསྟན་པའི་ཏུ་ཡིག་རྣམས་ནི། རྣམ་
དབྱེ་གཉིས་པ་ལས་སུ་བྱ་བ་དང་། བཞི་པ་ཆེད་དུ་བྱ་བ་དང་། བདུན་པ་རྟེན་གནས་དང༌།
དངོས་པོའི་དེ་ཁོ་ན་ཉིད་དང༌། ཚེ་སྐབས་ཏེ་དུས་རྣམས་སྟོན་པ་ལ་ལའི་སྒྲ་དང་དོན་མཐུན་
པ་ཡིན་ཏེ། ཤར་ཕྱོགས་སུ་འགྲོ་དང་། ཤར་ཕྱོགས་ལ་འགྲོ། དེ་རུ་འགྲོ་དང་དེ་ལ་འགྲོ། རྒྱ་
གར་སྐད་དུ་དང་། རྒྱ་གར་སྐད་ལ། འདི་ན་ཡོད་དང་འདི་ལ་ཡོད་ཅེས་སོགས་ཏེ། སྨྲ་སྒོར་
དུ་ལ་སོགས་པ་ལ་དང་མཐུན། །ཞེས་པ་ལྟ་བུ། ཕུང་པོ་རྣམས་ནི་དུ་ཞེས་པ་ལྟ་བུའི་དུ་ནི་ལ་
དང་དོན་མཐུན་པ་མ་ཡིན་ཏེ། ག་ཏི་ཞེས་པ་བསྒྱུར་བ་གྲངས་ཅི་ཙམ་ཡོད་འདྲི་བའི་ཚིག་
ཡིན་པས་སོ། །
གསུམ་པ་མདོར་བསྟན། རྒྱས་བཤད། དོན་བསྡུ་གསུམ་གྱི་དང་པོ་ནི། རྣམ་དབྱེ་
དྲུག་པ་འབྲེལ་བའི་སྒྲ་དང་མིང་གི་སྒྲ་མཐའ་རྗེས་འཇུག་ཡི་གེ་བཅུ་པོ་སོ་སོ་ལ། ཨི་སྦྱར་
བའི་རྣམ་དབྱེ་དང་མཐུན་ལུགས་ནི། འདི་དང་འདིའོ་ཞེས་ཤེས་པར་བྱའོ། ། །
གཉིས་པ་ནི། དེ་དག་ཀྱང་དཔེར་ན་རྗེས་འཇུག་བཅུ་ལས་དང་པོ་ག་དང་ང་གཉིས་
ཡོད་པའི་མཐའ་ཅན་ལ་ནི། རྗེས་འཇུག་གི་ཡི་གེ་དང་པོ་ག་ལ་ཨི་སྦྱར་བའི་གི་ཞེས་པ་ཉིད་
མཐུན་ཏེ། བདག་གི་རྣམ་དཔྱོད་པད་ཚལ་རྒྱས་པའི་གཉེན། །གང་གི་མཁྱེན་བརྩེ་ཉི་མའི་
~59-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
འོད་ཟེར་གྱིས། །ཞེས་པ་ལྟ་བུ་དང་། རྗེས་འཇུག་གསུམ་པ་ད་དང་། ལྔ་པ་བ་དང་། བཅུ་པ་
ས་རྣམས་སྦྱར་བའི་མཐའ་ལ་ནི་ཀྱ་དང་ཨི་སྦྱར་བ་ཀྱི་ཞེས་པའི་སྒྲ་ཉིད་མཐུན་ཏེ། ཁྱོད་ཀྱི་
རྒྱབ་ཀྱི་གཡས་ཀྱི་ཆར། །ཞེས་པ་ལྟ་བུ་དང་། རྗེས་འཇུག་བདུན་པ་འ་ཡིག་གི་མཐའ་ཅན་
ཉིད་ལ་ནི་བདུན་པ་འ་ཡིག་ཉིད་ལ་ཨི་སྦྱར་བའི་འི་ཉིད་མཐུན་ཏེ། བྱང་ཆུབ་སེམས་དཔའི་
སྦྱོར་བ་ཞེས་པ་ལྟ་བུ་འ་ཡིག་དངོས་ཀྱི་མཐའ་ཅན་དང་། དིའི་སྒྲ་འཇག་པའི་ཚུལ་ནི། ཞེས་
པའི་དེ་དང༌། སྒྲ་དང་འཇུག་པ་རྣམས་ཀྱི་མཐའ་ལ་འ་ཡིག་དངོས་སུ་མེད་ཀྱང་རྗེས་འཇུག་
བཅུ་པོ་མ་ཞུགས་པའི་མིང་གི་སྦྱོར་བ་མེད་པར་གསུངས་པར་རིགས་པས་འ་མཐའ་ཅན་དུ་
དོན་གྱིས་ཐོབ་པ་རྣམས་ཀྱི་མཐར་ཡང་འི་ཉིད་མཐུན་པའོ། །
སྔར་བཤད་པའི་ལྷག་མ་རྣམས་ཏེ། ན་མ་ར་ལ་ཞེས་པ་རྣམས་ཀྱི་མཐའ་ཅན་ལ་ནི།
གྱ་ལ་ཨི་སྦྱར་བ་གྱི་ཞེས་པ་ཉིད་མཐུན་ཏེ། དོནགྱི་ཚུལ། གཏམ་གྱི་གཞི། ཤར་གྱི་ཕྱོགས།
དཔལ་གྱི་བདག་པོ། ཞེས་པ་ལྟ་བུ་རྣམས་དང་། འདི་ནས་དངོས་སུ་མ་བསྟན་ཡང་། ཚིགས་
བཅད་རྐང་པ་ཁ་སྐོང་ལ་ཡི་གེ་རྐྱང་པ་དང་མཐའ་རྟེན་དངོས་སུ་མེད་པའི་མཐར་ཡ་ལ་ཨི་
སྦྱར་བ་ཉིད་སྣང་སྟེ། རྣམ་གྲོལ་འབྲས་བུ་འཚལ་བ་ཡི། །ཞེས་དང་། འདས་པའི་སངས་
རྒྱས་རྣམས་དང་ཕྱོགས་བཅུ་ཡི། །ཞེས་སོགས་མང་ངོ༌། །
གསུམ་པ་ནི། དེ་ལྟར་ན་གི་ཀྱི་གྱི་དང་འི་དང་ཡི་ཞེས་པ་འདི་དང་རྣམ་དབྱེ་དྲུག་པ་
དང་འབྲེལ་བའི་སྒྲ་གསལ་བར་བྱེད་པ་ལ། རྗེས་འཇུག་གི་ཡི་གེ་རྣམས་སོ་སོའི་མཐར་རང་
རང་གི་སྒྲ་དང་མཐུན་པའི་ཡི་གེ་སོགས་རྣམས་ལ་ཨི་སྦྱར་བ་དྲུག་པ་འབྲེལ་བའི་ས་བཤད་
པའོ། །
བཞི་པ་ལ་རྣམ་དབྱེ་གསུམ་པ་དངོས་བཤད་པ། དེའི་ཞར་བྱུང་རྒྱན་སྡུད་བཤད་པ།
ལྷག་བཅས་བཤད་པ། འབྱེད་སྡུད་བཤད་པ་དང་བཞིའི་དང་པོ་ནི། རྣམ་དབྱེ་གསུམ་པ་
ལ6().



སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་འཇུག་ཚུལ་སུམ་ཅུ་པའི་རྣམ་འགྲེལ།
དངོས་བཤད་པ། སྔར་བཤད་མ་ཐག་པའི་གི་ཀྱི་གྱི་འི་ཡི་ཞེས་པའི་སྒྲ་ལྔ་པོ་དེ་དག་ཉིད་ལ་
ནི་རྗེས་འཇུག་བཅུ་པ་ས་ཡིག་སྦྱར་བ་ནི། རྣམ་དབྱེ་གསུམ་བྱེད་པ་པོ་རུ་ཤེས་པར་བྱའོ། ། །
དཔེར་ན། འདི་སྐད་བདག་གིས་ཐོས་པ་ཞེས་དང་། གང་གིས་མཚོན་ཏེ་མཚན་ཉིད་
དུ་ཞེས་དང་། ཁྱོད་ཀྱིས་སྲོག་ཆགས་གསད་མི་བྱ་ཞེས་དང་། འཁོར་བ་ལ་ནི་རྒྱབ་ཀྱིས་
ཕྱོགས་ཞེས་དང༌། སངས་རྒྱས་ཀྱིས་གསུངས་ཞེས་པ་ལྟ་བུ་དང༌། འིའི་མཐར་ས་སྦྱར་བ་
བྱང་ཆུབ་སེམས་དཔའ་འིས། དེ་འིས་འདི་འིས་ཞེས་པ་ལྟ་བུ་འདིའི་དངོས་བསྟན་ལྟར་ན་
ཐོབ་པ་འདྲ་བར་སྣང་ཡང་སྐད་གསར་བཅད་ལ། བྱང་ཆུབ་སེམས་དཔས། དེས་འདིས་
ཞེས་པ་འདི་དག་གིས་བྱེད་པ་པོ་སོགས་གསལ་བར་སྣང་ངོ༌། །
ཡི་ལ་ས་སྦྱར་བ་ནི། མཛའ་བོ་གཉིས་སྐྱེས་འདི་ཡིས་ནི། །ཞེས་སོགས་ལྟ་བུ་དང་།
གྱི་ལ་ས་སྦྱར་བ། ཀུན་གྱིས་གོ་བར་བྱ་ཕྱིར་བཤད། །ཅེས་དང་། གཏམ་གྱིས་བསྙད་ཅེས་
དང༌། གསོར་གྱིས་ཕུག་ཅེས་དང་། ཟིལ་གྱིས་མནན་ཞེས་པ་ལྟ་བུ་དང་། ཡང་མདོ་ལས།
མིག་གི་འདུས་ཏེ་རེག་པའི་རྐྱེན་ཀྱིས་ཚོར་བ་ཞེས་སོགས་དང་། ཟིལ་ཀྱིས་མནན་ཞེས་
དང་། རབ་འབྱོར་ཀྱིས་གསོལ་བ་ཞེས་སོགས་ན་ར་ལའི་མཐར་ཀྱི་སྦྱར་བ་ནི་ད་དྲག་གིས་
ཡིན་པའི་དབང་དུ་བྱས་པ་སྟེ། འདིའང་མང་པོ་གསུང་རབ་རྣམས་ན་ཡོད་པས་ཞིབ་ཏུ་
དཔྱད་པར་བྱའོ། །སྟག་སྟོན་གྱིས། ད་བ་ས་གསུམ་གྱི་མཐར་དམིགས་བསལ་ལ་གྱིས་
འཐོབ་པའི་དཔེར་བརྗོད་དུ། ཁྲུས་གྱིས་བག་ཡོད་གྱིས། གསོལ་གདབ་གྱིས། ཞེས་པ་ལྟ་
བུ་བཤད་པ་ནི། རྣམ་དབྱེའི་བྱེད་པ་དང་། ཚིག་མ་ཕྱེ་བའི་གསུང་སྟེ། འདིའི་གྱིས་ཞེས་པ་ནི་
ཀུ་རུ་ཞེས་པ་བསྒྱུར་བའི་ཚིག་ཡིན་གྱི། རྣམ་དབྱེ་གསུམ་པའི་ཆ་ཤས་མིན་པའི་ཕྱིརརོ། །
གཉིས་པ་ནི། སྔར་འབྲེལ་བའི་སར་བཤད་པའི་ཀྱི་དང་འི་དང་ཡི་རྣམས་ཀྱི་ཨཱ་ལི་སྟེ་
དབྱངས་དང་ཨི་ཡིག་ཕྱིས་ནས། ཀྱ་འ་ཡ་ཞེས་པར་སོང་བ་ལ། རྗེས་འཇུག་གཉིས་པ་ང་
~6】 མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཡིག་སྦྱར་བས། ཀྱང་འང་ཡང་ཞེས་པ་འབྱུང་བ་ན། སྨྲ་བ་བཅད་ཀྱང་སྲིད་པ་འཆད་ཅེས་པ་
ལྟ་བུ་ཚིག་རྒྱན་གཉིས་དང་། དེ་ལས་ལྔ་ནི་སྔོན་དུའང་འཇུག །ཅེས་པ་ལྟ་བུ་སྡུད་པ་དང་།
རྒྱལ་བ་དེ་དག་ལ་ཡང་མཆོད་པར་བགྱི་ཞེས་པ་ལྟ་བུ་རྣམས་ཏེ། ཡང་དང་འང་ཉིད་ཚིགས་
བཅད་ཀྱི་ཡིག་གྲངས་ཚང་ན་འང་དང་། མ་ཚང་ན་ཡང་དུ་འགྱུར་ཏེ། རྒྱན་དང་སྡུད་པ་ཅི་
རིགས་པར་སྣང་ངོ༌། ། །
གསུམ་པ་ནི། སྔར་བཤད་པའི་ལ་དང་དོན་མཐུན་པའི་སུ་ཡིག་ལ་དབྱངས་ཨུ་ཕྱིས་
ནས། དེ་ལ་སྡེ་བ་གསུམ་པ་ཏ་སྡེའི་དང་པོ་ཏ་སྦྱོར་བས་སྟ་ཞེས་པར་སོང་བ་དེ་ལ་དབྱངས་
ཨཱ་ལི་གསུམ་པ་ཨེ་སྦྱར་བས་སྟེ་འབྱུང་བ་དེ་ནི་བརྗོད་བྱའི་དོན་དེ་མ་རྫོགས་པར་སྟོན་པ་
ལྷག་མ་དང་བཅས་པའི་སྒྲའོ། །འདིའི་དཔེར་བརྗོད་ཀྱི་བསྡུ་བའི་ཚིགས་བཅད་ནི། ག་ང་བ་
མ་འ་རྣམས་དང༌། །རྐྱང་པ་མཐའ་རྟེན་མེད་པ་སྟེ། །ད་མཐར་དེ་དང་ད་དྲག་དང༌། །ས་ན་ར་
ལའི་མཐར་ཏེའོ། །ཞེས་པ་བཟུང་ནས། ལྷག་བཅས་ཀྱི་སྒྲ་རྗེས་འཇུག་གི་དབང་གིས་ཏེ་
དང་དེ་དང་སྟེ་གསུམ་དུ་ངེས་པའང་རིམ་པ་བཞིན། རྗེས་འཇུག་ག་ང་བ་མ་དང་། །འ་ཡིག་
དངོས་སུ་ཡོད་པ་དང་། །མིང་མཐའི་ཡི་གེ་རྐྱང་བ་དང་། །མཐའ་རྟེན་འ་ཡིག་དངོས་སུ་མ་
བྲིས་པས་མེད་པ་ལྟར་སྣང་བོ་རྣམས་ཏེ་དེ་དག་གི་མཐར་ས་སྟེ་ཐོབ་པ། དཔེར་ན། རྟག་སྟེ།
འཇིག་པ་མེད་པའི་ཕྱིར་ཞེས་པ་དང༌། འཇིག་ཅིང་འབྱུང་སྟེ་བྱས་པའི་ཕྱིར་ཞེས་པ་དང་།
རྒྱས་བཏབ་སྟེ་ཞེས་དང་། འདི་ནི་མཐོང་བའི་ལམ་སྟེ་ཞེས་པ་དང༌། དེ་ནི་བྱང་ཆུབ་སེམས་
དཔའ་སྟེ་ཞེས་པ་དང་། དཔག་བསམ་ཤིང་ཅན་རྒྱས་པ་སྟེ་ཞེས་པ་དང་། ཤར་ལ་སོགས་པ་
ཕྱོགས་བཅུ་སྟེ་ཞེས་པ་ལྟ་བུ་རྣམས་དང༌། ད་ཡིག་གི་མཐར་དེ་ཐོབ་པ། འདི་ལྟར་བཤད་དེ་
ཞེས་པ་དང་། འདི་ལྟ་བུ་ཞིག་ཡོད་དེ་ཞེས་པ་དང་། ཐེ་ཚོམ་བཅད་དེ་ཞེས་པ་དང་། ད་དྲག་
དང་ས་ན་ར་ལའི་མཐར་ཏེ་རྐྱང་ཐོབ་པ། དེར་ཕྱིན་ཏེ་ཞེས་པ་དང་། དེ་ལྟར་གྱུར་ཏེ་ཞེས་པ་
ལ62ལ



སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་འཇུག་ཚུལ་སུམ་ཅུ་པའི་རྣམ་འགྲེལ།
དང༌། བཀའ་བསྩལ་ཏེ་ཞེས་པ་དང་། སངས་རྒྱས་ཏེ། ཤེས་ཏེ། ཡིན་ཏེ། འོན་ཏེ་ཞེས་དང་།
འབྱུང་བར་འགྱུར་ཏེ། བདལ་ཏེ་ཞེས་སོགས་མང་ངོ་། །འདི་རྣམས་ལའང་ལྷག་བཅས་ཏེ།
ཚིག་ཕྱི་མ་སྒྲུབ་བྱེད་འདྲེན་པ་ལྟ་བུ་དང་། ཚག་གི་འཇོག་མཚམས་དང་། ཚིགས་བཅད་ཀྱི་
ཁ་སྐོང་ལྟ་བུ་དག་ཀྱང་སྣང་སྟེ། དཔག་བསམ་ཤིང་ཅན་རྒྱས་པ་སྟེ། །ཞེས་པ་ལྟ་བུ་རྣམས་སོ་
བཞི་བ་ནི། རྗེས་འཇུག་གི་ཡི་གེ་བཅུ་པོ་ལ་རྗེས་འཇུག་ཉིད་ཀྱི་ཡི་གེ་དྲུག་པ་མ་
ཡིག་སྦྱར་ན། འབྱེད་པ་དང་སྡུད་པ་ལ་སོགས་པ་ཅི་རིགས་པར་འཇུག་པ་ཡིན་ཏེ། འབྱེད་
པ་ནི། དེ་ལ་འབྱུང་པོ་ནི། ཤ་ཟའམ། སྨྱོ་བྱེད་དམ། གྲིབ་གནོན་ནམ། སྲིན་པོའམ་ཞེས་པ་
ལྟ་བུ་དང༌། སྡུད་པ་ནི། ལྷའམ་མིའམ། ལྷ་མ་ཡིན་ནམ། དུད་འགྲོ་འམ་སེམས་ཅན་དུ་
གཏོགས་པ་དེ་དག་ཐམས་ཅད་ཀྱིས་ཞེས་པ་ལྟ་བུ་དང༌། ཡང་འདི་རྟག་གམ་མི་རྟག་ཅེས་པ་
ལྟ་བུ། དྲི་བ་དང་། ཐེ་ཆོམ་ལའང་འཇུག་ཅིང་། རིགས་ཀྱི་བུའམ་རིགས་ཀྱི་བུ་མོ་ཞེས་པ་ལྟ་
བུ་གང་ཡང་རུང་བ་བསྡུ་བ་རྣམ་པར་བརྟག་པའམ་གདམ་ང་ཅན་ལའང་འཇུག་གོ། །
ལྔ་པ་ལ། རྣམ་དབྱེ་ལྔ་པ་དངོས་དང་། ཞར་བྱུང་དགར་སྡུད་བཤད་པ་དང༌། བོད་
པའི་རྣམ་དབྱེ་བཤད་པ་དང་གསུམ་གྱི་དང་པོ་ནི། རྣམ་དབྱེ་ལྔ་པ་དངོས་དང་ཞར་བྱུང་
དགར་སྡུད་བཤད་པ། རྗེས་སུ་འཇུག་པའི་ཡི་གེ་བཅུ་པོ་རྣམས་ཀྱི་བཞི་པ་ན་ཡིག་དང་དགུ་
པ་ལ་ཡིག་དང་ལ་བཅུ་པ་ས་ཡིག་སྦྱར་བའི་ནས་དང་ལས་ཞེས་བྱ་བ་དག་ནི་རྣམ་དབྱེ་ལྔ་པ་
འབྱུང་ཁུངས་ཀྱི་ས་སྟོན་པ་ཡིན་ཏེ། ཤར་ནས་ཉི་མ་འཆར། ནང་ནས་ནོན། རྒྱུ་ལས་འབྲས་
བུ་ཞེས་པ་སོགས་མང་པོ་སྣང་ངོ༌་། །
གཉིས་པ་ནི། རིགས་དང་རྫས་དང་ཡོན་ཏན་སོགས་ཀྱི་སྤྱི་ལས་ལོགས་སུ་དགར་བ། །
ལྷ་ཡི་ནང་ནས་ཚངས་པ་དང་། །མི་ཡི་ནང་ནས་བྲམ་ཟེ་ཉིད། །ཅེས་པ་ལྟ་བུ་དང་། སྐྱེབོ་
རྣམས་ལས་རྒྱལ་རིགས་དཔའ། །བུད་མེད་རྣམས་ལས་སྔོ་བསངས་མཛེས། །ཞེས་པ་ལྟ་བུ་
~63–



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དང་། སྡུད་པའང་དེ་བཞིན་དུ་འཇུག་པ་ཡིན་ཏེ། གཟུགས་ནས་རྣམ་མཁྱེན་གྱི་བར། ཞེས་
པ་སོགས་ཤིན་ཏུ་མང་ཞིང་། ལྷག་བཅས་ལའང་མཐོང་སྟེ། ཕྱག་འཚལ་ནས་བཤད་བར་བྱ།
ཞེས་པ་ལྟ་བུ་དང་། སྔ་ཕྱི་མཚམས་སྦྱོར་བ་ལའང་སྟེ། དེ་ནས་ཞེས་པ་རྣམས་སོ། །
གསུམ་པ་ནི། གང་ཡང་རུང་བའི་མིང་བརྗོད་པའི་དང་པོ་རུ། ཀྱེ་ཞེས་བྱ་བའི་སྒྲ་སྦྱར་
བ་ནི་མིང་ནས་བོད་པའི་རྣམ་དབྱེ་ཡིན་པར་ཤེས་པར་བྱ་སྟེ། ཀྱེ་རྒྱལ་བའི་སྲས་དག །ཞེས་
ལྟ་བུ་སྟེ་གོ་སླའོ། །
གཉིས་པ་དགར་བརྣན་འབྱེད་སྡུད་ལ་སོགས་པ་བཤད་པ་ལ། ནི་སྒྲའི་དགར་བརྣན་
སྒོས་སུ་བཤད། །དང་སྒྲ་འབྱེད་སྡུད་སྒོས་སུ་བཤད། །དེ་དང་གང་གི་འཇུག་ཚུལ་བཤད། །
བདག་པོའི་ས་དང་དགག་སྒྲ་བཤད། །ཚིགས་བཅད་འགྲེལ་བའི་མན་ངག་བཤད། །རྗེས་
འཇུག་མེད་མི་རུང་དུ་བཤད་པ་དང་དྲུག་གི་དང་པོ་ནི། ནི་སྒྲ་བཤད་པ། གང་མིང་ཞེས་
སོགས་རྩ་བ་གསུམ་པའི་ཚིགས་སུ་བཅད་པ་སྟེ། གང་ཡང་རུང་བའི་མིང་གི་མཐའ་དང་
མཐུན་པ་ཡི། རྗེས་འཇུག་བཞི་པ་ན་ཡིག་ལ་ནི་དབྱངས་ཨི་སྦྱར་བ་ནི་ཞེས་པའི་སྒྲ་འདི་
མང་པོའི་ནང་ནས་དམིགས་ཀྱིས་དགར་བ་དང་། དོན་དང་ཁྱད་ཆོས་བྱ་བྱེད་མང་པོ་
དམིགས་ཀྱིས་ངེས་བཟུང་བྱས་ཏེ་བརྣན་ནས་བརྗོད་པའི་ཚིག་ཏུ་འགྱུར་ཏེ། དཔེར་ན།
ལྷའི་ཚོགས་འདི་དག་ལས་གདོང་བཞི་པ་འདི་ནི་ཚངས་པའོ། །ལག་པ་བཞི་པ་འདི་ནི་ཁྱབ་
འཇུག་གོ། །མིག་སྟོང་ཡོད་པ་འདི་ནི་བརྒྱ་བྱིན་ནོ། །མགྲིན་པ་སྔོན་པོ་འདི་ནི་དབང་ཕྱུག་
གོ༑ ༑ཞེས་པ་ལྟ་བུའི་སྒྲ་ནི་དགར་བའི་ཚིགས་ཡིན་ཏེ། སཾསྐྲྀ་ཏ་ལ་ཧི་དང་ཧུ་ཞེས་པ་ཡོད་པ་
བསྒྱུར་བའོ། །
བརྣན་པ་ནི། བཅོམ་ལྡན་འདས་ཆོས་ཐམས་ཅད་ནི་ཐུགས་སུ་ཆུད། ཆོས་ཀྱི་འཁོར་
ལོ་ནི་རབ་ཏུ་བསྐོར། སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་ནི་མངའ། ཞེས་སོ་ལྟ་



སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་འཇུག་ཚུལ་སུམ་ཅུ་པའི་རྣམ་འགྲེལ།
བུའོ། ། །
གཉིས་པ་ནི། མིང་གང་ཡང་རུང་བའི་བར་མཚམས་རྣམས་སུ་རྗེས་འཇུག་གསུམ་པ་
ད་ཡིག་ལ་ནི། རྗེས་འཇུག་གཉིས་པ་ང་ཡིག་སྦྱར་བས་དང་ཞེས་པའི་སྒྲར་གྱུར་པ་དེ་ནི་
ཚིག་སྔ་ཕྱིའི་ནུས་པས་སྡུད་པ་ལའང་འཇུག་སྟེ། གང་དང་གང་ཡིན་པ་དེ་དང་དེ་ཐམས་ཅད་
ཅེས་པ་ལྟ་བུ་དང༌། ལྷ་དང་མི་དང་ལྷ་མ་ཡིན་རྣམས་ཀྱི་མཐོ་རིས་སོ། །ཞེས་པ་ལྟ་བུ།
འབྱེད་པ་ལ་འཇུག་པའང་། ཕུང་པོ་ལ་ལྔ་སྟེ། གཟུགས་དང་ཚོར་བ་དང་། ཞེས་
སོགས་ཀྱི་དང་སྒྲའོ། །རྒྱུ་མཚན་ལ་འཇུག་པ་དཔེར་ན། ལེགས་པར་སློབས་དང་མཁས་
པར་འགྱུར། ཞེས་པ་སྟེ། བསླབས་པས་ཞེས་པའི་དོན་ཅན་ནོ། །ཚེ་སྐབས་ལ་འཇུག་པ།
དུས་དང་བྱ་བ་མཉམ་དུ་བརྗོད་པ། ཉི་མ་ཤར་བ་དང་འགྲོ། ཞེས་པ་ལྟ་བུ་གདམས་ངག་
འདོམས་པའི་ཚིག་ལའང་། ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང༌། ཉོན་
དང༌། གྱིས་དང་། ཞེས་སོགས་ལྟ་བུ་རྣམས་ཏེ། དེ་ལྟར་དང་སྒྲའི་འཇུག་པ་ནི་རྣམ་པ་ལྔའོ། །
གསུམ་པ་ནི། གང་ཡང་རུང་བའི་མིང་གི་ཡ་མཐའ་སྟེ་ཐོག་མ་རུ་རྗེས་འཇུག་གསུམ་
པ་ད་ཡིག་ལ་དབྱངས་ཨེ་ཡིག་སྦྱར་བ་དེ་ཞེས་པའི་སྒྲ་འདི་ནི་འཇུག་ཚུལ་མང་སྟེ། ཐ་སྙད་
ཀྱི་དབང་དུ་བྱས་ན་འདས་པ་དང་། རྣམ་གྲངས་གཞན་བརྗོད་པ་དང་། ལྷག་བཅས་དང་
གསུམ་ལ་འཇུག་པ་ཡིན་ཏེ། ང་དེའི་ཚེ་དེའི་དུས་ན་ཞེས་པ་ལྟ་བུ་འདས་པ་དང་། མིག་ཀྱང་
དེ་ཡིན་རིག་པའང་དེ་སྟེ། དེ་ནི་བློ་དང་དེ་ཤེས་རབ་ཅེས་པ་ལྟ་བུ་རྣམ་གྲངས་གཞན་བརྗོད་
པ་དང་། ཞབས་ལ་བཏུད་དེ་སྤྱི་བོས་བླངས་ཞེས་པ་ལྟ་བུ་ལྷག་བཅས་རྣམས་ལ་འཇུག་པས་
སོ༑ ༑
དངོས་པོའི་དབང་དུ་བྱས་ན། བདག་གི་དངོས་པོ་དང་། གཞན་གྱི་དངོས་པོ་དང་།
གསང་བའི་དངོས་པོ་དང༌། དེ་ཁོ་ན་ཉིད་ཀྱི་དངོས་པོ་ཞེས་བྱ་བ་དང་བཞི་རུ་འཇུག་པར་
~55



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
བྱས་ཏེ། དཔེར་ན། བདག་གི་དེ་ཁྱོད་ཀྱི་དེ། དེ་སྦ་བར་བྱ། དེ་ཁོ་ན་ཉིད་ཅེས་པ་དང་།
འདིའང་བརྡ་སྔོན་དུ་སོང་བ་ལ་བརྗོད་པ་ཉུང་བས་ཆོག་པ་དང༌། གཞན་གྱི་གསལ་བར་
ཤེས་ཀྱིས་དོགས་པའི་བརྗོད་པ་ལ་མཁོ་བ་ཉིད་དོ། །དུས་ཀྱི་དབང་དུ་བྱས་ནས་སྔར་
བཤད་པ་དཔེར་བརྗོད་པ་ལྟར་འདས་པ་དང་། དེ་མ་ཟད་དེའི་དུས་ན་འཁོར་ལོས་བསྒྱུར་
བའི་རྒྱལ་པོ་དུང་ཞེས་བྱ་བ་འབྱུང་བར་འགྱུར་ཞེས་པའི་དེ་ཡིག་ལྟ་བུ་མ་འོངས་པ་ལའང་
འཇུག་པས་འཇུག་པ་རྣམ་པ་གཉིས་ཡིན་ནོ། ། །
དེ་ལྟར་ན་དེ་ཞེས་བྱ་བའི་འཇུག་པ་ནི། འདིར་གསུམ་དང་བཞི་དང་གཉིས་ཀྱི་དབྱེ་
བས་རྣམ་པ་དགུ་སྟེ། འོན་ཀྱང་ཐ་སྙད་ཀྱི་སྐབས་སུའང་འདས་པ་དང་། དུས་ཀྱི་སྐབས་སུ་
འདས་པ་འབྱུང་བ་མི་ཟློས་པའི་རྒྱུ་མཚན་ནམ། ཡང་ན་ཐ་སྙད་ཀྱི་དབང་དུ་བྱས་པའི་
གསུམ་གྱི་ཡ་གྱལ་གཞན་ཞིག་ཡིན་པ་བརྟག་པར་བྱའོ། །
གང་ཡང་རུང་བའི་མིང་བརྗོད་པའི་དང་པོ་རུ། རྗེས་འཇུག་དང་པོ་ག་ཡིག་ལ་ནི་
རྗེས་འཇུག་གཉིས་པ་ང་ཡིག་སྦྱར་བས་གང་ཞེས་པ་ནི་སྤྱི་ལ་ཁྱབ་པའི་སྒྲ་ཉིད་དུ་འགྱུར་ཏེ།
གང་གི་དང་པོར་བྱང་ཆུབ་ཐུགས་བསྐྱེད་ནས། །ཞེས་པ་དང་། གང་དང་ཡང་དག་ལྡན་བྱས་
ཞེས་པ་དང་། གང་གི་བློ་གྲོས་སོགས་དང་། གང་བྱས་ན་མི་རྟག་སོགས་སྤྱི་ཁྱབ་ཀྱི་སྒྲ་ཡིན་
པས་བྱེ་བྲག་ལའང་འཇུག་པ་ཉིད་དོ། །འདིར་སངས་རྒྱས་པ་རྣམས་ཀྱི་སྒྲ་འཇུག་པ་ལ་བརྡ་
དང་བརྗོད་འདོད་ཀྱི་དབང་ཁོ་ན་ཡིན་གྱི་དོན་གྱི་སྒོ་ནས་ཤེས་པ་ཅི་ཡང་མེད་དེ། བརྗོད་
འདོད་ངེས་པའི་རྒྱུ་ཡིན་ཕྱིར་ཞེས་པ་དང་། བརྗོད་པར་འདོད་པའི་གཞན་དབང་ཕྱིར། །སྒྲ་
རྣམས་གང་ལའང་མེད་པ་མིན། །ཞེས་པ་རྟོག་གེའི་ཚུལ་ལས་འབྱུང་བས་སོ། །
བཞི་པ་ནི། གང་ཡང་རུང་བའི་མིང་གི་མ་མཐའ་ན། པུ་རུ་ཥ་ནི་སྐྱེས་བུ་སྟེ། དེའི་རུ་
དང་ཥ་ཕྱིས་པའི་པུ་ཡིག་ཀྱང་སྐྱེས་པའི་ཕོ་མཚོན་པའི་སྒྲ་ཡིན་ལ། ལིངྒ་ཞེས་རྟགས་སམ་
~66ལ



སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་འཇུག་ཚུལ་སུམ་ཅུ་པའི་རྣམ་འགྲེལ།
མཚན་མ་སྟེ། པུ་ལིང་ཡི་སྒྲ་པ་ཡིག་ལྟ་བུ་མེད་པ་དེ་ལ་པུ་ལིངྒའི་སྒྲ་སྦྱར་ན་དེ་བདག་པོའི་
སར་ནི་ཤེས་པར་བྱ་ཞེས་པ་སྟེ། དཔེར་ན། རྟ་པ། གསེར་པ། སངས་རྒྱས་པ། མུ་སྟེགས་པ།
ཚོང་པ་ཞེས་སོགས་ལྟ་བུ་དང་། འདི་ལ་ཁ་ཅིག་ཏུ་བ་ཕྱེད་ཀྱང་སྣང་སྟེ། ཁ་ལོ་བ། ཕོ་ཉ་བ་
སོགས་དང་། ཁ་ཅིག་ཏུ་པོ་ཡིག་སྟེ། བྱེད་པ་པོ། ཚོར་བ་པོ་སོགས་དང་། ཁ་ཅིག་ཏུ་ཅན་
ཡིག་སྟེ། རལ་གྲི་ཅན། འཁོར་ལོ་ཅན་སོགས་དང་། འདིས་མཚོན་ནས། བློ་ལྡན་ཤེས་ལྡན་
སོགས་ཀྱང་བདག་པོའི་སར་ཤེས་པར་བྱའོ། ། །
དགག་སྒྲ་བཤད་པ། གང་ཡང་རུང་བའི་མིང་གི་ཡ་མཐའ་སྟེ། ཐོག་མ་ན་སྦི་བུད་
མེད་དམ་མོ། ལིངྒ་རྟགས་ཏེ། སྟྲཱི་ལིངྒ་ཡི་སྒྲ་མོ་རྟགས་མེད་པ་དེ་ལ་སྟྲཱི་ལིངྒ་སྦྱར་ན་སྒྲ་དེ་
དགག་པའི་གནས་སུ་ཤེས་པར་བྱའོ། །ཞེས་པ་སྟེ། འདིར་མོ་རྟགས་ནི་དགག་སྒྲ་སྟེ། བོད་
སྐད་ལ་མ་མི་མེད་མིན་ཞེས་པ་སོགས་ལྟ་བུ་སྟེ། དགག་སྒྲ་ཐོག་མ་ན་ཡོད་པ། མ་རིག་པ།
མི་ཤེས་པ། མ་སྐྱེས་པ། མི་འགགས་སོགས་དང་། མ་མཐའ་ན་ཡོད་པ། གཟུགས་མེད། སྒྲ་
མེད་སོགས་ལྟ་བུ་དང་། ཡོད་མིན་མེད་མིན་ཞེས་སོགས་ལྟ་བུ་སྟེ། འདི་དགག་པའི་གནས་
སུ་ཤེས་པརབྱའོ། ། །
ལྔ་པ་ནི། གསུང་རབ་རྣམས་སུ་ཚིགས་སུ་བཅད་པ་བསྡེབས་པའི་དོན། རྣམ་དབྱེ་
དང་ཚིག་ཕྲད་སོགས་མཚམས་སྦྱོར་རྣམས་ཀྱི་སྒྲ་ཅུང་ཟད་བསྡུས་པ་ཡོད་པ་དེ་ཡང་
མཚམས་སྦྱོར་བསྡུས་པ་དེ་བཞིན་དུ་སྦྱར་ནས་བཤད་པར་བྱའོ། །ཞེས་པ་ལྟ་བུ་སྟེ་འདིར་
མཚམས་སྦྱོར་དང་རྣམ་དབྱེ་དང་ཚིག་སྔ་ཕྱིའི་ནུས་པ་སྟེ། དེ་རྣམས་ལ་བརྟགས་ནས་ཚིགས་
བཅད་རྣམས་ལྷུག་པར་ཕྲལ་ཏེ་བཤད་ཅེས་པའི་དོན་ནོ། །
དྲུག་པ་ནི། མིང་དང་ཚིག་གི་དོན་གསལ་བར་བྱེད་པ་ལ་རྗེས་འཇུག་གི་ཡི་གེ་བཅུ་པོ་
མེད་དུ་མི་རུང་བ་ཡིན་ཏེ། སྔོན་འཇུག་ལྔ་པོ་གང་རུང་ཡོད་དམ་མེད་ཀྱང་རུང་ལ། མིང་
~67



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གཞིའི་ཡི་གེ་གང་ཡིན་ཞིག་ལ་གཉིས་སྦྲེལ་ཡོད་དམ་གསུམ་སྦྲེལ་ཡོད་ཀྱང་རུང་། ཨཱ་ལི་
བཞི་ལས་གང་ཡང་རུང་བ་དང་འབྲལ་ཡང་རུང་། རྗེས་འཇུག་ཡི་གེ་བཅུ་པོ་གང་རུང་ཞིག་
མ་ཞུགས་ན་མིང་གཞན་སྦྱོར་བ་སྟེ། རྗེས་འཇུག་བཅུ་པོ་གང་རུང་ཞུགས་པ་ལས་གཞན་
པའི་མིང་གི་སྦྱོར་བ་ཐོན་མི་བདག་གིས་བརྡ་སྦྱར་བའི་གསུང་རབ་ལ་ཡོད་མི་སྲིད་པའི་ཕྱིར་
+
གསུམ་པ་བསྔགས་པ་བརྗོད་དེ་མཇུག་བསྡུ་བ་ལ། རྗེས་འཇུག་ཤེས་པས་མཁས་
པར་གྱུར། །མཁས་པས་ཉམས་སུ་བླངས་ཚུལ་བཤད། །དེའི་ཐོག་མའི་བསླབ་རིམ་བསྟན། །
བསླབ་པར་བྱ་བའི་དུས་ཀྱི་བྱ་བ་བསྟན་པ་དང་བཞིའི་དང་པོ་ནི། རྗེས་འཇུག་ཤེས་པས་
མཁས་པར་འགྱུར་བ་བཤད་པ། རྗེས་འཇུག་བཅུ་ཡི་དོན་གྱི་འཇུག་ཚུལ་མཁས་པར་ཤེས་
ན༑ གསུང་རབ་ཡི་གེར་འབྲི་བ་དང་། གླེགས་བམ་དུ་བྱས་པ་ཀློག་པ་དང་སློབ་པ་བཤད་པ་
བྱེད་པ་རྣམས་ཀྱི་དུས་སུ་རྗེས་འཇུག་དང་འབྲེལ་བའི་མཚམས་སྦྱོར་གྱི་སྒྲ་ལ་རྨོངསཔའི་
ཐོགས་པ་མེད་ཅིང་ཚིག་དོན་འབྲེལ་བ་སྨྲ་བ་འབལ་བའི་གཏམ་ལ་མཁས་པའི་མཆོག་ཏུ་
འགྱུར་ཞིང་གཞན་ཡང་རྗེས་འཇུག་ཤེས་པ་ཡི་ཕན་ཡོན་གྱི་གསུང་རབ་དེའི་དོན་གྱི་རྣམ་
པར་འབྱེད་པའི་སྦྱོར་བ་སྟེ། འགྲེལ་པ་སོགས་མ་མཐོང་བཞིན་དུའང་དོན་རྣམ་པར་འབྱེད་
པའི་འགྲེལ་པ་དང་མཐུན་པའི་ངག་ཚིག་སྦྱོར་བ་ཤེས་པར་འགྱུར་བའོ། ། །
གཉིས་པ་ནི། དེ་ལྟ་བུའི་མཁས་པ་དེས་རྗེས་འཇུག་གིས་སྦྱོར་བྱལ་མཁས་པར་གྱུར་
པའི་ཚེ་ན། རྗེས་འཇུག་གི་སྦྱོར་བེ་མཁས་པ་དེས་ལུང་གི་དོན་དང་ཕྱིན་ཅི་མ་ལོག་པར་སྦྱོར་
བ་སྟེ། གསུང་རབ་ཀྱི་དོན་མ་ནོར་བར་ཤེས་པ་དང་། དེས་བླ་མའི་མན་ངག་ཕྱིན་ཅི་མ་ལོག་
པར་གོ་བར་འགྱུར་བས་རྗེས་འཇུག་ལ་མཁས་པ། ལུང་སྟོན་ལ་མཁས་པ། བླ་མའི་མན་
ངག་ལ་མཁས་པ་སྟེ་དེ་གསུམ་སྦྱར་ནས་སྙིང་པོའི་དོན་ཉམས་ལེན་གྱི་ཐོག་ཏུ་དབབ་པར་བྱ་
ཀ68



སློབ་དཔོན་ཨ་ནུས་མཛད་པའི་བོད་ཀྱི་སྐད་ཀྱི་གསུང་རབ་ལ་འཇུག་ཚུལ་སུམ་ཅུ་པའི་རྣམ་འགྲེལ།
ཞེས་པའོ། །
གསུམ་པ་ནི། སྔར་སྨོས་པའི་རིམ་པ་དེ་དག་ནི་ལས་དང་པོ་བ་བསླབ་པ་ལ་བརྩོན་
པའི་གང་ཟག་གིས། དང་པོར་ང་རོ་དྲག་པོ་ཀ་ལ་སོགས་པ་རྣམས་ལ་རང་རང་གི་འབྱུང་
གནས་ལས་ལེགས་པར་ཐོན་པའི་སྐད་ཀྱིས་སྦྱང་བར་བྱ་ཞིང་། དེ་ལས་སྔོན་འཇུག་དང་
མིང་གཞི་དང་རྗེས་འཇུག་གསུམ་སྦྱར་ནས་ཀློག་པ་དང་། དེ་ནས་ཚེག་བར་གཅིག་གི་བར་
གྱི་ཡི་གེ་བསྡུས་ནས་ཀློག་པ་སོགས་བྱ་སྟེ། ཀློག་ཚུལ་རྒྱས་པར་རྗེ་བཙུན་བསོད་ནམས་རྩེ་
མོས་མཛད་པའི་བྱིས་པ་བདེ་བླག་ནས་འབྱུང་བ་བཞིན་དུ་སྟེ། རྒྱས་པར་དེ་ཉིད་དུ་བལྟའོ། །
རིམ་པ་དེ་དག་ནི་ཀློག་དག་པའི་ཆེད་དུ་ངེས་པར་བསླབ་དགོས་པ་ཡིན། རྟགས་འཇུག་
ནས་འབྱུང་བ་ལྟར། རྗེས་འཇུག་བཞི་ཡིས་སྦྱོར་བ་སྟེ། གང་ལ་འཇུག་གང་གིས་འཇུག །ཇི་
ལྟར་འཇུག །ཅིའི་ཕྱིར་འཇུག་པ་རྣམས་ནི་ཤིན་ཏུ་གཅེས་པས་བླ་མ་ལས་ཆོས་མཉན་པ་
དང་། རང་ཉིད་ཀྱི་བསམས་པ་དང་གཞན་ལ་བསྟན་པའི་ཆེད་དུ་ངེས་པར་སྦྱོར་བའོ། །
མཉན་པ་སོགས་ཀྱི་ཡན་ལག་དེ་དག་གི་མཐུ་ཡིས་ནི་འཐོབབྱ་འབྲས་བུའི་ཆེད་དུ་གསུང་
རབ་ཀྱི་དོན་རྣམ་པར་ངེས་པར་གཏན་ལ་དབབ་པར་བྱའོ། །
དེ་ལྟ་བུའི་བསླབ་པའི་རིམ་པ་འདི་ཡིས་ནི། སྐྱེས་བུ་གང་ཞིག་འབད་པ་ཆུང་ངུས་
ཀྱང་། ཤེས་རབ་མྱུར་དུ་གྲོལ་བར་འགྱུར་ན་ཆེན་པོས་ལྟ་ཅི་སྨོས། རྒྱུ་མཚན་དེའི་ཕྱིར་ན་
མཁས་པར་འདོད་པས་དུས་དང་པོར་སྔར་སྨོས་པའི་བསླབ་པའི་རིམ་པ་འདི་ཉིད་ལ་
བསླབ་པར་བྱ་ཞིང་། དེ་ཤེས་ནས་བརྡ་སྤྲོད་པའི་གཞུང་། རྒྱས་པའང་མཉན་པར་བྱས་ནས་
བསླབ་པ་གསུམ་གང་ལ་དད་པ་ཡི། གཞུང་ཉིད་བླ་མ་རྣམས་ལས་མཉན་པར་བྱ་ཞེས་པའོ། །
བཞི་པ་ནི། ལས་དང་པོ་བས་དེ་ལྟར་སློབ་པའི་ཚེ་ཁེངས་པ་མེད་པས་སློབ་དཔོན་
ཉིད་དུ་འཛིན་ཅིང་། ལེ་ལོ་གཡེང་བ་རྣམ་པར་སྤང་བར་བྱ་སྟེ། རྟག་སྦྱོར་གྱི་བརྩོན་འགྲུས་
ལ69~



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དང༌། ཟོ་བཟང་དད་པ་སྟེ་གུས་སྦྱོར་གྱི་བརྩོན་འགྲུས་གཉིས་ལ་བསྟེན་པའི་སྐྱེས་བུ་དེས་ནི་
སློབ་པ་མྱུར་དུ་རྟོགས་པར་འགྱུར་ཏེ། ཡོན་ཏན་མ་ལུས་བརྩོན་འགྲུས་རྗེས་འགྲོ་ཞིང་། །
ཞེས་འབྱུང་བ་ལྟར་རོ། །དེ་ལྟ་བུའི་གང་ཟག་ལ་དོན་དུ་འགྱུར་བ་ཉིད་ཀྱི་ཕྱིར་དུས་སུ་
འདོམས་པར་བྱ་ཞིང་། དེ་ལས་ཅིག་ཤོས་ནི་སྔར་བཤད་པའི་ཁྱད་པར་དེ་ལས་ལྡོག་པ་ཉིད་
ཀྱི་ཕྱིར་རེ་ཞིག་བཏང་སྙོམས་སུ་བྱ་ལ། དེ་ལའང་དོན་དུ་གཉེར་ཞིང་འདུན་པར་གྱུར་པ་ན་
ཕྱིས་ལེགས་པར་འདོམས་པར་བྱའོ། །
བྱུ་ཀ་ར་ཎའི་རྩ་བ་ཤོ་ལོ་ཀ་སུམ་ཅུ་པ་ཞེས་པའི་རྣམ་པར་འགྲེལ་པ་རྫོགས་སོ།། །།
༤70



J
༄༅། །བྱཱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་
ལེགས་བཤད་བཞུགས་སོ། །
ཞྭ་ལུ་ལོ་ཙཱ་བ་ཆོས་སྐྱོང་བཟང་པོ།
ན་མོ་ཤྲཱི་གུ་ར་ཝེ། མཐའ་ཡས་ཤེས་བྱའི་ཆོས་ཀུན་ཀུན་ཏུ་གཟིགས་པའི་གཟིགས་པ་
སྒྲིབ་མེད་མངའ། །བགྲང་ཡས་མ་ལུས་ལུས་ཅན་ཀུན་ལ་བརྩེ་བའི་བརྩེ་བས་རྟག་ཏུ་བརླན། ། །
དཔག་ཡས་ལྷགས་པའི་བདུད་དཔུང་དཔུང་འཇོམས་མཛད་པའི་མཛད་པ་རྨད་བྱུང་བ། །
བསམ་ཡས་འཇམ་དབྱངས་དབྱངས་ཅན་ལ་སོགས་ལྷ་ཡི་ལྷ་གྱུར་རྣམས་ལ་འདུད། །གང་
གི་མཁྱེན་དང་བརྩེ་བའི་ཚ་ཟེར་གྱིས། །གངས་ཅན་སྐྱེ་བོའི་རྣམ་དཔྱོད་འདི་སྐྱེས་ལ། །
སྟོབས་བཅུའི་དགོངས་དོན་སྦྲང་རྩི་རྒྱས་མཛད་པ། །སྤྲུལ་པའི་ལོ་ཆེན་སམྦྷོ་ཊ་ལ་འདུད། །
གཉིས་པ་རྟགས་ཀྱི་འཇུག་པ་བཤད་པ་ལ་གསུམ། ཡི་གེ་སོ་སོའི་རྟགས་ཀྱི་དབྱེ་བ་
བཀོད་པ། སྔོན་འཇུག་གི་རྟགས་ཀྱི་འཇུག་པ་བཤད་པ། རྗེས་འཇུག་གི་རྟགས་ཀྱི་འཇུག་
པ་བཤད་པའོ། །
དང་པོ་ནི། སྤྱིར་ཡི་གེ་ལ་ཕོ་དང་མོ་གཉིས་ཏེ། དབྱངས་ཡིག་བཞི་ནི་མོ་ཡིག་ཡིན་
པར་འདིས་ཤུགས་ལ་བསྟན་པ་དེའི་ཕྱིར་གསལ་བྱེད་ཀྱི་ཡི་གེ་རྣམས་ནི། ཕོ་ཡི་ཡི་གེ་འབའ་
ཞིག་ཡིན་པ་དེ་ལ་བཞི་ཚན་གྱི་སྡེ་ཕྱེད་དང་བརྒྱད་དུ་གནས་པ་དེའང་། སྡེ་ཚན་ལྔ་རུ་དྲིལ་
བར་བྱས་ནས་བཤད་པར་བྱ་བ་ལ་སྡེ་ཚན་ལྔ་ནི། ཕོ་དང་། མ་ནིང་དང་། མོ་དང་། ཤིན་ཏུ་
མོ་དང་། མོ་གཤོམ་མམ་མ་ནིང་མཚན་མེད་ཅེས་བྱ་བ་རྣམས་ཡིན་པས་ཡི་གེ་སུམ་ཅུ་པོ་སྡེ་
ཚན་ལྔ་རུ་བསྡུ་ཚུལ་ནི། ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་བཞི་རུ། །རིམ་པས་
ལ71m



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཕྱེ་སྟེ་སྡེ་པ་བཞི་བ་པ་སྡེ་ཡན་ཆད་དབྱེ་བས། ཀ་ཅ་ཏ་པ་རྣམས་ཕོ། ཁ་ཆ་ཐ་ཕ་རྣམས་མ་
ནིང་། ག་ཇ་ད་བ་རྣམས་མོ། ང་ཉ་ན་མ་རྣམས་ཤིན་ཏུ་མོའོ། །
དེའི་རྗེས་སུ་མ་ཕྱེ་བའི་ལྷག་མ་བཅུ་བཞི་གནས་པ་དེ་ལ། སྡེ་པ་ལྔ་པའི་ཙ་སོགས་
གསུམ་སྟེ། ཅ་སོགས་དང་འདྲ་བར་ཕོ་དང་མ་ནིང་མོ་ཡིན་པར་སྦྱར་བར་བྱ་ཞིང༌། ཝ་ནི་
སྔར་བ་མོ་རུ་བཤད་པ་དང་སྦྱར་བར་བྱ་སྟེ་མོ་ཡིག་གོ། །དེ་ནས་ལྷག་མ་ཞ་ཟ་འ་ཡ་ཤ་ས་སྟེ་
དྲུག་ནི་མོ་རུ་སྦྱར་ཏེ་མོ་ཡིག་གོ། །དེ་ནས་ར་ལ་ཧ་གསུམ་ནི་མོ་གཤམ་སྟེ་མིང་གཞན་མ་
ནིང་མཚན་མེད་ཅེས་ཀྱང་བྱ་སྟེ། དེ་ལྟར་ན། ཕོ་ཡིག་ནི། ཀ་ཅ་ཏ་པ་ཙ་སྟེ་ལྔ་དང༌། མ་ནིང་
ཁ་ཆ་ཐ་ཕ་ཚ་སྟེ་ལྔ་དང༌། མོ་ཡིག་ག་ཇ་ད་བ་ཛ་ཝ་ཞ་ཟ་འ་ཡ་ཤ་ས་སྟེ་བཅུ་གཉིས་དང་།
ཤིན་ཏུ་མོ་ང་ཉ་ན་མ་བཞི་དང་། མ་ནིང་མཚན་མེད་ར་ལ་ཧ་གསུམ་སྟེ། ཡི་གེ་ཉི་ཤུ་རྩ་དགུ་
ནི་སྡེ་ཚན་ལྔར་གནས་ལ། འདིར་ཨ་ཡིག་མ་བསྡུས་པ་ལ་ལོ་ཙཱ་བ་ནམ་མཁའ་བཟང་པོས་
ཨ་ཡིག་རྟགས་མེད་པའོ་ཞེས་གསུངས་སོ། །
ལྔ་པོ་དེ་ཡང་བསྡུ་ན་གསུམ་དུ་འགྱུར་ཏེ། ཤིན་ཏུ་མོ་དང་མ་ནིང་མཚན་མེད་ཀྱང་མོ་
ཉིད་ཡིན་པར། མོ་ཡི་ཡི་གེའི་ནང་ནས་ནི། །འཇུག་པའི་ཡི་གེ་བཅུ་དབྱུང་བྱ། །ཞེས་པས་
བསྟན་པའི་ཕྱིར་རོ། །དེ་ལ་ཕོ་མོ་མ་ནིང་ལ་སོགས་པའི་དབྱེ་བའི་ཁྱད་པར་ཡི་གེ་སོ་སོ་ལ་
དབྱེ་བ་ནི་བརྗོད་པའི་ཚེ་སྐད་ཀྱི་ང་རོ་དྲག་ཞན་ལས་ཡིན་ཏེ། འོག་ནས། ཕོ་ནི་དྲག་པོའི་
ཚུལ་གྱིས་ཏེ། །ཞེས་སོགས་འབྱུང་བ་ལྟར་ཡིན་ལ། མིང་ལ་སྦྱར་ན་ཕོ་མོ་ལ་སོགས་པར་
བཤད་པ་ལ་ནི་བརྗོད་པའི་སྒྲ་དྲག་ཞན་དང་བརྗོད་བྱའི་དངོས་པོ་དེ་ཕོ་མོ་གཉིས་མིན་དུ་
གནས་པ་ཅི་རིགས་པར་ཡོད་དེ། དང་པོ་ནི། ཆུའི་མིང་ལ་ཨཔྲ་ཞེས་ཡོད་པ་ཕོ་རྟགས་ཅན་
དང༌། ཛ་ལམ་ཆུ་ཇ་ཞེས་པ་མ་ནིང་དང་། ན་དཱི་ཆུ་ཀླུང་ཞེས་པ་མོ་རྟགས་དང༌། ཆུང་མའི་
སྐད་དོད་ལ་ཡང་། དཱ་རཿཆུང་མ་ཞེས་པ་ཕོ་རྟགས་དང༌། ལྕི་ཆུང་མ་ཞེས་པ་མ་ནིང་དང༌།
s



བྱཱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
བྷུརྱ་ཆུང་མ་ཞེས་པ་མོ་རྟགས་ཅན་ཡིན་པ་ལྟ་བུ་སྟེ། བོད་སྐད་ལ་བུད་མེད་ལ་ཕོ་ཡི་མིང་
སྦྱར་བ་དང་། དཔོན་མོ་ཆེ་དང༌། ཆེན་མོ་སོགས་ཕོ་ལ་མོའི་སྒྲ་སྦྱར་བ་ན་ར་དང་ན་དཱི། སྐྱེས་
པ་དང་བུད་མེད། དེ་བ་དང་དེ་བཱི། ལྷ་དང་ལྷ་མོ་ཞེས་པ་ལྟ་བུ་སྟེ། རྒྱ་ཆེར་བརྟགས་ནས་
དཔེར་བརྗོད་རྟོགས་པར་བྱའོ། ། །
གཉིས་པ། སྔོན་འཇུག་གི་རྟགས་ཀྱི་འཇུག་པ་བཤད་པ་ལ། ཐུན་མོང་སྔོན་རྗེས་
བསྡུ་བའི་ཚུལ། སྔོན་འཇུག་རྟགས་ཀྱི་དབྱེ་བ་བཤད། དེའི་འཇུག་ཚུལ་རྒྱས་པར་བཤད་པ་
གསུམ་གྱི་དང་པོ་ནི། ཐུན་མོང་སྔོན་རྗེས་བསྡུ་བའི་ཚུལ་བཤད་པ། མོའི་ཡི་གེ་ལ་མོ་ཙམ་
དང་ཤིན་ཏུ་མོ་དང་མོ་གཤམ་དང་གསུམ་དུ་གནས་པའི་ནང་ནས་ནི་རྗེས་སུ་འཇུག་པའི་ཡི་
གེ་བཅུ་དབྱུང་བར་བྱ་སྟེ། ག་ད་བ་འ་ས་ལྔ་པོ་མོ་ཙམ་གྱི་ནང་ནས་དང་། ང་ན་མ་གསུམ་ཤིན་
ཏུ་མོའི་ནང་ནས་དང་། ར་ལ་གཉིས་མ་ནིང་མཚན་མེདཀྱི་ནང་ནས་དབྱུང་བའི་ཕྱིར་རོ། །
ཆོས་རྗེ་ས་སྐྱ་པཎྜི་ཏས། ད་ས་དག་ནི་ཡང་འཇུག་པ་དག་གོ། །ཞེས་ད་དང་ས་གཉིས་རྗེས་
འཇུག་གང་རུང་ཞུགས་པའི་རྗེས་སུ་སླར་ཡང་འཇུག་པས་ཡང་འཇུག་ཅེས་པའི་ཐ་སྙད་
དང་། ད་ནི་ན་ར་ལ་རྣམས་ཀྱིའོ། །ས་ནི་ག་ང་བ་མ་རྣམས་ཀྱིའོ་ཞེས་སོ་སོའི་ངེས་འབྱེད་
མཛད་པ་ནི། འདིར་ཕོ་ཡིས་ཕོ་ཡི་མིང་མཐའ་དྲངས། །ཞེས་སོགས་ཀྱི་དགོངས་པའི་ཟེའུ་
འབྲུ་གསལ་བར་བྱེད་པའི་ལེགས་བཤད་ཀྱི་སྣང་བ་ཆེན་པོ་ཉིད་དོ། །
རྗེས་སུ་འཇུག་པ་བཅུའི་ནང་ནས་ནི། སྔོན་འཇུག་ཡི་གེ་ལྔ་དབྱུང་བར་བྱ་སྟེ། ག་ད་
བ་མ་འ་རྣམས་རྗེས་འཇུག་ཁོ་ནར་མ་ཟད་སྔོན་འཇུག་ཀྱང་ཡིན་པས་སོ། །
གཉིས་པ་ནི། སྔོན་འཇུག་གི་ཡི་གེ་ལྔ་པོ་ལ་ཕོ་དང་མ་ནིང་མོ་དང་ཤིན་ཏུ་མོ་དང་
བཞི་རུ་དབྱེ་བར་བྱ་སྟེ། བ་ནི་སྔོན་འཇུག་གི་ཕོ་དང༌། ག་ད་གཉིས་མ་ནིང་། །འ་མོ་དང་། མ་
ཤིན་ཏུ་མོ་ཡིན་པར། འོག་ནས། ཕོ་ནི་ཕོ་དང་མོ་ལ་འཇུག །ཅེས་སོགས་ཀྱི་རིགས་པས་
མ73
པས་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གཞན་དུ་མི་འཁྲུལ་པར་ངེས་པའི་ཕྱིར་རོ། །
གསུམ་པ་ལ་དྲི་བས་མཚམས་སྦྱར་བ་དང་། ལན་གྱིས་རྒྱས་པར་བཤད་པ་གཉིས་
ལས། དངཔོ་ནི། སྔོན་འཇུག་ལྔ་པོ་དེ་དག་རེ་རེའང་དྲི་བ་བཞིའི་སྒོ་ནས་མཚམས་སྦྱར་ནས་
འཆད་པར་བྱ། ལྔ་པོ་དེ་དག་མིང་གཞི་གང་དང་གང་ལ་སྔོན་དུ་འཇུག་པར་བྱེད། ཡི་གེ་
རང་གི་ངོ་བོ་གང་གིས་བྱེད། ཚུལ་ཇི་ལྟར་འཇུག་པར་བྱེད། དགོས་པ་ཅིའི་ཕྱིར་འཇུག་པར་
བྱེད་ཅེས་པ་བཞིའོ། །
གཉིས་པ་ལ། གང་ལ་འཇུག་པ། གང་གིས་འཇུག་པ། ཇི་ལྟར་འཇུག་པ། ཅིའི་ཕྱིར་
འཇུག་པ་བཤད་པ་དང་བཞིའི་དང་པོ་ལ། །གང་ལ་འཇུག་པ་བཤད་པ། གང་ལ་འཇུག་པ་
དངོས་བཤད་པ། དེ་མི་འཇུག་པ་བཤད་པ་གཉིས་ཀྱི་དང་པོ་ནི་། སླར་ཡང་དྲི་བ་རྗེས་སུ་
བརྗོད་དེ། སྔོན་འཇུག་དེ་དག་ཡི་གེ་གང་ལ་སྔོན་དུ་འཇུག་པར་བྱེད་ཅེ་ན། སྔོན་འཇུག་གི་
ཕོ་བ་ཡིག་ནི་མིང་གཞིའི་ཕོ་ཀ་ཅ་ཏ་ཙ་བཞི་དང་། མོ་ག་ང་ཞ་ཟ་ཤ་ས་དྲུག་ལ་སྟེ་བཅུའི་སྔོན་
དུ་འཇུག་པའི་བས་འཕུལ་ནི་བཅུར་ངེས་པ་ཉིད་དེ། དཔེར་ན། བཀས་བཅད་ཕྱག་རྒྱས་
བཏབ་པ་བཙལ། །གོ་བགོས་མདུན་དུ་བདར་ཏེ་བཞེངས། །བཟང་པོའི་བཤོས་གཙང་
བསངས་ཤིང་སྦྱངས། །ཞེས་པ་ལྟ་བུས་མཚོན་ནོ། །སྔོན་གྱི་དག་ཡིག་འགའ་ཞིག་ན། ན་
བཟའ་བནབས་པ་བས་འཕུལ་ལྡན་ཞེས་པ་དང༌། གླེགས་བམ་འགའ་ནའང་སྣང་བ་
གྲགས་ཆུང་ཞིང་དགོས་པ་ཆུང་བས་མཁས་པ་ཕྱི་མ་དག་མི་བཞེད་པ་ལེགས་ཤིང༌། གྱོན་པ་
མནབས་པ་མས་འཕུལ་ཉིད་དོ། །ཡང་སུམ་པ་ལོ་ཙཱ་བས། བས་ཇ་འཕུལ་བ་དང་། ཀླུ་མེས་
དབང་ཕྱུག་གྲགས་ཀྱིས། བས་ཉ་འཕུལ་བར་བཞེད་པ་ནི་སྔོན་གྱི་མཁན་པོ་རྣམས་ཀྱི་
ལུགས་ལས་གཞན་ཡིན་ནོ་ཞེས་པ་དབུས་པ་བློ་གསལ་གྱིས་སུམ་ཅུ་བའི་འགྲེལ་པར་
བཀག་པ་ལྟར་རོ། །
7: བན་



བྱཱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
སྔོན་འཇུག་གི་མོ་འ་ཡིག་ནི་མིང་གཞིའི་མོ་ག་ཇ་ད་བ་ཛ་ལྔ་དང་། མ་ནིང་ཁ་ཆ་ཐ་ཕ་
ཚ་རྣམས་ཏེ། འས་འཕུལ་ཡང་བཅུར་ངེས་ཏེ། འགའ་ཞིག་འཇིག་རྟེན་འདི་འབའ་ཞིག །
འཛིན་ཅིང་འཁོད་དེ་གནས་འཆའ་བ། །མི་འཐད་འཕོ་ཚེ་བདེ་བ་འཚལ། །ཞེས་པ་ལྟ་བུའོ། །
སྔོན་འཇུག་གི་མ་ནིང་ལ། ག་དང་ད་གཉིས་ཡོད་པ་ཡང་ནི་མིང་གཞིའི་ཕོ་དང་མོ་ལ་
སྔོན་དུ་འཇུག་པའོ། །དེ་ལ་ག་ནི་ཕོ་ཅ་ཏ་ཙ་གསུམ་དང་། མོ་ཉ་ད་ན་ཞ་ཟ་ཡ་ཤ་ས་བརྒྱད་དེ་
བཅུ་གཅིག་གི་སྔོན་དུ་འཇུག་པའི་གས་འཕུལ་བཅུ་གཅིག་ཏུ་ངེས་ཏེ། དཔེར་ན། གཅིག་པུ་
གཏམ་གཙང་གཉིས་མེད་གསུང་། །གདེངས་ཅན་གནས་སུ་འཚོ་ཞིང་གཞེས། །གཡེལ་
མེད་གཟིགས་པའི་བདེ་གཤེགས་རྒྱལ། །ཞེས་པ་ལྟ་བུའོ། ། །
སྔོན་འཇུག་གི་མ་ནིང་གཉིས་པ་ད་ཡིག་ནི་ཕོ་ཀ་དང་པ། མོ་ག་ང་བ་མ་སྟེ་དྲུག་ལ་
འཇུག་པས་དས་འཕུལ་དྲུག་ཏུ་ངེས་ཏེ། དཀར་པོ་དགེ་བའི་དངོས་གྲུབ་ཏུ། །དཔལ་འབྱོར་
དབང་ཕྱུག་མིར་ཕན་ཐོག ཅེས་པ་ལྟ་བུའོ། ། །
སྔོན་འཇུག་གི་ཤིན་ཏུ་མོ་མ་ཡིག་ནི། མིང་གཞིའི་མ་ནིང་ཁ་ཆ་ཐ་ཚ་དང་། མོ་ག་ད་ཇ་
ཛ་དང་། ཤིན་ཏུ་མོ་ཉིད་ཀྱི་ནང་ནས་ང་ཉ་ན་གསུམ་ལ་འཇུག་པའི་མས་འཕུལ་བཅུ་གཅིག་
ཏུ་ངེས་པ་ཉིད་དེ། མཁས་པ་མཆེད་ཀྱི་མཐོང་བའི་མཚོར། །མགོན་པོ་མཇལ་ཏེ་མདོང་
གསོལ་མཛད། །མངའ་བདག་མཉེས་ནས་མནར་མེད་བསྒྲལ། །ཞེས་པ་ལྟ་བུའོ། །
གཉིས་པ་ནི། དེ་ལྟར་འཇུག་པ་བཤད་ནས་དེའི་མཐའ་གཅོད་པའི་ཕྱིར། མི་འཇུག་
པ་བཤད་པ་ནི་འདི་དག་སྟེ། སྔོན་འཇུག་གི་ཕོ་བ་ཡིག་ནི་མིང་གཞིའི་མ་ནིང་ཁ་ཆ་ཐ་ཕ་ཚ་
རྣམས་ལ་མི་འཇུག་པར་ངེས་ཤིང༌། སྔོན་འཇུག་གི་མོ་འ་ཡིག་ནི་མིང་གཞིའི་ཕོ་ཀ་ཅ་ཏ་པ་
ཙ་རྣམས་ལ་འཇུག་པ་མིན། མིང་གཞིའི་མ་ནིང་རང་སྡེ་ཁ་ཆ་ཐ་ཕ་ཚ་རྣམས་ལ་སྔོན་འཇུག་
གི་མ་ནིང་རང་སྡེ་ག་ད་གཉིས་མི་འཇུག་བཞི་ཚན་དུ་གནས་པའི་རང་གི་སྡེ་དང་ཕྲད་པ་ན།
འ75ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སྔོན་འཇུག་གི་ཕོ་བ་ཡིག་ལྟ་བུ་ཡང་མོ་མ་ཡིག་ལ་འཇུག་པར་མི་འགྱུར་རོ། །སྔོན་འཇུག་གི་
མ་ནིང་ག་དང་ད་གཉིས་ཀྱི་ག་ཡིག་ཀྱང་རང་གི་སྡེ་པའི་ཕོ་ཀ་དང་མོ་ང་ཡིག་ལ་མི་འཇུག་
ཅིང་། ད་ཡིག་ཀྱང་རང་སྡེའི་ཕོ་ཏ་དང་མོ་ནའི་སྔོན་དུ་མི་འཇུག་གོ། །སྔོན་འཇུག་གི་མོ་འ་
ཡིག་ཀྱང་རང་སྡེའི་མོ་ཞ་ཟ་ཡ་གསུམ་གྱི་སྔོན་དུ་མི་འཇུག་པ་དང་། སྔོན་འཇུག་གི་ཤིན་ཏུ་
མོ་མ་ཡིག་ཀྱང་རང་སྡེའི་ཕོ་པ་དང་མ་ནིང་ཕ་དང་མོ་བ་དང་ཤིན་ཏུ་མོ་མ་རྣམས་ཀྱི་སྔོན་དུ་
འཇུག་མི་སྲིད་པས། མ་ནིང་མོ་ཡང་དེ་བཞིན་ནོ། །ཞེས་གསུངས་སོ། །
གཉིས་པ་གང་གིས་འཇུག་པ་བཤད་པ་ནི། འོག་ཏུ་རྗེས་འཇུག་གི་སྐབས་སུ། གང་
གི་བཅུ་པོ་དེ་དག་གིས། །ཞེས་འབྱུང་བ་དང་། གོང་གི་དྲི་བ་གཉིས་ཀའི་ཤུགས་བསྟན་གྱིས།
གང་གི་ལྔ་པོ་དེ་དག་གིས་ཞེས་སྦྱར་ཏེ་བཤདདོ། །
གསུམ་པ་ཇི་ལྟར་འཇུག་པ་བཤད་པ་ནི། ཇི་ལྟར་འཇུག་པར་བྱེད་ཅེ་ན། །ཞེས་
མཚམས་སྦྱར་ནས། སྔོན་འཇུག་གི་ཕོ་བ་ཡིག་ནི་སྐད་གདངས་དྲག་པའི་ཚུལ་གྱིས་འཇུག་
པ་ཡིན་ཏེ། འཇིག་རྟེན་ན་སྐྱེས་པ་སྐད་ཀྱི་རངབཞིན་མཐོ་བ་བཞིན་ནོ། །དེ་བཞིན་དུ་མ་
ནིང་ག་དང་ད་གཉིས་ནི་སྐད་གདངས་མཐོ་དམན་རན་པར་འཇུག་པ་ཡིན་ལ། མོ་འ་ཡིག་
སྐད་གདངས་ཞན་པའི་ཚུལ་གྱིས་འཇུག་ཅིང་། ཤིན་ཏུ་མོ་མ་ཡིག་ནི་སྐད་གདངས་དྲག་
ཞན་མཉམ་པས་འཇུག་པར་བྱེད་པས་སོ། །
བཞི་པ་དགོས་པ་ཅིའི་ཕྱིར་འཇུག་པ་བཤད་པ་ནི། ཅིའི་ཕྱིར་འཇུག་པར་བྱེད་ཅེ་ན། །
ཞེས་མཚམས་སྦྱར་ཏེ། སྔོན་འཇུག་གི་ཕོ་བ་ཡིག་ནི། དུས་འདས་པ་དང་དངོས་པོ་གཞན་བྱ་
བ་བསྒྲུབ་པའི་ཕྱིར་འཇུག་པ་གཙོ་ཆེ་བ་ཉིད་དོ། །དེ་ཡང་འདས་པ་ལ་འཇུག་པ་ནི། ཆུ་
བཀག །གོས་བཀབ། སྣོད་ཆུས་བཀང་། ལོགས་སུ་བཀར། བལ་བཀལ། དུམ་བུར་
བཀས་སོགས་དང་། རྐང་པ་བཅག །ལུས་ལ་བཅངས། ཤིང་བཅད། སྲོག་བཅད། ཉེས་པ་
ལ76ག



བྱཱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
བཅབས། བདུད་བཅོམ། མིག་བཅར། ཁྲལ་བཅལ་སོགས་དང་། མིང་བཏགས། སྦྱིན་པ་
བཏང་། ས་བོན་བཏབ་སོགས་དང་། ཆུ་བཙགས། ནོར་བཙོངས། སྟོང་པ་བཙལ། བུ་
བཙས་སོགས་དང་། གོས་བགོས། རྙེད་བ་མཉམ་པོར་བགོས་སོགས་དང་། མདུན་དུ་
བདར། སྤོས་ཀྱིས་བདུགས། གཞུ་བདུངས་སོགས་དང་། ལག་ཏུ་བཞག །དགྱེས་ནས་དྲག་
ཏུ་བཞད། སྐྲ་བཞར། གདན་ལ་བཞུགས། ནང་དུ་བཞུད། སྟན་ལས་བཞེངས། བསོད་
སྙོམས་བཞེས། ལག་ཏུ་བཟུང་། དྲི་མ་བསངས་སོགས་ཤིན་ཏུ་མང་སྟེ་གླེགས་བམ་
བཀླགས་པ་ལས་རྒྱ་ཆེར་རྟོགས་པར་བྱའོ། ། །
གཞན་ལ་འཇུག་པ་ནི། དཔེར་ན། བདག་ཉིད་མྱ་ངན་ལས་འདས་ནས་སེམས་ཅན་
མྱ་ངན་ལས་བཟླ་བར་བྱའོ། །ཞེས་པའི་བས་འཕུལ་འདི་ལྟ་བུ་གཞན་མྱ་ངན་ལས་བཟླར་
གཞུག་པའི་དོན་ཅན་ཏེ་སེམས་ཅན་མྱ་ངན་བཟླས་ལ་དགོད་ཅེས་སོགས་དང༌། གཞན་
གྱིས་གོ་བར་བྱེད་དུ་འཇུག་པ་ལ་དེའི་ཚུལ་བཟླུགས་པར་བྱ་ཞེས་པ་ཡང་སྟེ་གཞན་ལ་
བསྙད་པར་བྱ་ཞེས་པའི་དོན་ཅན་ནོ། ། །
བས་འཕུལ་བྱ་བའི་ཡུལ་ལ་འཇུག་པ་ནི། བསྒྲུབ་པར་བྱ་བ་དང་། བསྡུ་བ་དང་།
བསྐྱེད་པ་དང་། བསྐྲུན་པ་དང་། བཙལ་བ་དང་། བརྗོད་པ་སོགས་བས་འཕུལ་ཡིན་ནོ། །
འདིར་འདས་དང་བསྒྲུབ་ཕྱིར་ཞེས་པ་གཉིས་གསུངས་པས་བས་འཕུལ་འདས་པ་ལ་འཇུག་
པ་སྔར་བཤད་པ་རྣམས་དང་། གཞན་ཡང་དུས་གསུམ་ག་ལ་སྦྱར་ནས་དཔེར་བརྗོད་པས་
ཀྱང་ངེས་པར་བྱ་སྟེ། བསྒྲུབས་ཟིན་པ་དང་བསྒྲུབ་པར་བྱ། །བྱུག་པ་བསྐུས་པ་བསྐུ་བར་བྱ། །
དྲིན་གྱིས་བསྐྱངས་པ་བསྐྱང་བར་བྱ། །དཔོན་དུ་བསྐོས་དང་བསྐོ་བར་བྱ། །ནོར་བརྐུས་པ་
དང་བརྐུ་བར་བྱ། །བསྒྲལ་ནས་གཞན་དག་བསྒྲལ་བར་བྱ། །ལེགས་པར་བསྒོམས་ཟིན་
བསྒོམ་པར་བྱ། །བསྐྱེལ་ཟིན་པ་དང་བསྐྱེལ་རྒྱུ་དང་། །ཕྲེང་བ་བརྒྱུ་དང་བརྒྱུ་བར་བྱ། །རྩྭ་
~77



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སོགས་བརྔོས་དང་བརྔ་བ་དང་། །དགེ་རྩ་བསྔོས་ཟིན་བསྔོ་བར་བྱ། །དེ་སྐད་བརྗོད་ཟིན་
བརྗོད་པར་བྱ། །མིག་གིས་བལྟས་དང་བལྟ་བར་བྱ། །ཞགས་པས་བསྡམས་དང་བསྡམ་
པར་བྱ། །ནང་དུ་བསྡུས་དང་བསྡུ་བར་བྱ། །བྱ་བ་བརྩམས་དང་བརྩམ་པར་བྱ། །གྲངས་ཀྱི་
བརྩིས་དང་བརྩི་བ་དང་། །མཁར་བརྩིགས་པ་དང་བརྩིག་པར་བྱ། །བྱིན་གྱིས་བརླབས་
དང་བརླབ་པར་བྱ། །གཞན་དག་མྱ་ངན་བཟླས་ལ་བཀོད། །མྱ་ངན་བཟླ་ཕྱིར་འབད་པར་
བྱ༑ ༑ལེགས་པར་བསླབས་དང་བསླབ་པར་བྱ། །མཆོད་པ་བཤམས་དང་བཤམ་པར་བྱ། །
རིང་དུ་བསྲིངས་དང་བསྲིང་བར་བྱ། །ཉི་མས་བསྲོས་དང་བསྲོ་བ་དང་། །དྲང་པོར་བསྲངས་
དང་བསྲང་བ་དང་། །ཚུལ་ཁྲིམས་བསྲུངས་དང་བསྲང་བ་དང་། །ཕྱོགས་གཅིག་བསྲེས་དང་
བསྲེ་བ་དང་། །མེ་ཡིས་བསྲེགས་དང་བསྲེག་པར་བྱ། །ལེགས་བར་བསམས་དང་བསམ་
པར་བྱ། །ཞེས་སོགས་དེ་ལྟར་བཤད་པ་རྣམས་ཀྱི་སྔ་མ་སྔ་མ་རྣམས་འདས་པའི་ཚིག་དང་
ཕྱི་མ་ཕྱི་མ་རྣམས་བྱ་བ་ལ་འཇུག་པ་སྟེ། བྱ་བའི་སྒྲ་མ་སྦྱར་ཡང་དོན་གྱིས་རྟོགས་པར་བྱའོ། །
དེ་རྣམས་ཀྱི་ཟླས་དྲངས་པའི་ད་ལྟ་བའི་སྒྲ་རྣམས་ལ་ནི་བས་འཕུལ་མེད་དེ། སྒྲུབ་
པར་བྱེད། སྣུམ་སྐུ་བར་བྱེད། དྲིན་གྱིས་སྐྱོང་བར་བྱེད། སྡེ་དཔོན་སྒོ་བར་བྱེད། ནོར་རྐུ་
བར་བྱེད། སེམས་ཅན་སྒྲོལ་བར་བྱེད། ཏིང་ངེ་འཛིན་སྒོམ་པར་བྱེད། རྩིགས་པ་སྐྱེལ་བར་
བྱེད། ཆོས་སྒྱུར་བར་བྱེད། ཕྲེང་བ་རྒྱུས་པར་བྱེད། རྩྭ་སོགས་རྔ་བར་བྱེད། དགེ་བ་སྔོ་བར་
བྱེད། དེ་སྐད་རྗོད་པར་བྱེད། མིག་གིས་ལྟ་བར་བྱེད། ལྕགས་སྒྲོག་གིས་སྡོམ་པར་བྱེད། །
ནང་དུ་སྡུད་པར་བྱེད། བརྩོན་འགྲུས་རྩོམ་པར་བྱེད། རྒྱུ་སྐར་རྩི་བར་བྱེད། ཁང་པ་རྩིག་
པར་བྱེད། བྱིན་གྱིས་རློབ་པར་བྱེད། སེམས་ཅན་མྱ་ངན་ལས་ཟློ་བར་བྱེད། སློབ་མ་ལ་
སློབ་པར་བྱེད། མཆོད་པ་ཤོམ་པར་བྱེད། ཚེ་སྲིང་བར་བྱེད། མེ་ལ་སྲོ་བར་བྱེད། དྲང་པོར་
སྲོང་བར་བྱེད། ཚུལ་ཁྲིམས་སྲུང་བར་བྱེད། མེས་སྲེག་པར་བྱེད། དོན་ལ་སེམས་པར་བྱེད།
78



བྱཱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
ཅེས་པ་རྣམས་སོ། །ཡང་དེ་ལྟ་བུའི་སྒྲ་རྣམས་བྱ་བ་བྱེད་པ་ལ་སྦྱོར་ཞིང་བསྐུལ་བའི་ཚིག་
རྣམས་བས་འཕུལ་མེད་པ་ཉིད་ཡིན་པས་བས་འཕུལ་ཅན་དུ་འཁྲུལ་བར་མི་བྱ་སྟེ། དཔེར་
ན༑ ཁྱོད་ཀྱིས་སྒྲུབསཤིག །བྱུག་པ་སྐུས་ཤིག །བརྩེ་བས་སྐྱོངས་ཤིག །དཔོན་དུ་སྐོས་ཤིག །
དེ་ལས་རྐུས་ཤིག །འགྲོ་བ་སྒྲོལ་ཞིག །བསམ་གཏན་སྒོམས་ཤིག །ཁང་པ་སྐྱེལ་ཅིག །
དབང་སྐུར་ཅིག །ཕྲེང་བ་རྒྱུས་ཤིག །ཞིང་རྔོས་ཤིག །དགེ་བ་སྔོས་ཤིག །དེ་སྐད་རྗོད་ཅིག །
མིག་གིས་ལྟོས་ཤིག །ཞགས་པས་སྡོམས་ཤིག །བརྩོན་འགྲུས་རྩོམས་ཤིག །མ་ནོར་བར་
རྩིས་ཤིག །སེམས་ཅན་མྱ་ངན་ལས་ཟློས་ཤིག །ལེགས་པར་སློབས་ཤིག །མཆོད་པཤོམས་
ཤིག །ཚེ་སྲིངས་ཤིག །མེ་ལ་སྲོས་ཤིག །དྲང་པོར་སྲོངས་ཤིག །ཚུལ་ཁྲིམས་སྲུངས་ཤིག །
ཕྱོགས་གཅིག་སྲེས་ཤིག །མེས་སྲེགས་ཤིག །ལེགས་པར་སོམས་ཤིག །ཅེས་སོགས་རྣམས་
ལྟ་བུ་སྟེ་འདི་དག་གིས་མཚོན་ནས་རྒྱ་ཆེར་རྟོགས་པར་བྱའོ། ། །
སྔོན་འཇུག་གི་མ་ནིང་ག་ད་གཉིས་ནི་དངོས་པོ་བདག་གཞན་གཉིས་དང་། དུས་ད་
ལྟ་བའི་ཆེད་དུ་གཙོ་ཆེ་བ་ཉིད་ཡིན་ཏེ། དཔེར་ན། གས་འཕུལ་བདག་གཞན་གཉིས་ཀ་ལ་
འཇུག་པ། གཏན་ཚིགས་གཏམ་གཏོང་བསམ་གཏན་དང་། །གཏང་རག་དོན་གཉེར་
གཉེན་པོ་དང༌། །ཁ་གསག་གསོག་འཇོག་གསུས་པ་དང༌། །སེམས་གདུག་སྐད་གདངས་
ལུས་གནད་དང་། །གནས་ལུགས་རྣམ་གཞག་གཞལ་མེད་ཁང་། །གཡས་གཡོན་གཡང་
དང་གཡུལ་འགྱེད་སོགས་སོ། ། །
གས་འཕུལ་ད་ལྟ་བ་ལ་འཇུག་པ་ནི། སྦྱིན་པ་གཏོང་བ། ཤིང་གཅོད་པ། སེམས་ཅན་
གསོད་པ། འོག་ཏུ་གནོན་པ་རྣམས་ལྟ་བུ་སྟེ། དེ་རྣམས་ལ་རྣ་རུ་མེད་པ། གཏར་བ། གཅད་
པ༑ གསད་པ། གནན་པ། ཞེས་པར་གྱུར་པ་ན་བྱ་བའི་ཡུལ་མ་འོངས་པའང་འཇུག་ལ། བ་
དང་མས་འཕུལ་བ། བཏང་། བཅད། བསད། མནན་ཅེས་པར་གྱུར་པ་ན་འདས་པའི་ཚིག་
ལ79ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གོ༑ ༑མས་འཕུལ་བའང་འདས་པར་གྱུར་པ་ཅི་ཞེ་ན། ཤིན་ཏུ་མོ་ནི་མཉམ་ཕྱིར་རོ། །ཞེས་
སྔོན་འཇུག་གི་ཤིན་ཏུ་མོ་མ་ཡིག་ནི་བདག་གཞན་དང་དུས་གསུམ་ལ་མཉམ་པར་འཇུག་
པའི་ཕྱིར་རོ། །
འདིར་དུས་གསུམ་ལས་བརྩམས་ཏེ་ག་དང་བའི་འཇུག་ཚུལ་དཔེར་བརྗོད་པ་ཅུང་
ཟད་གནད་ཆེ་བར་བཀོད་པ་ནི། མ་འོངས་པ་དང་ད་ལྟར་འདས། །དཔེར་བརྗོད་འདི་ཡི་གོ་
རིམ་མོ། །གཅད་དང་གཅོད་དང་བཅད་པ་དང་། །གཞལ་བྱ་འཇལ་བྱེད་བཅལ་བ་དང་། །
གདིང་དང་འདིང་བ་བཏིངས་པ་དང་། །གདགས་དང་འདོགས་དང་བཏགས་པ་དང་། །
གདབ་དང་འདེབས་དང་བཏབ་པ་དང་། །གདུལ་དང་འདུལ་དང་བཏུར་བ་དང་། །གདེག་
དང་འདེགས་དང་བཏེག་པ་དང་། །གཏང་དང་གཏོང་དང་བཏང་བ་དང་། །གདོན་དང་
འདོན་དང་བཏོན་པ་དང༌། །གནན་དང་གནོན་དང་མནན་པ་དང་། །གཞིག་དང་འཇིག་དང་
བཤིག་པ་དང་། །གཞིལ་དང་འཇིལ་དང་བཅིལ་བ་དང་། །གཞོམ་དང་འཇོམ་དང་བཅོམ་
པ་དང་། །གཞག་དང་འཇོག་དང་བཞག་པ་དང༌། །གཞུག་དང་འཇུག་དང་བཅུག་པ་དང་། །
གཟུགས་དང་འཛུགས་དང་བཙུགས་པ་དང་། །གཟུང་དང་འཛིན་དང་བཟུང་བ་དང་། །
གསད་དང་གསོད་དང་བསད་པ་དང་། །ཞེས་པ་ལྟ་བུ་ལ་སོགས་པ་གས་འཕུལ་མ་འོངས་
པ་ལ་འཇུག་པ་དུ་མ་སྣང་བས་ད་ལྟ་བ་ལ་འཇུག་པར་བཤད་པ་དང་མི་འགལ་ཏེ། གཙོ་ཆེ་
བའི་དབང་གིས་གསུངས་པའི་ཕྱིར་རོ། །
དས་འཕུལ་བ་བདག་གཞན་གཉིས་ཀ་ལ་འཇུག་པ་ནི། དགེ་བ། དགའ་བ། དགོས་
པ་ལ་སོགས་པ་རང་གཞན་གཉིས་ཀ་ལ་སྤྱིར་རུང་བའི་སྒྲ་རྣམས་ཡིན་ལ། ད་ལྟ་བ་ལ་
འཇུག་པ་ནི། དགོངས་སུ་གསོལ། རྒྱུས་པར་མཛོད་ལྟ་བུ་རྣམས་སོ། །འདིར་དས་འཕུལ་བ་
བྱ་བའི་ཡུལ་མ་འོངས་པ་ལའང་འཇུག་པ་མང་པོ་སྣང་སྟེ། དགོང་བྱ་འགེང་དང་བཀང་བ་
ལ80༤



བྱུ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
དང༌། །དགག་དང་འགོག་དང་བཀག་པ་དང་། །ཟོང་དགྲོམ་འགྲེམ་དང་བཀྲམ་པ་དང་། །
དགྲོལ་དང་འགྲོལ་དང་བཀྲོལ་བ་དང་། །དགུག་དང་འགུགས་དང་བཀུག་པ་དང་། །
དགོད་བྱ་འགོད་དང་བཀོད་པ་དང་། །དབུལ་དང་འབུལ་དང་ཕུལ་བ་དང་། །དབབ་དང་
འབེབས་དང་ཕབ་པ་དང༌། །དབུག་བྱ་འབིགས་དང་ཕུག་པ་དང་། །དབྲོག་བྱ་འཕྲོག་དང་
ཕྲོགས་པ་དང་། །དབྱེ་བྱ་འབྱེད་དང་ཕྱེ་བ་དང་། །སུན་དབྱུང་སུན་འབྱིན་སུན་ཕྱུང་སོགས་
སོ༑ ༑
སྔོན་འཇུག་གི་མོ་འ་ཡིག་ནི་དངོས་པོ་བདག་དང་དུས་མ་འོངས་པ་སྟོན་པའི་ཕྱིར་དུ་
འཇུག་སྟེ། དཔེར་ན། མགོན་པོ་ཆེན་པོ་བདག་འཚལ་ལོ། །ཞེས་དང་། བདག་ཕྱག་འཚལ་
དང་བདག་འདུད་དོ། །ཞེས་སོགས་བདག་གི་སྒྲ་སྦྱར་བ་དང་། མ་སྦྱར་བའང་དེའི་དོན་ཅན་
གྱིས་འས་འཕུལ་ཅན་རྣམས་དང་། མ་འོངས་པ་སོགས་ལ་འཇུག་པ་ནི། བྱ་བ་འགྲུབ་པར་
འགྱུར། སངས་རྒྱས་འབྱུང་བར་འགྱུར། སྡིག་པ་འཛད་པར་འགྱུར། ནད་ལ་འཛེམ་པར་བྱ།
ཞེས་སོགས་མང་པོ་རྣམས་སོ། །རྩ་བར་མ་བཤད་ཀྱང་འས་འཕུལ་ད་ལྟ་བ་ལ་འཇུག་པ།
སྔར་དུས་གསུམ་ག་ལ་སྦྱར་བའི་དཔེར་བརྗོད་གོང་དུ་བཀོད་པའི་འཇལ་དང་། འདིང་
འགོད་པ་སོགས་རྣམས་སུ་ཤེས་པར་བྱའོ། །
ཤིན་ཏུ་མོ་མ་ཡིག་ནི་བདག་གཞན་དང་དུས་གསུམ་ག་ལ་མཉམ་པའི་ཕྱིར་འཇུག་སྟེ།
དེ་ཡང་འདས་པ་ལ་འཇུག་པ་ནི་དཔེར་ན། མཁས་པ། དེས་མཚན་པ། མཛེས་པ་དང་། །
འོག་ཏུ་མནན་པ་དང་མགུ་བའི་མཉེས་དང་། ཀོ་བ་མཉེས་པ་དང༌། སྡུག་བསྔལ་གྱིས་
མནར་བ་དང་། ལུང་མནོས་པ་དང་། ན་བཟའ་མནབས་པ་ལ་སོགས་པ་རྣམས་སོ། །ད་ལྟ་
བ་ལ་ནི། དེ་མཛོད་ཅེས་པ་དང་། ཆུ་ལས་སྒྲོལ་བར་བྱེད་པའི་མཉན་པ་ཞེས་པ་ལྟ་བུ་དང་།
མ་འོངས་པ་ལ་ནི་ཆོས་མཉན་པར་བྱ་ཞེས་པ་ལྟ་བུ་དང་། བདག་དང་གཞན་ལ། མགོན་
ལ81ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ་
དང་མཚུངས་དང་མཐོང་ལ་སོགས་པ་སྟེ། འདི་ཡང་བདག་གཞན་དུས་གསུམ་ལ་རིས་སུ་
མ་ཆད་པར་སྤྱིར་འཇུག་པ་དང་། སོ་སོ་ལ་འཇུག་པ་གཉིས་སུ་བརྟགས་ཏེ་ཤེས་པར་བྱའོ། །
དེ་དག་ནི་སྔོནའཇུག་ལྔ་པོའི་འཇུག་པ་ལས་བརྩམས་ཏེ་ཕྱོགས་ཙམ་བརྗོད་པའོ། །
གསུམ་པ་རྗེས་འཇུག་གི་རྟགས་ཀྱི་འཇུག་པ་བཤད་པ་ལ་གཉིས། རྗེས་འཇུག་
རྟགས་ཀྱི་དབྱེ་བ་བཤད། དེའི་འཇུག་པརྒྱས་པརབཤད་པའོ། །རྗེས་འཇུག་གི་རྟགས་ཀྱི་
དབྱེ་བ་བསྟན་པ། དང་པོ་ནི། རྗེས་སུ་འཇུག་པའི་ཡི་གེ་བཅུ་པོ་ལ་ཡང་རྟགས་ཕོ་མོ་མ་ནིང་
གསུམ་དུ་དབྱེ་བར་བྱ་སྟེ། དེ་ཡང་ད་བ་ས་གསུམ་ནི་རྗེས་འཇུག་གི་ཕོ་ཡིག་དང་། འ་དང་ར་
གཉིས་མོ་ཡིག་དང་། ག་ང་ན་མ་ལ་རྣམས་མ་ནིང་དུ་ཤེས་པར་བྱས་ནས། སླར་ཡང་ནང་
གསེས་ཀྱི་དབྱེ་བ་ནི། ཕོ་ལ་སྐྱེས་བུ་རབ་འབྲིང་གསུམ་སྟེ་ད་བ་ས་རྣམས་སོ། །མོ་ལ་མོ་
ཙམ་དང་ཤིན་ཏུ་མོ་གཉིས་ཏེ་འ་དང་རའོ། །མ་ནིང་ལ་འགྱུར་བ་མ་ནིང་ག་ང་ན་གསུམ་དང་།
མཚན་གཉིས་པ་མ་དང་། མ་ནིང་མཚན་མེད་ལ་ཡིག་དག་དང་བཅས་པ་རྗེས་འཇུག་གི་མ་
ནིང་རྣམ་པ་གསུམ་དུ་འདོད་ཅེས་པ་སྟེ། ཐོག་མར་རྟགས་ཀྱི་དབྱེ་བས་ངེས་པར་བྱའོ། །
འདི་ལ་ངོས་འཛིན་ལུགས་མི་འདྲ་བ་འགའ་སྣང་ཡང་། རེ་ཞིག་འདི་འཐད་པར་མངོན་ནོ། །
གཉིས་པ་ལ། དྲི་བས་མཚམས་སྦྱར་བ་དང་། ལན་གྱིས་རྒྱས་པར་བཤད་པ་གཉིས་
ཀྱི་དང་པོ་ནི། དེ་ལྟར་རྗེས་འཇུག་གི་ཡི་གེ་རྟགས་ཀྱིས་ངེས་པར་བྱས་ནས། དེ་ཡང་སྔོན་
འཇུག་གི་སྐབས་སུ་བཤད་པ་བཞིན་བྱེད་པ་བཞི་བྱེད་དེ། ཡི་གེ་གང་ལ་འཇུག་པར་བྱེད་པ་
དང༌། ངོ་བོ་གང་གིས་འཇུག་པར་བྱེད་པ་དང་། ཚུལ་ཇི་ལྟར་འཇུག་པར་བྱེད་པ་དང་། །
དགོས་པ་ཅིའི་ཕྱིར་འཇུག་པར་བྱེད་པ་རྣམས་སོ། །
གཉིས་པ་ལ་བཞི། གང་ལ་འཇུག་པ་བཤད་པ། གང་གིས་འཇུག་པ་བཤད་པ། ཇི་
ལྟར་འཇུག་པ་བཤད་པ། ཅི་ཕྱིར་འཇུག་པ་བཤད་པའོ། །གང་ལ་འཇུག་པ་བསྟན་པ།
༤82༤



བྱ་ཀ་ར་ཎའི་རྟགས་ཀྱི་འཇུག་པ་རྣམ་པར གས༌༌བའི ལེགས་བཤད༑
དངཔོ་ནི། རྗེས་འཇུག་བཅུ་པོ་ཡི་གེ་གང་ལ་འཇུག་པར་བྱེད་ཅེ་ན། སྔོན་འཇུག་དང་མི་འདྲ་
བར་ཡི་གེ་ཐམས་ཅད་ལ་རྗེས་སུ་འཇུག་པར་བྱེད་ཅེས་པའོ། །
གཉིས་པ་ནི། འཇུག་བྱེད་ཡི་གེ་གང་ཞིག་གིས་ཞེ་ན། རྗེས་འཇུག་བཅུ་པོ་དེ་དག་
འཇུག་གི་གཞན་གྱིས་མ་ཡིན་ཞེས་པའོ། །
གསུམ་པ་ཇི་ལྟར་འཇུག་པ་ལ་རྣམ་པ་གཉིས་ཡིན་ཏེ། སྒྲས་འཇུག་ཚུལ་དང་དོན་གྱི་
འཇུག་ཚུལ་ལོ། །དང་པོ་ལ། དྲག་ཞན་སྤྱིའི་འཇུག་ཚུལ་བཤད། ནང་གསེས་ཞུབ་ཏུ་འཇུག་
ཚུལ་བཤད། མ་ནིང་གི་འཇུག་ཚུལ་རྒྱས་པར་བཤད་པ་དང་གསུམ་གྱི་དང་པོ་ནི། རྗེས་
འཇུག་བཅུའི་ནང་ནས་ཕོ་ད་བ་ས་གསུམ་དང་། མོ་ལ་མོ་ཙམ་འ་དང་ཤིན་ཏུ་མོ་ར་སྟེ་གཉིས་
དང་། མ་ནིང་མཚན་མེད་ལ་ཡིག་སྟེ། དེ་ལྟར་གསུམ་ཡོད་འི་ཕོ་ཡིག་རྣམས་སྒྲ་གདངས་
དྲག་པོའི་ཚུལ་དང་། མོ་ཡིག་རྣམས་ཞན་པའི་ཚུལ་དང་། མ་ནིང་རྣམས་བར་མའི་ཚུལ་ཏེ།
དེ་ལྟར་དྲག་ཞན་བར་མ་རྣམ་པ་གསུམ་དུ་འཇུག་གོ །
གཉིས་པ་ནི། སྔོན་འཇུག་དང་མིང་གཞི་དང་རྗེས་འཇུག་གསུམ་ག་ཕོ་ཡིག་ཡིན་པ་ནི།
དྲག་པ་གསུམ་ཉིད་ནང་ཕྲད་པ་སྟེ། དཔེར་ན། བཀས་བཅད། བསད་ཅེས་པ་དྲག་པའི་
དྲག་པོར་ཤེས་པར་བྱ་ལ། གལ་ཏེ་སྔོན་འཇུག་དང་མིང་གཞི་དང་རྗེས་འཇུག་གསུམ་ག་མོ་
ཡིག་ཡིན་པ་ནི་ཞན་པ་ནང་ཕྲད་པ་སྟེ། དཔེར་ན། འགང་ཚུལ་ཞེས་པ་ལྟ་བུ་སྒྲ་ཞན་པའི་
ཞན་པར་ཤེས་པར་བྱ་ཞིང་
། དེ་བཞིནདུ་བཤད་མ་ཐག་པ་དེ་དག་ལ་ནང་གི་ཆ་ཤས་ཡི་གེ་
དྲག་ཞན་གྱི་དེ་དག་སོ་སོ་ལ་ཡང་། དྲག་པའི་དྲག་པ། དྲག་པའི་ཞན་པ། ཞན་པའི་དྲག་པ།
ཞན་པའི་ཞན་པ་ཞེས་དྲག་ཞན་གཉིས་སུ་དབྱེ་བར་བྱའོ། །
གསུམ་པ་ནི། རྗེས་འཇུག་གི་མ་ནིང་ལ་སོགས་པ་གསུམ་དུ་གང་གཏོགས་པ་དེ་དག་
གི་སྒྲའི་འཇུག་ཚུལ་ལས། ཐོག་མར་འགྱུར་བ་མ་ནིང་ག་ང་ན་གསུམ་ནི་ཕོ་ཡིག་དྲག་པོ་
༤83



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
རྣམས་དང་ཕྲད་ན་དྲག་པར་ཏེ་ཕོ་ཡིག་ཏུ་འགྱུར་ཏེ། རྟག་པ། རྐང་པ། སྟོན་པ་ལྟ་བུའོ། །
ཞན་པ་མོ་ཡིག་རྣམས་དང་ཕྲད་ན། ཞན་པར་འགྱུར་ཏེ་མཉམ་པར་འཇོག་གོ། མཐོང་ངོ༌།
ཡིན་ནོ། ལྟ་བུའོ། །དེའི་ཕྱིར་འགྱུར་པ་མ་ནིང་ཞེས་བྱའོ། །མ་ནིང་མཚན་གཉིས་པ་མ་ཡིག་
ནི༑ དྲག་ཞན་གཉིས་ཀ་དང་ནི་ཕྲད་གྱུར་ན་ཞེས་པ། ཡེ་ཤེས་པ་བསྟིམས། རྐང་པ་བསྐུམས།
བརྩོན་འགྲུས་བརྩམས་ལྟ་བུའི་མ་ཡིག་སྟེ། ས་དང་ར་ནི་མོ་ཡིག་དང་ཀ་ཏ་བ་རྣམས་ཕོ་
ཡིན་པ་གཉིས་ཀ་ཕྲད་པའོ། །དེ་ནི་གཉིས་ཀ་ཅན་དུ་འགྱུར་ཞེས་པ། ཕོ་མོ་གཉིས་ཀའི་
རྟགས་ཅན་དུ་འགྱུར་ཏེ། མ་ནིང་མཚན་གཉིས་པ་སྐྱེས་པ་དང་བུད་མེད་གཉིས་ཀའི་མཚན་
དང་ལྡན་པ་བཞིན་ནོ། །
མ་ནིང་མཚན་མེད་ལ་ཡིག་ནི་དྲག་ཞན་གཉིས་ཀ་དག་དང་མ་ཕྲད་ན། གང་དུ་ཡང་
མི་འགྱུར་ཏེ། ཕྱག་འཚལ། མཁལ་མ་དང་། ཐལ་མོ་དང་། འཆལ་བ་སོགས་མ་ནིང་དང་
ཕྲད་པས་དྲག་ཞན་གཉིས་ཀའི་རྟགས་མེད་པ་སྟེ། མ་ནིང་མཚན་མེད་པ་ཕོ་མོའི་རྟགས་
མེད་པ་བཞིན་ནོ། །རྒྱུ་མཚན་དེས་ན་རྗེས་འཇུག་གི་མ་ནིང་ལ་འགྱུར་བ་མ་ནིང་དང་། མ་
ནིང་མཚན་གཉིས་པ་དང་། མཚན་མེད་ནིང་སྟེ་གསུམ་དུ་འདོད་དོ། །དེ་དག་ནི་རྗེས་འཇུག་
བཅུའི་སྒྲའི་འཇུག་ལོ། །
གཉིས་པ་དོན་གྱི་འཇུག་ཚུལ་ནི་རྣམ་པ་གཉིས་ཡིན་ཏེ། སྔ་མ་གང་ལྟར་འགྱུར་བ་
བཤད་པ་དང་། ཕྱི་མ་གང་ལྟར་འགྱུར་བ་བཤད་པའོ། །དང་པོ་ནི། རྗེས་འཇུག་བཅུའི་དོན་
གྱི་འཇུག་ཚུལ་ཡང་མིང་ངམ་ཚིག་སྔ་མ་གང་ལྟར་གྱུར་པ་ནི། སྔར་སྔོན་འཇུག་ལྔའི་སྐབས་
སུ༔ ཅི་ཕྱིར་འཇུག་པར་བྱེད་ཅེ་ན། །ཕོ་ནི་འདས་དང་གཞན་བསྒྲུབ་ཕྱིར། །མ་ནིང་གཉིས་
ཀ་ད་ལྟར་ཆེད། །མོ་ནི་བདག་དང་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་རོ། །ཞེས་
བཤད་པ་བཞིན་སྦྱར་བར་བྱའོ། །
84



བྱཱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
གལ་ཏེ་འདིར་འགའ་ཞིག །སྔ་མ་སྔོན་འཇུག་ལྔར་བཞིན་སྦྱར། ཞེས་པ་ནི་ཚུལ་ཇི་
ལྟར་འཇུག་པ་སྔར་སྔོན་འཇུག་གི་སྐབས་སུ། ཕོ་ནི་དྲག་པའི་ཚུལ་གྱིས་ཏེ། ཞེས་སོགས་
བཤད་པ་བཞིན་སྦྱར་བར་བྱ་བ་ཡིན་ཞིང་འདས་དང་གཞན་བསྒྲུབ་ཅེས་སོགས་ནི་སྔོན་
འཇུག་གི་ཅི་ཕྱིར་འཇུག་པ་བཤད་པའི་སྐབས་ཡིན་པས་འདིར་མ་འབྲེལ་ཞིང་། རྗེས་
འཇུག་གི་ཅི་ཕྱིར་འཇུག་པ་ནི་འོག་ནས་སྟོན་པས་སོ་སྙམ་དུ་དོགས་པར་གྱུར་ན་དེའི་ཕྱིར་
བརྗོད་པར་བྱ་སྟེ། གཞུང་འདིར་སྔོན་འཇུག་དང་རྗེས་འཇུག་གཉིས་ཀ་འཆད་པའི་སྐབས་
སུ༑ དེ་ཡང་བྱེད་པ་བཞི་བྱེད་དེ། །གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་
ཅི་ཕྱིར་བྱེད། །ཅེས་བཞི་བཞིའི་སྒོ་ནས་སྟོན་པར་འདྲ་ཡང་ཁྱད་པར་ཅུང་ཟད་ཡོད་དེ། སྔོན་
འཇུག་ཇི་ལྟར་འཇུག་པའི་ཚུལ་འཆད་པ་ན། སྒྲའི་འཇུག་ཚུལ་གཙོ་བོར་བྱས་ནས། ཕོ་ནི་
དྲག་པོའི་ཚུལ་གྱིས་ཏེ། །ཞེས་སོགས་བཤད་ཅིང་དོན་གྱི་འཇུག་ཚུལ་དང་ཅི་ཕྱིར་འཇུག་
པར་བྱེད་པ་ཐུན་མོང་དུ། ཕོ་ནི་འདས་དང་གཞན་བསྒྲུབ་ཕྱིར། །ཞེས་སོགས་གསུངས་སོ། །
རྗེས་འཇུག་གི་སྐབས་སུ་ནི་ཇི་ལྟར་འཇུག་པའི་ཚུལ་ལ་སྒྲའི་འཇུག་ཚུལ་དང་དོན་གྱི་
འཇུག་ཚུལ་གཉིས་སུ་ཕྱེ་ནས། སྒྲའི་འཇུག་ཚུལ་ཕོ་མོ་མ་ནིང་ལ་སྦྱར་བ་ནང་གསེས་ཀྱི་དབྱེ་
བ་དང་བཅས་པ་རྒྱས་པར་བཤད་ཅིང་། དོན་གྱི་འཇུག་ཚུལ་སྔོན་འཇུག་ལ་ཁ་འཕངས་
ནས་ཅི་ཕྱིར་འཇུག་པ་ནི་སྔོན་འཇུག་དང་རྗེས་འཇུག་གཉིས་ཀའི་ཐུན་མོང་བའི་དོན་སྟོན་
པར་བྱེད་པ་ཡི་གེ་བཅུ་པོ་འདི་ལ་རག་ལས་སོ། །ཞེས་པ་ཙམ་སྟོན་པར་བྱེད་པའི་ཕྱིར་དང་། །
སྒྲའི་འཇུག་ཚུལ་བཤད་མ་ཐག་པའི་རྗེས་སུ་ཡང་། སྔ་མ་སྔོན་འཇུག་ལྔ་བཞིན་སྦྱར། །ཞེས་
པ་ལ་ཕོ་ནི་དྲག་པའི་ཚུལ་གྱིས་ཞེས་སོགས་སྒྲའི་འཇུག་ཚུལ་ཟློས་པའི་སྐྱོན་དང་། དོན་གྱི་
འཇུག་ཚུལ་ཆད་པའི་སྐྱོན་དུ་འགྱུར་བ་དང་། ཕོ་ནི་འདས་དང་གཞན་བསྒྲུབ་ཕྱིར། །ཞེས་པ་
ལ་སོགས་པར། ཆུ་བཀག །ཤིང་བཅད། དུམ་བར་བཀས། ཞེས་སོགས་སྔོན་འཇུག་གི་བ་
༤85



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང པོ།
ཡིག་གི་ནུས་པར་མ་ཟད། རྗེས་འཇུག་གི་ཕོ་ཡིག་ད་བ་ས་རྣམས་ཀྱི་བྱེད་པར་ཡང་ཤིན་ཏུ་
སྣང་བའི་ཕྱིར་རོ། །
གཉིས་པ་ཕྱི་མ་གང་ལྟར་འགྱུར་བ་བཤད་པ་ལ། དྲག་ཞན་སྒྲ་མཐུན་འདྲེན་པའི་
ཚུལ། རྣམ་དབྱེ་སྔ་ཤུགས་ལ་འདྲེན་པའི་ཚུལ། དེའི་ནང་གསེས་བྱ་བའི་ཚུལ་དང་གསུམ་
ལས། དྲག་ཞན་སྒྲ་མཐུན་འདྲེན་པའིཚུལ་བཤད་པ། དང་པོ་ནི། རྗེས་འཇུག་གི་ཡི་གེ་བཅུ་
པོ་ཞུགས་པའི་རྗེས་སུ་དོན་གསལ་བར་བྱེད་པའི་ཚིག་ཕྲད་དང་། རྣམ་དབྱེ་ཕྱི་མ་དག་གི་
འདྲེན་ཚུལ་ནི། ཕོ་ཡིས་ཏེ་མིང་གཞིའི་ཕོ་ཀ་ཅ་ཏ་པ་རྣམས་ཀྱིས་རྗེས་འཇུག་ཕོ་ཡི་མིང་
མཐའ་འདྲེན་ཏེ། ད་བ་ས་གསུམ་ཞུགས་པ་དྲང་བར་བྱ་སྟེ། དཔེར་ན། སྟོན་ཀ །དཔྱིད་ཀ །
ཐད་ཀ །ལན་ཅིག །སྐད་ཅིག །ཐབས་ཅིག །བསད་དེ། གྱུར་ཏེ། བཅས་ཏེ་དང་། བསད་
པ༑ བཏབ་པ། བཀས་པ་རྣམས་ལྟ་བུའོ། །
མིང་གཞིའི་མོ་མ་ཡིག་རྗེས་འཇུག་གིས་མོ་མཐའ་སྟེ་འ་ར་གཉིས་ཀྱིས་མིང་མཐའ་
ཅན་དྲང་བར་བྱ་སྟེ། དགའ་མ་ཟར་མ་ཞེས་པ་ལྟ་བུའོ། །རྗེས་འཇུག་གི་མ་ནིང་ག་ལྟ་བུ་
དག་གིས་ནི་རྗེས་འཇུག་གི་མ་ནིང་ག་ང་ན་མ་ལ་རྣམས་ཞུགས་པའི་མིང་མཐའ་དྲང་བར་བྱ་
སྟེ༑ དཔེར་ན། བདག་གི་དྲུང་གི། ལྷས་བྱིན་གྱི། གཏམ་གྱིས་སྦྱོར་བ། དལ་གྱིས་བྱ་བ་ཞེས་
པ་ལྟ་བུའོ། །སྔར་སུམ་ཅུ་པར་རྣམ་དབྱེ་དྲུག་པོའི་སྒྲ་མཐུན་སྦྱོར་བའི་ཆ་ནས་དང་འདིར་
རྗེས་འཇུག་གི་སྒྲ་མཐུན་སྦྱོར་བའི་ཆ་ཤས་ནས་སྦྱར་བའོ། །
གཉིས་པ་ནི་བཤད་མ་ཐག་པའི་མིང་མཐའ་དེ་དག་ཉིད་ཀྱིས་ཀྱང་ནི་མིང་མཐའ་དེ་
ཉིད་རང་གི་སྒྲ་དང་མཐུན་པའི་རྣམ་དབྱེ་རྣམས་འདྲེན་ཏེ། རྣམ་དབྱེ་དང་པོ་ཆོས་དངོས་ཏེ་ངོ་
བོ་ཙམ་བརྗོད་པ། སངས་རྒྱས། སེམས་ཅན། ཀ་བ། བུམ་བ། སྣམ་བུ། རེ་ལྡེ་ཞེས་པ་ལ་
སོགས་པ་མིང་རྐྱང་པ་རྣམས་དང་།
༤86



སྒྲ
བྱཱ་ཀ་ར་ཎའི་རྟགས་ཀྱི་འཇུག་པ་རྣཀང་ར་གསལ་པའི་ལོངས་བཤད།
གཉིས་པ་ལས་སུ་བྱ་བ་སྟེ། ཤིང་ལ་འཛེགས། ས་ལ་འབབ། ཤར་ཕྱོགས་སུ་འགྲོ།
སངས་རྒྱས་སུ་འགྱུར། ཞེས་སོགས་ཀྱི་ལ་དང་སུ་ལ་སོགས་པ་རྣམ་དབྱེའི་སྒྲ་ཡིན་པ། སྔར་
ལ་དོན་སུ་རུ་དུ་ཞེས་སུམ་ཅུ་པར་དཔེར་བརྗོད་པ་རྣམས་དང་།
རྣམ་དབྱེ་གསུམ་པ་བྱེདཔ་ནི་སྟ་རེས་ཤིང་བཅད། ལྷས་བྱིན་གྱིས་ཟས་ཟོས་སོགས་
ཀྱི་སྒྲ་དང་།
རྣམ་དབྱེ་བཞི་པ། ཡང་དག་པར་རབ་ཏུ་སྦྱིན་པ། འགྲོ་ལ་ཕན་ཕྱིར་སངས་རྒྱས་
འགྲུབ་པར་ཤོག་དང་། བདག་དོན་བདག་ལ་ཐུགས་བརྩེའི་ཕྱིར་ཞེས་པ་དང་། སེམས་ཅན་
ཀུན་ལ་སྨན་སླད་དུ་ཞེས་དང་། སངས་རྒྱས་ཀུན་ལ་བསྙེན་བཀུར་བྱས། ཞེས་སོགས་ཀྱི་
ཕྱིར་དང་། སླད་དང་། ལའི་སྒྲ་རྣམས་དང་། རྣམ་དབྱེ་ལྔ་པ་འབྱུང་ཁུངས་ནི། སངས་རྒྱས་
ལས་ཆོས་ཆོས་ལས་འཕགས་པའི་ཚོགས་ཞེས་དང་། རི་དབང་རྩེ་ནས་གང་ཞིག་ལྷུངས་
གྱུར་པ། །ཞེས་དང་། འདམ་རྫབ་མེད་པར་འདམ་ལས་སྐྱེས་པ་འབྱུང་། །ཞེས་སོགས་ཀྱི་
ནས་དང་ལས་ཀྱི་སྒྲ་རྣམས་དང་།
དྲུག་པ་འབྲེལ་བ་ནི། ཤིང་གི་ཡལ་ག་ཁྱོད་ཀྱི་ལག་པ། གཏན་གྱི་འདུན་མ། རི་ཡི་
རྩེ་མོ། དེ་བཞིན་གཤེགས་པའི་དབུ། ཞེས་པ་ལྟ་བུའི་གི་གྱི་ཀྱི་འི་ཡི་རྣམས་དང་།
བདུན་པ་གནས་གཞི་ནི། ཤིང་ལ་བྱ་གནས། ས་འོག་ན་ཀླུ་ཞེས་སོགས་ཀྱི་ན་དང་།
ལའི་སྒྲ་རྣམས་དང་། །
རྣམ་དབྱེ་དང་པོ་ཉིད་དོན་དེ་མངོན་དུ་ཕྱོགས་པར་བྱ་བའི་ཕྱིར་སྦྱར་བ། བོད་པའི་སྒྲ་
ཡང་དྲང་བར་བྱ་སྟེ། ཀྱེ་རྒྱལ་བའི་སྲས་དག་ཅེས་པ་ལྟ་བུ་རྣམས་དང་། གཞན་ཡང་རྗེས་
འཇུག་བཅུ་པོ་ལ་ཨོ་ཡིག་སྦྱར་བ་སླར་བསྡུ་བའི་སྒྲ། རྟག་གོ། །ཡོད་དོ། །སོགས་དང་། ལ་
དོན་སུ་ལ་ཨུ་ཕྱིས་ནས། ཞེས་པའི་སྐབས་སུ་བཤད་པའི་ལྷག་བཅས་ཀྱི་སྒྲ་སྟེ་ཏེ་དེ་ཞེས་པ་
ལ87



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
རྣམས་དང༌། རྗེས་འཇུག་ཡི་གེ་བཅུ་པོ་ལ་དྲུག་པ་སྦྱར་བ་འབྱེད་སྡུད་ཀྱི་སྒྲའི་ཞེས་པ་ལ་
སོགས་པ་དང་ནིའི་སྒྲ་ལྟ་བུ་ངེས་བཟུང་ངམ་བརྣན་པ་དང་། བདག་པོའི་སྒྲ་རྟ་པ་དང་གསེར་
པ་སོགས་པུ་ལིངྒའི་རྟགས་སུ་བཤད་པ་རྣམས་དང༌། དགག་པའི་སྒྲ་གཟུགས་མེད་སོགས་
དང་། མ་རིག་པ་སོགས་སྔར་སྟྲཱི་ལིངྒའི་རྟགས་སུ་བཤད་པ་རྣམས་དང་། དགག་པའི་སྒྲ་
མེད་པའི་བསྒྲུབ་པ་དང་། ཡོད་ཀྱང་ལྟ་བུའི་ཚིག་གི་རྒྱན་དང་། དུས་འདས་མ་འོངས་པ་ལ་
འཇུག་པ་དེ་ཞེས་པ་ལ་སོགས་པ་དེ་དག་མིང་སྔ་མའི་ཤུགས་ཀྱིས་ཚིག་ཕྲད་དང་རྣམ་དབྱེ་སྒྲ་
ཕྱི་མ་དག་འདྲེན་པས་སྒྲ་དྲག་ཞན་རྗེས་སུ་མཐུན་པ་དག་གིས་དོན་གསལ་བར་བྱེད་པ་
འབྱུང་བ་ཡིན་ནོ། །
གསུམ་པ་ནི། བཤད་མ་ཐག་པ་དེ་དག་གིས་ནང་གསེས་གང་ལ་འཇུག་པ། དེས་དེ་
དག་ནང་གསེས་རྣམ་པར་དབྱེ་ཞེས་སྦྱར་ཏེ་ཇི་ལྟར་ཞེ་ན། མིང་མཐར་སྦྱར་བའི་ཚིག་ཟླ་བོ་
འོག་མའི་མིང་དོན་ལས། དོན་གྱི་ཁྱད་པར་གསལ་བྱེད་ཀྱི་སྒྲ་སྤྱི་འཇུག་ཅེས་པ་སྤྱི་ལ་ཁྱབ་
པའི་སྒྲ་གང་ཞེས་པ་ལྟ་བུ་ཡོད་དམ་སྟེ། ཡོད་པར་གྱུར་ན་དེ་ཡིས་དེ་ཞེས་པའི་སྒྲ་འདྲེན་པར་
བྱེད་ལ། རྣམ་དབྱེ་གསུམ་པ་བྱེད་པའི་སྒྲ། གིས་གྱིས་ཀྱིས་ལ་སོགས་པ་ཡོད་ན། དེས་བྱས་
པའི་སྒྲ་འདྲེན་པ་དང་། དེ་བཞིན་དུ་བཞི་པ་ཆེད་བྱེད་ཀྱི་སྒྲ་དང༌། རྟེན་བྱེད་བདུན་པ་གནས་
གཞིའི་སྒྲ་དང༌། གཉིས་པ་ལས་སུ་བྱ་བ་དང་། བླང་བྱ་སྟེ་ལྔ་བ་འབྱུང་ཁུངས་དང་། བསྒྲུབ་
པར་བྱ་བ་དྲུག་པ་སྟེ། ཤིང་གི་ཡལ་ག་ལ་ཞེས་པར་ཡལ་ག་དེ་ཤིང་གི་ཡིན་པར་བསྒྲུབ་པར་
བྱ་བ་ལྟ་བུ་དང་མིང་དེའི་སྔོན་དུ་བོད་པའི་སྒྲ་ཀྱེ་ཞེས་པ་ལྟ་བུ་གནས་པའམ་གཞན་ཡང་
ཚིག་དོན་འོག་མ་ལས་གོང་མའི་ངག་དོན་ལྷག་མ་བསྡུ་རྒྱུ་ཡོད་པ་དཔེར་ན། གཟུགས་ནས་
ཞེས་པས་རྣམ་མཁྱེན་གྱི་བར་ཞེས་པ་སྡུད་པ་དང་། ཕྱག་འཚལ་ནས་ཞེས་པས་བཤད་པར་
བྱ་ཞེས་པ་ལྟ་བུ་དང་། བསྡུ་རྒྱུ་མེད་པ་འདི་ནི་གཟུགས་སོ། །འདི་ནི་ཚོར་བའོ་ཞེས་པ་ལྟ་བུ་
ལ88–



བྱུ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
དང་། ཚིག་དོན་གོང་མ་ལས་ཀྱང་ངག་དོན་ཕྱི་མ་དང་བསྡུ་རྒྱུ་ཡོད་པ་སྔ་མ་དེ་བཞིན་ཏེ་ཇི་
སྙེད་ཀྱི་དེ་སྙེད་འདྲེན་པའམ། ཇི་སྙེད་ཅེས་པ་དེ་སྙེད་ལ་བསྙེགས་པ་དང་དེ་བཞིན་དུ་གང་
ཕྱིར་དང་དེ་ཕྱིར་ཇི་ལྟར་དང་དེ་ལྟར་གང་དག་དང་དེ་དག་ལ་སོགས་པ་ངག་དོན་ཕན་ཚུན་
བསྡུ་རྒྱུ་ཡོད་པ་དང་། རྣམ་གྲངས་དག་གི་བཀོད་པ་ལ། །བསྐྱར་པ་ཡོད་དམ་མེད་པ་ལ། །
ཞེས་མིང་གི་རྣམ་གྲངས་ཀྱི་སྒྲ། རྒྱས་པ་དང༌། དབྱེ་བ་དང་། གསལ་སོགས་བཀོད་པས།
དོན་ལ་བསྐྱར་བ་ཡོད་ཀྱང་ཚིག་ལ་བསྐྱར་བ་མེད་པ་དང་། ཚིག་ལ་བསྐྱར་བ་ལེགས་སོ་
ལེགས་སོ་ཞེས་པ་ལ་སོགས་པ་ངོ་མཚར་བ་དང་། དགའ་བ་དང་། སྨད་པ་དང་། བརྩེ་བ་ལ་
སོགས་པ་ལ་འཇུག་པ་ཟློས་ཀྱང་ཟློས་པའི་སྐྱོན་མེད་པ་དང་མེ་ཏོག་གཏོར་རབ་ཏུ་གཏོར།
མངོན་པར་རབ་ཏུ་གཏོར་ཞེས་པ་དང་། དགའ་ཞིང་མགུ་ལ་རངས་པ་ཞེས་པ་དང་། འུར་
འུར་རབ་ཏུ་འུར་འུར་ཀུན་ཏུ་རབ་ཏུ་འུར་འུར་ཞེས་སོགས་ནི། ཆུང་ངུ་དང་འབྲིང་དང་། ཆེན་
པོའི་དབྱེ་བས་ཟློས་པའི་སྐྱོན་མེད་པ་ལྟ་བུ་དང་། རྟ་པ་དང༌། གསེར་པ་སོགས་ཕོ་སྒྲ་པུ་
ལིངྒ་དང་ནི་གཟགས་མེད་སོགས་དགག་པའི་མོ་སྒྲ་སྟི་ལིངྒ་དག་མིང་གི་མཐའ་ན་ཡོད་མེད་
དང༌། ཚིག་རྒྱན་གཉིས་དང་སྡུད་པར་འགྱུར། ཞེས་པའི་སྐབས་སུ་བཤད་པའི་ཀྱང་དང་
འང་དང་། ཉེ་བསྒྱུར་སམ་དང༌། པ་རི་དང་། བི་དང་། ནི་ར་ལ་སོགས་ཚིག་གི་རྒྱན་དུ་གྱུར་
པ་རྣམས་ཡང་དོན་ལ་བསྙེགས་པ་ཡོད་པ། དཔེར་ན། བསུང་ལྡན་རྣམས་ཀྱང་ཡོངས་སུ་
རྒྱས། །བུང་བ་ཡང་ནི་དགའ་བ་འཕེལ། །སྐྱེས་མོས་ཚལ་དེའང་ལྷ་གནས་བཞིན། །ཞེས་པ་
ལྟ་བུ་རྒྱན་སྡུད་གཉིས་ག་ཡིན་པ་དང་། དོན་ལ་བསྙེགས་པ་མེད་པའི་རྒྱན། ཤིན་ཏུ་རབ་ཏུ་
ཀུན་ཏུ། རྣམ་པར་ངེས་པར་སོགས་ཀྱི་སྒྲ་ཉིས་འབྲེལ་དང་། གསུམ་འབྲེལ་ཅན་ཁ་ཅིག་
ཡིན་ཏེ། དོན་ལ་ལྷག་པར་བསྙེགས་པ་མེད་པ་རྣམས་ནི་ཚིག་གི་ལྷད་ཀྱིས་བསྟན་མི་དགོས་
ཀྱི་དོན་བཞིན་དུ་ཐོགས་ཤིང་། ཞེས་སྒྲ་སྦྱོར་བམ་པོ་གཉིས་པ་ལས་གསུངས་ཏེ། དཔེར་ན།
~89ག



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཉོན་མོངས་ཀུན་ལས་རྣམ་གྲོལ་བ། །ཞེས་པའི་སྐད་དོད་ལ་བི་ནིརྨ་ཀྟ་ཞེས་རྣམ་པར་ངེས་
པར་གྲོལ་བ་ཞེས་པར་ཡོད་ཀྱང་ངེས་པར་ཞེས་པ་རྒྱན་ཡིན་གྱི་དོན་ལ་བསྙེགས་པ་མེད་པ་
ལྟ་བུ་དང་། བསྟན་བྱ་ལྷག་མ། ཡོད་པ་སྟེ་དང་དེ་ཏེ་རྣམས་ལྷག་བཅས་ཀྱི་སྒྲ་དང་། ལྷག་མ་
མེད་པ་སླར་བསྡུ་རྫོགས་ཚིག་དང་སྐབས་ཀྱི་བརྗོད་བྱའི་ཚིག་དོན་རྫོགས་པ་དང་མ་རྫོགས་
པ་སོགས་རྗེས་འཇུག་དེ་དག་གིས་ནང་གསེས་ཀྱི་བརྗོད་བྱ་ཕྲ་རགས་ཀྱི་འཇུག་པའི་རྣམ་
དབྱེ་རྒྱ་ཆེར་རྟོགས་པར་བྱའོ། །
བཞི་པ་ཅི་ཕྱིར་འཇུག་པ་བཤད་པ་ལ། འཕྲོས་དོན་ཡི་གེའི་འཇུག་པ་སྤྱིར་བཤད་པ་
དང་། སྐབས་ཀྱི་གཞུང་ལུགས་ཀྱི་ཚིག་འབྲུ་དབྱེ་སྟེ་བཤད་པ་གཉིས་ཀྱི་དང་པོ་ནི། ཡི་གེ་
སྤྱིའི་འཇུག་པ་བཤད་པ། སྤྱིར་ཡི་གེས་དོན་སྟོན་པ་ནི་ཡི་གེ་འཇུག་པའི་གནས་བརྒྱད་ལ་
བརྟེན་པ་ཡིན་ཏེ། དེ་དག་ཀྱང་གང་ཞེ་ན་སྒྲ་དང་སྐད། མེང་དང་མཚན་མ། བརྡ་དང་ཐ་
སྙད། ཚིག་དང་དོན་རྣམས་སོ། །དེ་ལ་སྒྲ་ནི་འདིར་ཟིན་པའི་སྒྲ་སེམས་ཅན་དུ་སྟོན་ཅིང་
ལུང་སྟོན་པའོ། ། །
སྐད་ནི་ལེགས་པར་སྦྱར་བ་དང་། རང་བཞིན་དང་། ཟུར་ཆག་དང་། ཤ་ཟའི་སྐད་དེ་
བཞི་ལས། གངས་ཅན་པའི་སྐད་ནི་ཟུར་ཆག་ཏུ་འདོད་དེ། སློབ་དཔོན་དཎཱའི་མེ་ལོང་དུ།
བ་ལང་རྫི་ལ་སོགས་པའི་ཚིག །སྙན་ངག་ལ་ཟུར་ཆག་ཅེས་གནས། །བསྟན་བཅོས་རྣམས་
ལ་ལེགས་སྦྱར་ལས། །གཞན་པ་ཟུར་ཆག་ཉིད་དུ་འདོད། ། ཅེས་པའོ། །འོ་ན་ལེགས་སྦྱར་
ལ་སོགས་པའི་སྐད་རིགས་བཞི་བ་འཕགས་ཡུལ་ཁོ་ནའི་མ་ཡིན་ནམ་ཞེ་ན། བདེན་མོད་ཀྱི་།
འོན་ཀྱང་ཡི་གེ་འཇུག་པའི་གནས་ཀྱི་སྐད་ལ་ལེགས་སྦྱར་ལ་སོགས་པ་བཞི་ལས་མ་བཤད་
པ་དང་། དཎྜའི་ལུང་གི་ལེགས་སྦྱར་ལས་གཞན་པ་ཟུར་ཆག་ཏུ་གྲུབ་པ་དང༌། བོད་དང་རྒྱ་
ནག་ལ་སོགས་པའི་ཡུལ་ཆེན་པོའི་སྐད་དུ་ཡང་། སྡུད་པ་པོ་རྣམས་ཀྱི་གསུང་རབ་བསྡུས་
9)



བྱཱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
པར། འཕགས་པ་འཇིག་རྟེན་དབང་ཕྱུག་གི་གསུངས་བའི་རིགས་པས། ལེགས་སྦྱར་ལས་
གཞན་པའི་ཡུལ་སྣ་ཚོགས་པའི་སྐད་གསུངས་རབ་ལ་འཇུག་པའི་སྐད་ཐམས་ཅད་ཟུར་ཆག་
ཏུ་མངོན་ནོ། །
མིང་གི་ཆོས་རྣམས་ཀྱི་བོ་ཉིད་ཀྱི་ཚིག་བླ་དྭགས། ཆོས་མངོན་པའི་ལུགས་ཀྱི་ཡི་གེ་
འདུས་པའི་བདག་ཉིད་ཅན་དང་། བརྡ་སྤྲོད་པའི་ལུགས་ཀྱི་རྣམ་དབྱེའི་མཐའ་ཅན། དཔེར་ན།
ཀ་བ། བུམ་པ། ས། ཆུ། མེ། རླུང༌། བ་ལང་། སེངྒེ། ཞེས་པ་ལ་སོགས་པ་སྟེ། དེ་ལྟར་བརྗོད་
པས་དོན་ལ་བློ་གཞོལ་བར་བྱེད་པས་ནཱ་མ་སྟེ་མིང་ཞེས་བྱ་ལ། དོན་དེ་མཚོན་པར་བྱེད་ཅིང་
སྣང་བར་ནུས་པའི་ཆ་ནས་མཚན་མ་ཞེས་བྱ་སྟེ། མིང་དང་མཚན་མ་ནི་དེ་ལྟ་བུའོ། །
དེ་ལ་བརྡ་ནི། མིང་དང་མིང་ཅན་འབྲེལ་བར་བྱེད་པ། སྒྲ་དང་དོན་གྱི་རྣམ་པ་ཅན་སྨྲ་
བར་བྱེད་པའི་དུས་ཅན་གྱི་བདག་ཉིད། དཔེར་ན། ཤིང་ཞེས་པའི་མིང་དེ། མིང་ཅན་ཡལ་
ག་ལོ་མ་ཅན་དེའི་རིགས་དང་བརྗོད་པ་ན། ཉན་པ་པོ་དང་སྨྲ་བ་པོ་གཉིས་ཀའི་རྟགས་ཡུལ་
དུ་ཤིང་གི་རྣམ་པ་དོན་སྤྱིར་འཆར་ཞིང་། ངག་དེ་ཐོས་པ་ལས་ཤིང་གི་རྣམ་པ་དོན་སྤྱིར་
འཆར་ཞིང་། ངག་དེ་ཐོས་པ་ལས་ཤིང་རང་མཚན་པ་དངོས་སུ་ཐ་སྙད་འདོར་ལེན་བྱེད་པ་
ཡིན་ནོ། །ཐ་སྙད་ནི། དངོས་ལ་ཐ་སྙད་མེད་པ། འཇུག་ལྡོག་བྱེད་པའི་ཕྱིར་ནམ་གྱིས་
བཏགས་པ་སྟེ་གདུང་འདེགས་ཀྱི་ཤིང་ལ་ཀ་བ་ཞེས་བཏགས་པ་ལྟ་བུ་དང༌། འདི་ཡང་
བཏགས་པའི་ཤེས་པ་དང་། བརྗོད་པ་དང་འཇུག་པར་བཅས་པ་སྟེ་ཀ་བ་ཡིན་ནོ་སྙམ་པའི་
ཤེས་པ་ནི་བཏགས་པའི་ཤེས་པ་དང་། ཀ་བ་ཞེས་པ་སྒྲར་བརྗོད་པ་ནི་བརྗོད་པ་དང་། ཀ་བ་
ཡིན་པས་ཁང་ཁྱིམ་བྱེད་པར་བརྩོན་པ་ནི། འཇུག་པ་སྟེ། དེ་ལྟར་ན་བརྡ་ནི། དོན་དེ་ལ་ཐ་
སྙད་བྱ་བའི་ཕྱིར་ཐོག་མར་མིང་དུ་བཏགས་པ་སྟེ། གོ་བར་བྱེད་པ་དང་སྨྲ་བར་བྱེད་པའི་
དུས་ཅན་ནོ། །
~91ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཐ་སྙད་ནི་འཇུག་པར་བྱེད་པའི་བདག་ཉིད་ཅན་ནོ། །རིགས་པའི་གཏེར་ལས། ཡལ་
ག་ལོ་མ་ལྡན་མཐོང་ནས། །དེ་ལ་ཤིང་གིས་བརྡ་འདོགས་པ། །བརྡ་དེ་རིགས་ལ་སྦྱོར་བར་
བྱེད། །རིག་དེ་གཞན་སེལ་ལས་གཞན་མིན། །ཞེས་དང་། ཚད་མ་རྣམ་འགྲེལ་ལས། སྒྲ་
རྣམས་ཀྱིས་ནི་བརྡར་བཏགས་སྟོན། །དེ་ནི་ཐ་སྙད་ཆེད་དུ་བྱས། །དེ་ཚེ་ངང་གི་མཚན་ཉིད་
མེད། །དེ་ན་དེ་ལ་བརྡར་མ་ཡིན། །ཞེས་གསུངས་སོ། །དེས་ན་མིང་དང་། མཚན་མ་དང་། །
བརྡ་དང་། ཐ་སྙད་དང་། དེའི་དོན་དེའི་ངོ་བོ་ཙམ་བརྗོད་པའི་ཆ་ནས་མིང་དང༌། དོན་དེ་
མཚོན་པར་བྱེད་པའི་མཚན་མ་དང་། ཐ་སྙད་ཀྱི་ཕྱིར་སྔར་མེད་པ་ལ་གློ་བུར་དུ་འདོད་པས་
སྦྱར་བ་བརྡ་དང༌། དེ་ཉིད་འཇུག་ལྡོག་བྱེད་པའི་ཕྱིར་བརྗོད་པས་ཐ་སྙད་དོ། །ཞེས་བྱའོ། །
ཚིག་ནི་ཆོས་མངོན་པའི་ལུགས་ཀྱིས། མིང་འདུས་ནས་དོན་གྱི་ཁྱད་པར་བརྗོད་པ་
སྟེ༑ འདུས་བྱས་མི་རྟག་ཅེས་པ་ལ་སོགས་པ་ལྟ་བུའོ། །བརྡ་སྤྲོད་པའི་ལུགས་ཀྱིས། རྣམ་
དབྱེ་ཏིང་སུབ་གང་རུང་གི་མཐའ་ཅན་དོན་གྱི་ངོ་བོ་དང་ཁྱད་པར་ཅི་རིགས་པ་བརྗོད་པའོ། །
དོན་ནི་ཚོས་རྣམས་ཀྱི་གནས་ལུགས་ཇི་ལྟར་གནས་པ་ཉིད་དོ། །དེ་ལྟར་སྒྲ་དང་སྐད་
ལ་སོགས་པ་བརྒྱད་པོ་དེ་དག་ལ་ཡི་གེ་དག་ཇི་ལྟར་འཇུག་ན་སྒྲ་དང་དོན་གཅིག་ཏུ་བསྲེས་
ནས་འཛིན་པའི་བློའི་དབང་གིས་འཇུག་སྟེ། བློ་དེ་སྐྱེ་བ་ལ་ཡང་། བརྡ་བྱེད་པའི་དུས་ན་
ཤེས་པ་གཞན་ལས་ཁྱད་པར་དུ་བྱེད་པའི་ཆོས་ལྔ་དང་ལྡན་དགོས་ཏེ། དོན་ལ་དམིགས་པ་
དང༌། སྒྲ་ལས་བྱུང་བ་དང་། མཐུན་པར་སྣང་བ་དང་། ཐུན་མོང་དུ་གྲགས་པ་དང་། མངོན་
པར་ཞེན་པ་རྣམས་སོ། །དེ་དག་སོ་སོའི་ནུས་པ་ཡང་། དོན་ལ་དམིགས་པས་ནི་དོན་སྤྱིའི་
ནུས་པ་སྐྱེད་པར་བྱེད་དོ། །སྒྲ་ལས་བྱུང་བས་ནི་སྒྲ་སྤྱིའི་རྣམ་པ་སྐྱེད་པར་བྱེད་དོ། །མཐུན་
པར་སྣང་བ་དང་། ཐུན་མོང་དུ་གྲགས་པས་ནི་ཞེན་བ་སྐྱེ་ཞིང་གཞན་ལ་གོ་བར་ནུས་སོ། །
མངོན་པར་ཞེན་པས་ནི་མིང་དང་མིང་ཅན་འབྲེལ་བར་བྱེད་དོ། །སྐྱེ་བའི་རིམ་པ་དང་། བརྡ་
92ལ



བྱུ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
བྱེད་པའི་དུས་ན། ཕལ་ཆེར་ནི་དང་པོར་གདུང་འདེགས་པའི་ཤིང་མཐོང་བ་ན། འདིའི་མིང་
ཅི་ཞེས་ཐ་སྙད་འདོགས་པའི་བློ་སྐྱེ་ལ། དེའི་ཚེ་གཞན་གྱིས་འདི་ཀ་བའོ་ཞེས་བརྗོད་པ་ན་
འདི་ཀ་བ་ཡིན་སྙམ་པའི་སྒྲའི་རྣམ་པ་སྐྱེ་ཞིང་ཀ་བ་ཞེས་པའི་སྒྲ་བརྗོད་པར་བྱེད་དོ། །
ཁ་ཅིག་ནི་དངོས་པོ་ཀ་བ་ཞེས་པའི་སྒྲ་ཙམ་ཐོས་ནས། འདི་གང་གི་མིང་ཡིན་པ་
འཚོལ་བའི་བློ་སྐྱེ་ལ། དེའི་ཚེ་སྨྲ་བ་པོ་གཞན་གྱིས་ཀ་བ་ཞེས་བསྟན་པ་ནི་མིང་ཅན་དང་
འབྲེལ་བའི་ཤེས་པ་སྐྱེའོ། །མངོན་པར་ཞེན་པ་གསུམ་པ་ནི། དང་པོ་དོན་མངོན་སུམ་དུ་
གྱུར་ནས། དེ་ནས་ཕྱིས་དོན་དང་འདྲ་བའི་མིང་ཅན་གྱི་ཤེས་པ་སྐྱེབ་ན་རྣམ་པ་དེ་ཉིད་ལ་
དོན་དེ་ཉིད་དུ་མངོན་པར་ཞེན་པ་སྐྱེའོ། །
དེ་ནས་མིང་གི་ཐ་སྙད་བཏགས་པ་ན་སྒྲའི་རྣམ་པ་ཡི་གེའི་རྣམ་པའི་བདག་ཉིད་དུ་
མངོན་པར་ཞེན་པ་སྐྱེའོ། །དེ་ནས་སྒྲའི་རང་གི་མཚན་ཉིད་བརྗོད་པ་ན། རང་གི་མཚན་ཉིད་
ལ་རྣམ་པ་དེ་ཉིད་དུ་མངོན་པར་ཞེན་པ་སྐྱེ་སྟེ། དེ་ལྟར་ཞེན་པའི་དབང་གིས་མིང་དང་མིང་
ཅན་འབྲེལ་བར་བྱེད་དོ། །ཞེན་པ་གསུམ་པ་འདི་ལ་མངོན་པར་ཞེན་པས་ནི་སྨྲ་པ་པོ་རྣམས་
དོན་སྟོན་པ་ལ་སྒྲ་སྨྲ་བར་བྱེད་པའང་ཡིན་ལ། ཉན་པ་པོ་བརྡ་ལ་བྱང་བ་དག་སྒྲ་ཡི་དོན་ཁོང་
དུ་ཆུད་པར་བྱེད་པའང་ཡིན་ནོ། །ཞེན་པ་བཞི་པ་ནི་གང་ཟག་བླུན་པོ་བསྟན་བཅོས་ལ་བློ་མ་
བྱུང་བ། སློབ་མར་ཞུགས་པ་དག་ཡི་གེ་སྟོན་པའི་གཟུགས་ལ་ཡི་གེ་ཉིད་དུ་འཛིན་ཏེ། དེའི་
དབང་གིས་ཡི་གེའི་རྣམ་པ་རྣམ་པར་རྟོག་པ་དང་བཅས་པའི་ཤེས་པ་ལ་ནི་གསལ་བར་སྣང་
བ༑ སྒྲ་སྤྱིའི་རྣམ་པའང་ཡི་གེ་གཟུགས་ཀྱི་རྣམ་པར་ཡིད་ལ་བྱེད་པར་འགྱུར་ཏེ། གླེགས་
བམ་བྲིས་པ་ལ་བརྗོད་པའི་ཡུལ་བྱེད་པ་ཡིན་ནོ། །
སྨྲ་བ་པོ་དང་ཉན་པ་པོ་བརྡ་ལ་བྱང་བ་དག་ལ་སྒྲ་ལས་བྱུང་བའི་ཤེས་པ་སྐྱེ་བའི་ཚུལ་
ནི༑ སྨྲ་བ་པོ་དག་སྒྲ་བརྗོད་པ་ནི་སྔོན་བརྡ་བྱེད་པའི་དུས་སུ་ཡན་ལག་ལྔ་ཚུལ་བཞིན་འདྲིས་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
པར་བྱས་པས། ཕྱིས་ཐ་སྙད་བྱེད་པ་ན་ཚུལ་དེ་འབད་པ་མེད་པར་འབྱུང་སྟེ། འདི་ལྟར་དོན་
གྱི་དངོས་པོ་ཉེ་ཡང་རུང་རིང་ཡང་རུང་། དོན་དང་འདྲ་བ་དོན་ཉིད་དུ་ཤེས་པའི་རྣམ་པ་གཉིས་
མངོན་སུམ་དུ་བྱས་ཏེ། སྒྲའི་རྣམ་པར་ཞེན་པ་ལས་སྒྲ་རང་གི་མཚན་ཉིད་ཀྱི་རྐྱེན་གཞན་
དག་ལའང་བརྟེན་ཏེ་སྒྲ་བརྗོད་པར་བྱེད་དོ། །ཉན་པ་པོ་དག་ཀྱང་སྔོན་བརྡའི་དུས་ན་
གོམས་པས་ད་ལྟ་སྒྲ་ཐོས་པ་ན་སྒྲའི་མཐུས་སྒྲ་ཙམ་གྱིས་རྣམ་པ་སྐྱེས་པ་ལ། སྔོན་སྒྲའི་རྣམ་
པ་ལ་དོན་གྱི་རྣམ་པར་ཞེན་པས་དེའི་དབང་གིས་དེ་ནི་འདི་ཡིན་ནོ་སྙམ་དུ་སྔོན་བརྡའི་དུས་
དང་གཅིག་ཏུ་བསྲེས་ནས་དོན་གྱི་རྣམ་པར་རྟོག་གོ ། །
སྔོན་གྱི་ཡུལ་ལ་དམིགས་པ་ད་ལྟར་གྱི་ཡུལ་ལ་དམིགས་པ་གཉིས་རྟོག་བཅས་ཀྱི་
ཤེས་པས་གཅིག་ཏུ་བསྲེས་པའི་ཕྱིར་མཐུན་པར་སྣང་བའི་ཡན་ལག་དགོས་སོ། །སྔོན་གྱི་
སྒྲའི་རྣམ་པའང་དེ་བཞིན་དུ་བསྲེ་དགོས་པས་ཐུན་མོང་དུ་གྲགས་པའི་ཡན་ལག་དགོས་སོ། །
འོ་ན་བསྲེས་པས་ཅི་ཞིག་བྱེད་ཅེ་ན། མ་བསྲེས་ན་སྔོན་གྱི་དོན་ཡང་གཞན་ཡིན་ལ། ད་ལྟར་
གྱི་དོན་ཡང་གཞན་ཡིན་པས། སྔོན་གྱི་དོན་ལ་བརྗོད་པའི་སྒྲས་ད་ལྟར་གྱི་དོན་ལ་འཇུག་མི་
ནུས་ཏེ་བརྡ་ཤེས་པ་ཙམ་ལ་དོན་དགག་པ་བརྗོད་པས་དོན་མེད་པར་འགྱུར་རོ། ། །
སྒྲ་ཡང་དེ་བཞིན་ཏེ། ད་ལྟར་གྱི་སྒྲ་སྔོན་གྱི་མ་ཡིན་པས་དོན་ལ་འཇུག་མི་ནུས་པ་སྟེ།
དེའི་ཕྱིར་གཅིག་ཏུ་བསྲེས་པས་སྒྲའི་དོན་གོ་བར་བྱེད་པའི་ནུས་པ་ཡོད་པ་ཡིན་ནོ། །ཡན་
ལག་དེ་དག་གི་ངོ་བོ་ཡང་དོན་ལ་དམིགས་པ་ནི། སྔར་དབང་པོ་དང་ཤེས་པ་དོན་དང་ཕྲད་
པ་ན་དོན་མཐོང་བ་ལྗོན་ཤིང་ལྟ་བུ་དང་། ཕྱིས་དེའི་རྣམ་པ་སྣང་བ་ལ། ཁ་དོག་དང་དབྱིབས་
དང་བྱ་བ་བྱེད་པའི་ནུས་པ་དག་ལ་ཞེན་པའི་སྒོ་ནས་དོན་ལ་དམིགས་པ་འཆར་བ་ཡིན་ནོ། །
སྒྲ་ལས་བྱུང་བ་ནི། ཐུན་མོང་དུ་གྲགས་པའི་སྒྲ་ལས་བྱུང་བ་སྟེ། ཐུན་མོང་དུ་མ་
གྲགས་པའི་སྒྲ་དབུས་པས་མཐའ་འཁོབ་པའི་སྒྲ་ཐོས་པ་ལས་བྱུང་བ་ལྟ་བུ་ནི་ཡན་ལག་
~9:4



བྱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
ཉམས་པའི་རྒྱུ་ཡིན་ནོ། །
མཐུན་པར་སྣང་བ་ནི་ཀ་བའི་ཁ་དོག་དང་དབྱིབས་དང་བྱ་བ་བྱེདཔའི་ནུས་པ་དག་
བརྡ་སློབ་པའི་ཤེས་པ་ལ་ཇི་ལྟར་སྣང་བ་དེ་ལྟར་བརྡ་སྟོན་པ་པོ་དང་གཞན་དག་ལ་ཡང་དེ་
ལྟར་སྣང་བ་ཡིན་ཏེ། འདིས་དམིགས་པ་མཐུན་པར་སྣང་བ་ཡིན་ནོ། །
ཐུན་མོང་དུ་གྲགས་པ་ནི་བརྡ་སྟོན་པ་པོའི་སྒྲ་གཞན་དག་དང་ཐུན་མོང་དུ་གྲགས་པ་
སྟེ་སྒྲ་སྤྱིའི་རྣམ་པའང་དེ་ཉིད་དོ། །མངོན་པར་ཞེན་པ་བཤད་ཟིན་ཏོ། །ཡི་གེ་འཇུག་པའི་
གནས་བརྒྱད་པོ་དེ་དག་སྔོན་གྱི་མཁས་པ་ཆེན་པོ་དག་གིས་གནས་བརྒྱད་བཤད་པའི་རྗེས་
སུ་འབྲངས་ཏེ་ཅུང་ཟད་བཤད་པའོ། ། །
གཉིས་པ་ནི། ལེགས་པར་སྦྱར་བའི་སྐད་དུ་ཡང་། ཁམས་དང་རྐྱེན་གྱིས་འཇུག་པ་
མཐའ་ཡས་པ་བསྟན་བཅོས་རྒྱ་ཆེན་པོས་རྟོགས་པར་བྱ་དགོས་པ་ཡོད་ནའང་། གངས་ཅན་
གྱི་སྐད་འདི་ལ་རྗེས་འཇུག་གི་ཡི་གེ་བཅུས་བསྡུས་ཏེ་གཞུང་ཉུང་ངུས་ཤེས་སླ་བར་མཛད་པ་
ནི་རྗེ་བཙུན་འཇམ་པའི་དབྱངས་ཀྱི་རྣམ་སྤྲུལ་མཁན་པོ་ཆེན་པོ་འདིའི་ཕུལ་དུ་བྱུང་བའི་རྣམ་
པར་ཐར་པ་ཉིད་ཡིན་པས། རྒྱ་གར་གྱི་མཁན་པོ་དག་གིས་བསྔགས་པ་མཛད་པར་གྲགས་
དེ་ནས་རྗེས་འཇུག་བཅུའི་དོན་སྟོན་བྱེད་ཀྱི་གཙོ་བོར་བསྟན་པ་ནི། རྗེས་འཇུག་
རྣམས་ཅི་ཕྱིར་འཇུག་བར་བྱེད་ཅེ་ན་ཞེས་མཚམས་སྦྱར་ནས། མིང་དང་ཚིག་གི་དོན་གསལ་
བར་བྱེད་པ་ནི། སྤྱིར་མོ་ཡིག་དང༌། ཁྱད་པར་སྔོན་འཇུག་དང་རྗེས་འཇུག་གི་ཡི་གེ་ལ་རག་
ལས་སོ་ཞེས་སྟོན་པ་སྟེ། ཚུལ་ཇི་ལྟར་ན། ཡི་གེའི་ཁོངས་ནས་ཏེ་ཡི་གེ་གཉིས་སམ་དུ་མ་
འདུས་པ་ལས་མིང་ཀ་བ་ཞེས་སོགས་བྱུང་སྟེ་མིང་གི་ཁོངས་ནས་ཏེ་མིང་གཉིས་སམ་གསུམ་
འདུས་པ་ལས་ཚིག་འདུས་བྱས་མི་རྟག་ཟག་བཅས་སྡུག་བསྔལ་སོགས་དང་ཙནྡན་གྱི་ཀ་བ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གསེར་གྱི་བུམ་པ་ཞེས་སོགས་བྱུང་སྟེ། ཚིག་གི་དོན་རྣམ་པར་སྟོན་པར་བྱེད་པ་ནི་དཔེར་ན།
ཙནྡན་གྱི་ཀ་བས་བཏེགས་པའི་ཁང་བཟང་གི་རྟ་བབས་སྟེང་ན་གསེར་གྱི་བུམ་པ་དག་
བཀོད་པ། ཞེས་སོགས་ཀྱི་ངག་ཏུ་གྲུབ་པ་ནི་རྗེས་འཇུག་མོ་ལ་རག་ལས་པ་ཉིད་ཀྱི་ཕྱིར་
མོའི་ཡི་གེ་མེད་པར་གྱུར་པ་ན་ཕོ་ཡིག་རྣམས་ལ་དོན་སྟོན་པའི་ངག་བརྗོད་པ་མེད་པར་
འགྱུར་ལ། ཕོ་ཡིག་དེ་དག་རྣམས་ལ་ཡང་འཇུག་པར་བཅས་པ་སྟེ། སྔོན་འཇུག་དང་རྗེས་
འཇུག་དག་མེད་ན་ནི། དོན་གྱི་ངོ་བོ་ཙམ་བརྗོད་པའི་མིང་དང་ཁྱད་པར་བརྗོད་པའི་ཚིག་
ཀྱང་གསལ་བར་བྱེད་མི་ནུས་ཤིང་། མིང་ཚིག་གསལ་བར་གྱུར་པ་མེད་ན་ནི། འཇིག་རྟེན་
དུ་དོན་རྣམ་པར་བརྗོད་པའི་ངག་ཡོད་པར་མི་འགྱུར་རོ། །
དེ་ལྟར་གྱུར་ན་འཇིག་རྟེན་དུ་ཐ་མལ་པ་གྲུབ་མཐའ་ལ་མ་ཞུགས་པ་རྣམས་ཀྱི་དོན་
མཚོན་པའི་བརྗོད་པ་ཀུན་ཀྱང་མེད་པར་འགྱུར་ལ། གང་ཟག་གྲུབ་མཐའ་ལ་ཞུགས་པ་
ལའང་ཕྱི་ནང་གཉིས་ལས། ཕྱི་རོལ་མུ་སྟེགས་ཀྱི་བསྟན་བཅོས་རིག་བྱེད་བཞི་སྨྲ་བའང་
ཡོད་པར་མི་འགྱུར་ཞིང་། ནང་པ་སངས་རྒྱས་པའི་ཉན་ཐོས་དང་། རང་རྒྱལ་དང་། སངས་
རྒྱས་ཀྱི་བསླབ་པ་བརྗོད་པའི་གཞུང་རྣམས་ཀྱང་མེད་པར་འགྱུར་རོ། །
དཔེརན། ཇི་ལྟར་འཇིག་རྟེན་ན་གནས་པའི་སེམས་ཅན་རྣམས་ལ་ཕུང་པོ་དང༌།
ཁམས་དང༌། སྐྱེ་མཆེད་དང་། གྲུབ་མཐའ་མཆོག་དམན་ལ་སོགས་པ་ཁྱད་པར་གཞན་ཡང་
ཡོད་མོད་ནའང་། འདི་དང་འདིའོ་ཞེས་བརྡ་མ་སྤྱད་པར་ཐོག་མ་ནས་རང་ཉིད་ཀྱིས་ནི་མི་
ཤེས་པ་བཞིན་ནོ། །
དེ་བཞིན་དུ་ཡི་གེ་འཇུག་ཚུལ་རྣམས་སྨྲ་བ་ཀུན་ལ་གནས་པར་གྱུར་ཀྱང་བརྡ་མ་སྤྲད་
པར་ཆིག་རང་གི་གནས་ཚུལ་དེ་ཉིད་ཇི་ལྟ་བ་བཞིན་མ་ཤེས་པས་ཚིག་འདིས་དོན་འདི་སྟོན་
ནོ་ཞེས་པ་རྣམ་པར་དབྱེ་བ་མ་འདྲེས་པར་དོན་ལ་སྦྱོར་བ་ག་ལཤེས། རྒྱུ་མཚན་དེའི་ཕྱིར་སྨྲ་
ང་
~ 96



བྱཱ་ཀ་ར་ཎའི་རྟགས་ཀྱི་འཇུག་པ་རྣམ་པར་གསལ་བའི་ལེགས་བཤད།
བའི་དབང་ཕྱུག་གི་རྗེས་སུ་འབྲང་སྟེ་ཐོན་མི་སམྦྷོ་ཊ་བདག་གིས་སྨྲས་པ་འདི་གངས་ཅན་སྐྱེ་
བོ་ཀུན་གྱིས་རྟོགས་པར་གྱུར་ཅིག་ཅེས་པའོ། ། །
བྱཱ་ཀ་རཱ་ཎའི་རྟགས་ཀྱི་འཇུག་པ་ཞེས་བྱ་བའི་བསྟན་བཅོས་སློབ་དཔོན་ཨཱ་ནུས་
མཛད་པའི་རྣམ་པར་བཤད་པ་རྫོགས་སོ། །འདི་ནི་མཁྱེན་རབ་ཐུགས་རྗེ་ཚད་མེད་པ་
མངའ་བའི་རྡོ་རྗེ་སློབ་དཔོན་ཆེན་པོ་དཔལ་ཀུན་བཟང་བརྩེ་བའི་ཞལ་སྔ་ནས་གཞུང་འདི་
དག་བོད་སྐད་ཀྱི་རྩ་བ་ཁུངས་མར་འདུག་པས་ཤིན་ཏུ་གསལ་བར་གྱིས་ཞེས་བཀའ་གནང་
བ་དང༌། དོན་དུ་གཉེར་བའི་བློ་གསལ་བ་པཎྱ་ཤྲཱིས་ཡང་ཡང་བསྐུལ་བ་ལ་བརྟེན་ནས།
བརྡ་སྤྲོད་པའི་གཙུག་ལག་ཆ་ཤས་རིག་པ་འགོས་ལོ་ཙཱ་པ་རྡརྨ་པཱ་ལ་བྷ་དྲ་ཞེས་བགྱི་བས་
སྦྱར་བའོ། །
ཞེས་བསིལ་ལྡན་ལྗོངས་ཀྱི་བསྟན་པའི་སྲོལ་འབྱེད་ཆེན་པོ་ཐོན་མི་སམྦྷོ་ཊས་མཛད་
པའི་སུམ་རྟགས་རྩ་འགྲེལ་འདི་ཉིད་འབྲི་ཀློག་མཐའ་དག་ལ་མེད་དུ་མི་རུང་བ་ལྟ་བུའི་ངེས་
པ་རྙེད་ནས་སྡེ་དགེ་ལྷུན་གྲུབ་སྟེང་དུ་སྡེ་དགེ་གདན་ས་པ་སངས་རྒྱས་བསྟན་པས་རབ་བྱུང་
བཅུ་གཉིས་པའི་ཉི་སྒྲོལ་བྱེད་པ་ཤིང་སྤྲེལ་ལོའི་ས་ག་ཅན་གྱི་ཟླ་བའི་དཀར་ཚེས་ལ་ཆོས་
སྦྱིན་མི་ཟད་པའི་རྒྱུན་སྤེལ་བའི་དགེ་བས་ལུང་རྟོགས་ཆོས་ཀྱི་ཚིག་དོན་འཁྲུལ་མེད་དར་
ཞིང་རྒྱས་པའི་རྩ་ལག་ཏུ་གྱུར་ཅིག །།སརྦ་མངྒ་ལཾ། བྷ་ཝན་ཏུ།། །།



ཐུན་མོང་རིག་མཛོད་ལས།
བོད་ཀྱི་པརྡ་སྤྲོད་ཕྱོགས་བསྒྲིགས་པོད་དང་པོ།
༄༅། །བྱཱ་ཀ་ར་ཎའི་རྩ་བ་སུམ་ཅུ་པའི་འགྲེལ་པ་ལོ་ཙཱ་བ་
ནམ་མཁའ་བཟང་པོས་སྦྱར་བ་བཞུགས་སོ། །
ལོ་ཆེན་ནམ་མཁའ་བཟང་པོ།
སུམ་ཅུ་པའི་འགྲེལ་པ་བསྟན་པའི་སྒྲོན་མེ་ཞེས་བྱ་བ། གསུང་གི་དབང་ཕྱུག་
ལྷག་པའི་ལྷ་ལ་ཕྱག་འཚལ་ལོ། །ཡོན་ཏན་རྒྱ་མཚོ་འཕགས་མཆོག་ལྷ་དབང་དང་། །
ཚངས་སོགས་འཁོར་གྱི་རི་གླིང་རྒྱ་མཚོ་ཆེར། །མི་འཇིགས་སེང་གེའི་ང་རོ་ཟབ་མོ་ཡིས། །
མུ་སྟེགས་རི་དྭགས་མཐར་མཛད་ལ་ཕྱག་འཚལ། །གང་གི་ཐུགས་རྗེས་བདུད་རྩིའི་རྒྱ་མཚོ་
ཡི༑ ༑ཡོན་ཏན་བདུད་རྩིའི་ཟས་ཅན་ལས་བསྡུས་ཤིང་། །གངས་ཅན་ཁྲོད་འདིར་བསྟན་
པའི་དཔལ་བསྐྱེད་པ། །ཐོན་མི་སམྦྷོ་ཊ་ལ་བདག་ཕྱག་འཚལ། །འཕགས་ཡུལ་རྒྱ་མཚོའི་
དབུས་སུ་ལེགས་གནས་པ། །རིན་ཆེན་བསྟན་པ་གང་དུ་འདྲེན་མཛད་ཅིང་། །འགྲོ་བའི་
དབུལ་བ་རྟག་ཏུ་སེལ་མཛད་པ། །ལོ་པཎ་དེད་དཔོན་མཆོག་ལའང་ཕྱག་འཚལ་ལོ། །
འདིར་སྤྲུལ་པའི་སྐྱེས་མཆོག་ཐོན་མི་སམྦྷོ་ཊ་ཞེས་གྲགས་པས་མཛད་པའི་བསྟན་
བཅོས་སུམ་ཅུ་པ་བཤད་པར་བྱའོ། །འདི་ལ་གཉིས། མཚན་དོན། མཆོད་བརྗོད། བཤད་
པར་དམ་བཅའ་བ། བསྟན་བཅོས་དངོས། ཤིས་བརྗོད་དང་བཅས་པའོ། ། །
དང་པོ་ནི། རྒྱ་གར་སྐད་དུ་ཞེས་པ་ལེགས་པར་སྦྱར་བའི་སྐད་དུའོ། །བྱཱ་ཀ་ར་ཎ་ཞེས་པ་
ལུང་བསྟོན་པ་སྟེ། སྒྲའི་མཚན་ཉིད་སྟོན་པའི་བསྟན་བཅོས་སོ། །འདིར་ནི་བོད་ཀྱི་མཚན་
ཉིད་སྟོན་པའོ། །དེའི་རྩ་བ་ནི་ཡི་གེ་ཨཱ་ལི་ཀཱ་ལིའོ། །ཏྲི་ཤད་ཞེས་པ་ནི་སུམ་ཅུ་པའོ། །བོད་
སྐད་ཀྱི་གཙོ་བོ་ཀཱ་ལི་སུམ་ཅུ་པོས་རྒྱ་ཆེར་སྟོན་པའི་ཕྱིར་ཀཱ་ལི་སུམ་ཅུ་པ་ཞེས་བརྗོད་བྱ་
ལ98ལ



བྱཱ་ཀ་ར་ཎའི་རྩ་བ་སུམ ཅུ་པ︽འགྲེལ་པ་འོག རམ་།ཁའ་བཟང་པོས་སྒྱུར་བ།
ལས་མིང་དུ་བཏགས་པའོ། །ཡང་ན་གློ་ཀ་སུམ་ཅུ་ཡོད་པས་སུམ་ཅུ་པ་སྟེ་དེ་ལྟར་ན་ཅུང་
ཟད་ཉེ་བ་ལ་བཏགས་པར་ཤེས་པར་བྱའོ། །ཤོ་ཀ་སུམ་ཅུ་རྩ་གསུམ་བྱུང་བའི་ཕྱིར་རོ། །
སྨྲ་བའི་དབང་ཕྱུག་འཇམ་པའི་དབྱངས་ལ་ཕྱག་འཚལ་ལོ། །གང་ལ་ཡོན་ཏན་གྱི་
མཆོག་མ་ལུས་པ་མངའ་བའི་དཀོན་མཆོག་གསུམ་པོ་དེ་ལ་ཕྱག་འཚལ་ལོ། །ཡི་གེ་གང་གི་
སྒྲ་དབྱངས་ཀུན་གསུངས་པ་འཇམ་པའི་དབྱངས་ལ་ཕྱག་འཚལ་ལོ། །གང་གིས་མིང་གཞི་
སྔོན་དུ་གསུངས་པའི་རྟག་ཞི་བ་ཚངས་པ་ལ་ཕྱག་འཚལ་ལོ། །སྡེབས་སྦྱོར་ལེགས་པར་
མཛད་པའི་མཁས་པ་རྣམས་དང་བཀའ་དྲིན་ཆེ་བའི་བླ་མ་རྣམས་ལ་ཕྱག་འཚལ་ནས། ཞེས་
པ་ནི་ལྟའི་རྐྱེན་གྱི་དོན་སྟེ་བྱེད་པ་པོ་གཅིག་བྱ་བ་གཉིས་ལ་འཇུག་པའི་བྱ་བ་སྔ་མ་ལ་སྦྱར་
བའོ། །བསླབ་པར་བྱ་བ་ཀུན་གྱི་གཞི་འཛིན་ཅིང་རིག་བྱེད་དེ་བསྟན་བཅོས་སྨྲ་བ་རྣམས་ཀྱི་
རྒྱུ་དོན་གྱི་ངོ་བོ་བརྗོད་པའི་མིང་དང་། དོན་གྱི་ཁྱད་པར་སྟོན་པའི་ཚིག་དང་བརྗོད་པ་ངག་
ཀུན་གྱི་གཞི་གང་ཡིན་པ་ནི་ཡི་གེ་ཡིན་པས་ཡི་གེའི་སྦྱོར་བ་བཤད་པར་བྱའོ། །
གཉིས་པ་ལ་ཡི་གེ་བཤད་པ་དང་། སླར་བསྡུ་བ་ལ་སོགས་པ་བཤད་པའོ། །དང་པོ་
ལ་གཉིས་ལས། མདོར་བསྟན་པ་ནི། ཡི་གེ་ཨཱ་ལི་ཀཱ་ལི་གཉིས། །ཞེས་པའོ། །ཨཱ་ལི་དུ་ཞེ་
ན༑ ཨཱ་ལི་གསལ་བྱེད་ཨི་སོགས་བཞི། །ཞེས་པ་དོན་གསལ་བར་བྱེད་པ་གསལ་བྱེད་དོ། །
ཨི་ཨུ་ཨེ་ཨོ་བཞི་ནི་ཨཱ་ལིའོ། །ཀཱ་ལི་དུ་ཞེ་ན། ཀཱ་ལི་སུམ་ཅུ་ཐམ་པའོ། །ཞེས་པ་ཀཱ་ལི་ནི།
ཀ་ཁ་ག་ང་དང་། ཆ་ཇ་ཁ་ཉ། ཏ་ཐ་ད་ན། པ་ཕ་བ་མ། ཙ་ཚ་ཛ་ཝ། ཞ་ཟ་འ་ཡ། ར་ལ་ཤ་ས།
ཧ་ཨ། ཞེས་བྱ་བ་སུམ་ཅུ་ཐམ་པའོ། །ཨ་ཡིག་དབྱངས་ཡིན་ཡང་གསལ་བྱེད་དུ་བཤད་པ་
ནི༑ ཨ་ཞང་ཞེས་སོགས་ལ་ཉེ་བར་མཁོ་བའི་ཕྱིར་རོ། །
གཉིས་པ་ཀཱ་ལི་རྒྱས་པར་བཤད་པ་ནི། དེ་ལ་རྗེས་འཇུག་བཅུ་ཡིན་ཏེ། ཞེས་པ་ནི་
ཀཱ་ལི་སུམ་ཅུ་པོ་དེ་ལ་རྗེས་འཇུག་ཅེས་བྱ་བའི་ཡི་གེ་ནི་བཅུའོ། །དེ་ལས་ལྔ་ནི་སྔོན་དུའང་
~ 99



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
འཇུག །ཅེས་པ་རྗེས་འཇུག་གི་ཡི་གེ་བཅུ་པོ་དེ་ལས་ཡི་གེ་ལྔ་ནི་སྔོན་དུའང་འཇུག་ཅེས་
བྱའོ། །འང་གི་སྒྲ་ནི་རྗེས་འཇུག་ཡིན་པར་མ་ཟད་པའོ། །
མི་འཇུག་པ་ནི་ཉི་ཤུའོ། །ཞེས་པ་སྔོན་རྗེས་གང་དུའང་མི་འཇུག་པ་ནི་ཡི་གེ་ཉི་ཤུ་སྟེ།
ཀ་ཁ། ཅ་ཆ་ཇ་ཉ། ཏ་ཐ། པ་ཕ། ཙ་ཚ་ཛ་ཝ། ཞ་ཟ་ཡ། ཤ །ཧ་ཨའོ། །
ཀཱ་ལི་ཕྱེད་དང་བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལས། །དང་པོ་གསུམ་པ་བཞི་
པ་ལ། །མས་གཉིས་དྲུག་པའི་གསུམ་པ་དང་། །བདུན་པ་ལ་ནི་ཤ་མ་གཏོགས། །རྗེས་
འཇུག་ཡི་གེ་བཅུ་རུ་འདོད། །ཅེས་པ་དང་པོ་ཀ་སྡེ་དང༌། གསུམ་པ་ཏ་སྡེ་དང༌། བཞི་པ་པ་
སྡེ་ལ། མས་གཉིས་ནི། ག་ང་། ད་ན། བ་མའོ། དྲུག་པའི་གསུམ་པ་ནི། སྡེ་པ་དྲུག་པའི་
གསུམ་འའོ། །སྡེ་པ་བདུན་པའི་ནི་ཤ་མ་གཏོགས་པ་ཡི་གེ་གསུམ་མོ། །ཡི་གེ་བཅུ་པོ་དེ་དག་
ནི། རྗེས་འཇུག་ཅེས་བྱ་སྟེ། རྟགས་འཇུག་ཏུ་བཤད་པ་ལྟར་མིང་གཞིའི་རྗེས་སུ་འཇུག་པའི་
ཕྱིར་རོ། །
རྗེས་འཇུག་ཡི་གེ་བཅུ་ཉིད་ལ། །དང་པོ་གསུམ་པ་ལྔ་པ་དྲུག །བདུན་པ་རྣམས་ནི་
སྔོན་དུའང་འཇུག །ཅེས་པ་རྗེས་འཇུག་བཅུ་ཡི་དང་པོ་ག་དང་། གསུམ་པ་ད་དང་། ལྔ་པ་
བ་དང་། དྲུག་པ་མ་དང་། བདུན་པ་འ་རྣམས་སྔོན་དུའང་འཇུག །ཅེས་བྱ་སྟེ། ཡི་གེ་ལྔ་པོ་
དེ་དག་མིང་གཞིའི་སྔོན་དུ་འཇུག་པའི་ཕྱིར་རོ། །
མིང་གཞི་གཉིས་སམ་གསུམ་སྦྲེལ་ལམ། །དེ་ལ་དབྱངས་ཀྱི་བཞིར་ལྡན་ཡང་། །
གང་དུའང་འཇུག་མིན་སྦྱར་བའང་མིན། །ཞེས་པ་མིང་གཞི་གཉིས་སྦྲེལ་ནི། སྙ། རྣ། རྒ་སྒྲ།
ཞེས་པ་སོགས་སོ། །གསུམ་སྦྲེལ་ནི། སྒྲ། སྐྲ། སྦྱ། ཞེས་སོགས་སོ། །སམ་ཞེས་པ་དང༌།
ལམ་ཞེས་པས་མིང་གཞི་རྐྱང་པའང་གཟུང་ངོ༌། །བོད་སྐད་དུ་ཡི་གེ་བཞི་སྦྲེལ་སོགས་ནི་མི་
སྲིད་དོ། །མིང་གཞི་རིགས་གསུམ་དེ་ལ་དབྱངས་ཀྱི་ཡི་གེ་ཨི་ཨུ་ཨེ་ཨོ་བཞིའི་གང་རུང་དང་
ལ 1 {]]



བྱཱ་ཀ་ར་ཎའི་རྩ་བ་སུམ་ཅུ་པའི་འགྲེལ་པ་ལོ་ཙཱ་བ་ནམ་མཁའ་བཟང་པོས་སྦྱར་བ།
ལྡན་པ་དང་། ཡང་གི་སྒྲས་ཀཱ་ལི་ཞེས་བཤད་པའི་ཨ་ཡིག་དང་ལྡན་པ་སྟེ། མིང་གཞི་རྣམས་
ཀྱི་སྲོག་གི་དབྱངས་ནི་ལྔ་པོ་དེར་ངེས་སོ། །མིང་གཞི་རྐྱང་པ་དང་ལྡན་པ་ནི། ཀི་ཀུ་ཀེ་ཀོ།
ཞེས་སོགས་རྒན་པོ་རྣམས་ཀྱི་ཀ་ཁ་གུག་སྐྱེད་དུ་བཏགས་པ་དང༌། ཀ་ཁ་ག་ང་ཞེས་སོགས།
ཀ་ཁ། ཕ་མ། ཞེས་བཏགས་པ་རྣམས་སོ། །
གཉིས་སྦྲེལ་དང་ལྡན་པ་ནི། སྙི་སྐུ་སྟེ་སྙོ་ཞེས་སོགས་སོ། །གསུམ་སྦྲེལ་དང་ལྡན་པ་
ནི༑ སྒྲི་སྒྲ་སྒྲེ་སྒོ་སྒྲ་ཞེས་སོགས་སོ། ། །
མི་འཇུག་པ་ནི་ཉི་ཤུའོ། །ཞེས་པས་བཤད་ཟིན་པའི་ཀ་ལ་སོགས་པ་ཉི་ཤུ་པོ་དེ་
རྣམས་ནི་མིང་གཞིའི་རིགས་གསུམ་པོ་དེའི་སྔོན་རྗེས་གང་དུའང་མི་འཇུག་ཅིང་མིང་གཞི་
རིགས་གསུམ་པོ་དེའི་སྟེང་དུ་སྦྱར་བའང་མིན་པ་སྟེ་བརྩེགས་པ་མིན་པའི་ཕྱིར་ནའང་ཉི་
ཤུ་པོ་དེ་ལ་མི་འཇུག་ཅེས་བཏགས་སོ། །སྦྱར་བ་ཞེས་བྱ་བ་ནི་མིང་གཞིའི་སྟེང་དུ་
བརྩེགས་པའོ། །གཞུང་འདིས་གཞིའི་སྟེང་དུ་བརྩེགས་པའི་ཡི་གེ་སྟེང་མ་ཡིན་ན་འཇུག་
པའི་ཡི་གེ་བཅུའི་གང་རུང་ཡིན་དགོས་པར། ཤུགས་ལ་བསྟན་ཏོ། །དེར་མ་ཟད་མིང་
གཞིའི་སྟེང་དུ་འཇུག་པའི་ཕྱིར་འཇུག་པའི་ཡི་གེ་ཞེས་བྱའོ། །ཞེས་མདོ་སྔ་མ་རྣམས་ཀྱི་
ཁ་བསྐོང་བའང་ཡིན་ནོ། །བཀྲ་ཤིས། ཁྲོ་བོ། འཕྲོས། མཁྱེན། ཕྱིན། དཀྱེ། ཞེས་སྟེང་
མ་རྗེས་འཇུག་མིན་པའང་ཡོད་དོ། །ཞེ་ན། དབྱངས་སྲོག་ཏུ་ཞུགས་ཤིང་སྒྲའི་གདངས་
ཆོས་གསལ་བར་འབྱུང་བ་ནི་མིང་གཞི་ཡིན་པས་ན། འདིར་ཀ་ཁ་ཕ་རྣམས་མིང་གཞི་
ཡིན་ནོ། །མདོར་ན་ཚེག་བར་གཅིག་ཏུ་མིང་གཞི་གཅིག་ལས་མི་འབྱུང་བས་སྐྱོན་མེད་
དོ༑ ༑
གཉིས་པ་སླར་བསྡུ་བ་ལ་སོགས་པ་བཤད་པ་ནི། སློབ་དཔོན་ཆེན་པོ་སུ་བྷ་ཥཱ་ཀཱིརྟི་
ཞེས་བྱ་བས་མཛད་པའི་སྦྱོར་བ་བཞི་དང་ལྡན་པ་ཞེས་པར་བཤད་པའི། དེ་ཡང་ལས་དང་
~ 10] ལ



ཐུན་མོང་རིག་མཛོད་ལས བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
བྱེད་པ་དང་། །ཆེད་དང་འབྱུང་ཁུངས་འབྲེལ་པ་དང༌། །གཞི་དང་ཟླ་བསྡུ་ལྷག་བཅས་དང་། །
དགག་སྒྲུབ་བརྣན་དང་བདག་པོ་དང་། །རྒྱན་དང་ཁ་སྐོང་དུས་ལ་འཇུག །ཅེས་པ་རྣམས་
འཆད་པར་བཞེད་པའོ། །རྗེས་འཇུག་ཡི་གེ་བཅུ་པོ་ནི། །མིང་གང་གི་ནི་མཐར་སྦྱར་བ། །དེ་
ལ་ཨཱ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ། །ཞེས་པ་རྗེས་འཇུག་གི་ཡི་གེ་བཅུ་
པོ་རྣམས་ནི་མིང་གང་གི་ནི་མཐར་སྦྱར་བ་དེ་ལ་ཨཱ་ལི་བཞི་པ་ཨོ་སྦྱོར་བ་རྣམས་ནི་སླར་བསྡུ་
བ་ཞེས་བྱ་བར་ཤེས་པར་བྱའོ། །འཇུག་གོ །རབ་ཏུ་བྱུང་ངོ༌། །བཤད་དོ། །བྱིན་ནོ། །ཁྱབ་
བོ༑ ༑སྒོམ་མོ། །རྒྱལ་བའི་བཀའ་འོ། །འགྱུར་རོ། །ཉལ་ལོ། །ཤེས་སོ། །གཞུང་འདི་ནི་ཕོ་
ཡིས་ཕོ་ཡི་མིང་མཐའ་དྲངས་ཞེས་པའི་དམིགས་གསལ་ལོ། །
བདག་པོའི་ས་ཞེས་བྱ་བར་བཏགས་པ་དང་། ད་དྲག་ཅན་དང་། ད་དྲག་ཐོབ་པ་
རྣམས་ཀྱི་མཐར་ནི་ཏོ་ཞེས་སྦྱར་བྱ་སྟེ། ཕོ་ཡིས་ཕོ་ཡི་མིང་མཐའ་དྲང་། །ཞེས་བཤད་པའི་
ཕྱིར་རོ། །ད་དྲག་གི་མཐར་དོ་ཞེས་ཐོབ་པ་མ་ཡིན་ཏེ། ཕོ་ཡིས་མིང་མཐའ་མོ་དྲངས་པར་
ཐལ་བའི་ཕྱིར་རོ། །ཏིང་ངེ་འཛིན་ཏེ། སྤྲུལད་ཏོ། །གྱུརད་ཏོ། །
རྗེས་འཇུག་ཡི་གེ་བཅུ་པོ་ལ། །གང་མིང་མཐའ་ན་བཅུ་པ་གནས། །དེ་ལ་ཨཱ་ལི་
གཉིས་པ་སྦྱར། ཞེས་པའི་རྗེས་འཇུག་གི་ཡི་གེ་བཅུ་པོ་ལ་ཞེས་པ་ནི་འོག་མ་རྣམས་ཀྱིའང་
མདོར་བསྟན་པ་ཡིན་ནོ། །མིང་གང་གི་མཐའ་ན་རྗེས་འཇུག་བཅུ་པ་ས་གནས་ན་ས་ཡིག་དེ་
ལ་ཨཱ་ལི་གཉིས་པ་ཨུ་སྦྱར་བར་བྱ་སྟེ། ཕོ་ཡིས་ཕོ་ཡི་མིང་མཐའ་དྲང་། །ཞེས་པའི་དམིགས་
གསལ་ལོ། ། །
ལས་དང་ཆེད་སོགས་ལ་སྦྱར་བ་ནི། ལས་ལ་རྗེས་སུ་སོང་། ཆེད་ལ་གཤེགས་སུ་
གསོལ། རྟེན་གནས་ལ་གནས་སུ་ཞོག །དེ་ཉིད་ལ་གཉིས་སུ་མེད། ཚེ་སྐབས་ལ་དེར་རིང་
སྐར་མ་ཁྲུམས་སུ་ཡོད།
~ 102



ཀ ར་ཎ༦ རྩ་ང༌ སུམ་རྱ་འོ་ ཀྲལ་ང་༔ ཙཱ་བ་རྣམ་ མཔའ་ང་ཐང་པོས་སྦྱར་བ།
གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར། ཞེས་པ་མིང་
གང་གི་མཐའ་ན་རྗེས་འཇུག་བརྒྱད་པ་ར་ཡིག་གནས་ན། དེ་ལ་ལས་དང་ཆེད་སོགས་ལ་
སྔོན་འཇུག་ལྔའི་གཉིས་པ་ད་དང་ཨཱ་ལི་གཉིས་པ་ཨུ་ཡང་སྦྱར་བར་བྱ་སྟེ། ལས་ལ་རྒྱ་གར་
དུ་སོང་། ཆེད་ལ་དཀྱིལ་འཁོར་དུ་ཕུལ། རྟེན་གནས་ལ་རྒྱ་གར་དུ་ལོ་ལེགས། དེ་ཉིད་ལ་
ཆར་དུ་འདུག །ཚེ་སྐབས་ལ་འོར་དུ་ལྷུང་།
གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །ཞེས་པ་མིང་
གང་གི་མཐའ་ན་རྗེས་འཇུག་གསུམ་པ་ད་ཡིག་གནས་ན། ལས་དང་ཆེད་སོགས་ལ། ད་
ཡིག་དེ་ལ་ཨཱ་ལི་གཉིས་པ་ཨུ་སྦྱར་བར་བྱ་སྟེ། ཕོ་ཡིས་ཕོ་ཡི་མིང་མཐའ་དྲངས། ཞེས་པའི་
དམིགས་གསལ་བ་ཉིད་དོ། །ལས་ལ་གཤེད་དུ་བརྐོས། ཆེད་ལ་ཟད་དུ་མི་གཞུག །རྟེན་
གནས་ལ་ལྷུང་བཟེད་དུ་ཞོག །དེ་ཉིད་ལ་ཆོས་ཉིད་དུ་འགྱུར། ཚེ་སྐབས་ལ་ལམ་ཕྱེད་དུ་
སློབ། །
བཞི་པ་དགུ་པ་དངོས་ཀྱང་སྟེ། །ཞེས་པ་མིང་གང་གི་མཐའ་ན། རྗེས་འཇུག་བཞི་པ་
ན་ཡིག་དང་། དགུ་པ་ལ་ཡིག་གནས་ན། ལས་དང་ཆེད་སོགས་ལ། ན་ཉིད་དང་ལ་ཉིད་
སྦྱར་བར་བྱ་ཞིང་ཀྱང་གི་སྒྲས་དུ་ཉིད་ཀྱང་སྦྱར་བར་བྱ་སྟེ། ལས་ལ་སྦྱིན་དུ་རུང་། ངན་དུ་
བྱས། ངན་ན་དོར། ངན་ལ་བྱང་། ཆེད་ལ་གཞན་དུ་སྦྱིན། གཞན་ལ་ཕུལ། གཞན་ན་བསྲུང་།
ལས་ལ་མཇལ་དུ་འགྲོ། མཚལ་ལ་མདངས་བྱིན། ཚལ་ན་ཆུ་འཆུ། ཆེད་ལ་འཇམ་དཔལ་
ལ་མཆོད། ཕྱག་འཚལ་དུ་ཆུག །གཏོར་མ་འབུལ་ན་བསྲུང་། རྟེན་གནས་ལ་གཞན་ན་རྒྱས།
གཞན་དུ་བཤད། གཞན་ལ་འདུག །དེ་ཉིད་ལ་གཞན་དུ་འགྱུར། ཚེ་སྐབས་ལ་སྦྱིན་དུ་ཆ།
དེ་ཉིད་ལ་ཚ་དམྱལ་དུ་འགྱུར། ཚེ་སྐབས་ལ་མཇལ་དུ་ཆ།
མིང་མཐར་ས་ལ་སོགས་པ་ཡོད་པ་རྣམས་ལ་ཡང་ན་དང་ལ་སྦྱར་བར་བྱ་སྟེ། གཡས་
མ 1(03



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ན་མདུང་། གཡས་ལ་འཕྱང་། ཤར་ན་ཡོད། ཧོར་ལ་མདའ། ཕྱེད་ན་གསལ། ཁྱོད་ལ་ཡོད།
ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལའི་སྒྲ་ཡིན། །ཞེས་པ་
འཇུག་བསྡུ་བ་སྟེ། སུ་དུ་ན་ལ། ཞེས་བྱ་བ་དེ་དག་ནི། ལས་དང་ཆེད་དང་རྟེན་གནས་དང་
དེ་ཉིད་དང་ཚེ་སྐབས་རྣམས་ལ་འཇུག་གོ། །ཞེས་པའོ། །
མིང་གང་གི་མཐར་ང་དང་མ་ཡིག་གནས་ན། །ལས་དང་ཆེད་སོགས་ལ་དུ་ཞེས་སྦྱར་
བ་དང་། དབྱངས་མཐའ་ཡིན་ན་རུ་ཞེས་པ་སྦྱར་བར་བྱ་བ་ནི། རྟགས་འཇུག་ཏུ། མོ་ཡིས་
མོ་མིང་མཐའ་དྲང་། །ཞེས་པས་ཤེས་པར་དགོངས་ནས་འདིར་མ་བཤད་དོ། །མང་དུ་བྱུང་།
མཉམ་དུ་འཇིག་ཅིང་ཆགས། ལྔ་རུ་འགྱུར།
མིང་གང་གི་མཐར་ག་དང་བ་ཡིག་གཉིས་གནས་ན་ཏུ་ཞེས་སྦྱར་བ་ནི། རྟགས་
འཇུག་ཏུ། ཕོ་ཡིས་ཕོ་ཡི་མིང་མཐའ་དྲངས། །ཞེས་པས་གོ་བར་མཁྱེན་ནས་འདིར་མ་
བཀོད་དོ། །ལག་ཏུ་གཏད། ཕུབ་ཏུ་གཟར། མིང་གང་གི་མཐར་འ་ཡིག་གནས་ན་ལས་དང་
ཆེད་སོགས་ལ་ཏུ་ཞེས་ཐོབ་ཀྱང་འདིར་མ་བཤད་པ་ནི། རྟགས་འཇུག་ཏུ། མ་ནིང་གིས་ནི་
མ་ནིང་ངོ༌། །ཞེས་པས་རྟོགས་པར་རིགས་སོ། །དགའ་རུ་ཆུག །འོ་ན་ཏུ་ཞེས་པ་མོ་ཡིག་
དང་མ་ནིང་གཉིས་ཀ་ཡིན་པ་མི་རུང་ངོ་། །ཞེ་ན། སྐྱོན་མེད་དེ། རྟགས་འཇུག་ཏུ། ར་ལ་ཧ་
ནི་མོ་ཤམ་སྟེ། །མ་ནིང་མཚན་མེད་ཅེས་ཀྱང་བྱ། །ཞེས་བཤད་པའི་ཕྱིར་རོ། །
རྗེས་འཇུག་ཡི་གེ་བཅུ་པོ་ལ། །ཞེས་པ་ནི་འོག་མ་རྣམས་ལའང་སྤྱིར་བཏང་བའོ། །
ཨི་དང་མཐུན་ལུགས་འདི་ཞེས་བྱ། །དང་པོ་གཉིས་ལ་དང་པོ་མཐུན། །མཐུན་ལུགས་འདི་
ཞེས་བྱ་བ་ནི། རྟགས་འཇུག་ཏུ། མིང་མཐའ་དེ་དག་ཉིད་ཀྱིས་ནི། །དེ་ཉིད་རང་གི་སྒྲ་
མཐུན་པའི། །ཞེས་པའི་དོན་འཆད་པར་བཞེད་ནས་སྨྲས་པ་སྟེ་འོག་མ་རྣམས་ལའང་སྤྱིར་
བཏང་བའོ། །མིང་གང་གི་མཐའ་ན་རྗེས་འཇུག་བཅུའི་དང་པོའི་ཡི་གེ་ག་དང་། གཉིས་པ་
ཞིབ
~ 1(04



བྱཱ་ཀ་ར་ཎའི་རྩ་བ་སུམ་ཅུ་པའི་འགྲེལ་པ་ལོ་ཙཱ་བ་ནམ་མཁའ་བཟང་པོས་སྦྱར་བ།
ང་གནས་ན་དེ་ལ་ཨཱ་ལི་དང་པོ་མཐུན་སྟེ། མིག་གི་དབང་པོ་ལུང་གི་ཚིག །ཅེས་པ་ལྟ་བུའོ། །
གསུམ་ལྔ་བཅུ་ལ་ཀྱ་དང་སྦྱར། ཞེས་པ་མིང་གི་མཐའ་ན་རྗེས་འཇུག་གསུམ་པ་ད་
དང་ལྔ་པ་བ་དང་བཅུ་པ་ས་ཡིག་གནས་ན། ཀྱ་ལ་ཨཱ་ལི་དང་པོ་སྦྱར་བ་དང་མཐུན་པས་ཀྱི་
དང་སྦྱར་བའོ། །ཡིད་ཀྱི་ཡུལ། བྱང་ཆུབ་ཀྱི་ཕྱོགས། ཆོས་ཀྱི་ཕུང་པོ་ཞེས་པ་ལྟ་བུའོ། །
བདུན་པ་ཉིད་ལ་བདུན་པ་སྟེ། །ཞེས་མིང་གང་གི་མཐའ་ན་རྗེས་འཇུག་བདུན་པ་འ་
ཡིག་གནས་ན་འི་དང་མཐུན་པས་རྗེས་འཇུག་པ་འ་ལ་ཨཱ་ལི་དང་པོ་སྦྱར་བར་བྱ་སྟེ། བྱང་
ཆུབ་སེམས་དཔའི་དགེ་འདུན་ཞེས་པ་ལྟར་རོ། །
ལྷག་མ་རྣམས་ལ་གྱ་སྦྱར་བ། །ཞེས་པ་རྗེས་འཇུག་དྲུག་པོའི་ལྷག་མ་རྗེས་འཇུག་ན་
མ་ར་ལ་བཞི་པོ་མིང་གི་མཐར་གནས་ན། གྱ་ལ་ཨཱ་ལི་དང་པོ་སྦྱར་བ་དང་མཐུན་པས་གྱི་
དང་སྦྱར་བར་བྱའོ། །བཞིན་གྱི་མདངས། ཁམ་གྱི་ཟས། འཁོར་གྱི་དབུས། ཡུལ་གྱི་མི། དེ་
དག་ཨི་སྦྱར་འབྲེལ་པའི་ས། །ཞེས་པ་མཇུག་བསྡུད་པ་སྟེ། བརྗོད་ཟིན་པའི་གི་ལ་སོགས་
པ་བཞི་པོ་དེ་དག་ནི་ཨཱ་ལི་དང་པོ་ཨི་དང་སྦྱར་བ་སྟེ། རྣམ་དབྱེ་དྲུག་པ་འབྲེལ་པའི་ས་ཞེས་
བྱའོ། །ངས། ཨས། ཨཱམ། ཞེས་པ། བོད་སྐད་དུ་དེ་རྣམས་སུ་བསྒྱུར་བར་བྱའོ། །ཞེས་ཀྱང་
ཤུགས་ལ་གདམས་པའོ། །ཀྱི་ནི་ཕོ་ཡིས་ཕོ་ཡི་མིང་མཐའ་དྲངས། ཞེས་པའོ། གའི་མཐར་
གི་བཤད་པ་ནི། ཕོ་ཡིས་ཕོ་ཡི་མིང་མཐའ་དྲང་ཞེས་པའི་དམིགས་གསལ་ལོ། །ལྷག་མ་
གསུམ་པོ་ནི། མོ་ཡིས་མོ་ཡི་མིང་མཐའ་དྲང་ཞེས་པའི་དོན་ཏོ། །
དེ་ཉིད་ལ་ནི་བཅུ་པ་སྦྱར། །བྱེད་པ་པོ་རུ་ཤེས་པར་བྱ། ཞེས་པ། གི། ཀྱི། འི། གྱི།
ཞེས་བྱ་བ་དེ་ཉིད་ལ་རྗེས་འཇུག་བཅུ་པ་ས་ཡིག་སྦྱར་བ་ནི། རྣམ་དབྱེ་གསུམ་པ་བྱེད་པ་པོ་
རུ་ཤེས་པར་བྱའོ། །ཤིག་གིས་ཟོས། རང་གིས་ཉོས། ཕུབ་ཀྱིས་བསྲུངས། སྤོས་ཀྱི་
བདུགས། བྱང་ཆུབ་སེམས་དཔའ་ཡིས་མཛད། བརྒྱ་བྱིན་གྱིས་བྱིན། བཅོམ་ལྡན་འདས་
༤ 1)5



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཀྱིས་དགོངས། དར་གྱིས་བརྒྱན། སྐྱེད་མོས་ཚལ་གྱིས་ཡིད་འཕྲོག །ཊ། བྷུམ། བྷིས། ཞེས་
པ་འདི་དག་ཏུ་བསྒྱུར་བར་བྱའོ། །ཞེས་ཀྱང་གདམས་སོ། །ཨཱ་ལི་ཕྱིས་ནས་གཉིས་པ་སྦྱར། །
ཚིག་རྒྱན་གཉིས་དང་བསྡུད་པར་འགྱུར། །ཞེས་པ་རྣམ་དབྱེ་དྲུག་པའི་ཀྱི་དང་ལིའི་ཨཱ་ལི་ཕྱི་
བར་བྱས་ནས་རྗེས་འཇུག་གཉིས་པ་ང་ཡིག་སྦྱར་བས། སམ་སྐྲི་ཏའི་སྐད་དུ་ཨ་སི་དང་ཙ་
ཞེས་བྱ་བའི་ཚིག་རྒྱན་གཉིས་དང་། བོད་སྐད་དུ་ཀྱང་དང་འང་ཚིག་རྒྱན་གཉིས་དང་བསྡུད་
པར་འགྱུར་རོ། །འདི་དག་གི་དོན་ལ་ཡང་ཞེས་བྱ་བ་འབྱུང་ནའང་འདིར་མ་སྨོས་པ་ནི་
སྐབས་སུ་མ་བབ་པས་སོ། ། །
ཨ་མ་ར་ཀོ་ཥར། སྨོད་བསྡུད་དྲི་བ་དགོས་པ་དང༌། །སྲིད་པ་རྣམས་ལ་ཨ་སིའོ། །
ཞེས་སྨོས་སོ། །སྨོད་པ་ལ། ཨ་སི་སྐུ་ཡཱཏ་ཤྲཱི་ཥ་ལམ། དམང་རིགས་ལ་ཡང་བསྟོད། བསྡུད་
པ་ལ། སམ་ཁྱུ་མ་པི། གྲངས་སུ་ཡང་། ཀ་ལཱ་མ་སི། ཆར་ཡང་། ག་ཎ་ནཱ་མ་སི། བགྲང་
བར་ཡང་། ཨུ་པ་མཱ་མ་ཡི། དཔེར་ཡང་། ཨུ་པ་ནི་ཥ་ད་མ་པ། སྒྱུར་ཡང་། ནོ་པེ་ཏི། མི་ཕོད་
དོ༑ ༑ནཀྵ་མསྟེ། མི་བཟོད་དོ། །འདིར་ཨ་སའི་སྒྲ་ནི་མི་ཕོད་པའམ་མི་བཟོད་པ་བསྡུད་པའོ། །
དྲི་བ་ལ། ཨ་སི་ཛ་ནཱ་སི་ཀ་ཐཱ་ཡཱ་ཀིཉྩཏྲ། ངག་ལ་ཅུང་ཟད་ཤེས་པའང་ཡོད་དམ། དགོས་པ་
ལ༑ ཨ་སཱི་ཧཱ་ཙོ་རོ་བྷ་ཝ་སྟེ། འདིར་ཆོམ་རྐུན་ཡང་འབྱུང་སྲིད་པ་ལ། སྐྱེས་རབས་སུ།
དཀའ་ཐུབ་ཅན་བཞིན་གཅན་གཟན་ཁྲོ་བོའང་སྤྱོད་ཅེས་སོ། །མདོ་རྣམས་སུ། ཨེ་ཀ་ཛཱ་ལཱི་
བྷ་ཏོ་དྷཱ་ཡ་ཏི་མ་ཤི་ར་སི་ན་པྲཛྷཱ་ཡ་ཏེཙཱ་ཡི་ཀ་མ་སི་ན་སྲ་ཛྷཱ་ཡ་ཏེ། མེ་ལྕེ་གཅིག་ཏུ་གྱུར་ཅིང་
སྲོག་གོ། །དུ་མ་ཡང་མེད། ཐལ་བ་ཡང་མེད། ཅེས་སོ། །
ཨ་མ་ར་ཀོ་ཥར། ཙ་ནི་རྗེས་འཇུག་ཀུན་བསྡུད་དང་། །གཅིག་ཤོས་གཅིག་ཤོས་
བསྡུད་པའོ། །ཞེས་པའོ། །རྗེས་འཇུག་ནི་གང་གཅིག་གཙོ་བོས་བརྗོད་ཅིང་། གཞན་ཡོན་
ཏན་གྱི་དངོས་པོས་སོ། །ཀུན་བསྡུད་པ་ནི། ཆ་ཤས་ཀྱི་དབྱེ་བ་མི་སྣང་བའོ། །ཨ་ཤྭ་བ་ལཱི་
~ 1 ( 6ག



기
བྱཱ་ཀ་ར་ཎའི་རྩ་བ་སུམ་ཅུ་པའི་འགྲེལ་པ་ལོ་ཙཱ་བ་ནམ་མཁའ་བཟང་པོས་སྦྱར་བ།
བརྙམ། གཅིག་ཤོས་དང་གཅིག་ཤོས་ཀྱི་སྒྲས། གཅིག་ཤོས་དང་གཅིག་ཤེས་སྦྱོར་བ་མཚོན་
ཏེ༑ དེ་ཡང་ཆ་ཤས་ཀྱི་དབྱེ་བ་མི་སྣང་བ་མིན་གྱི་ཡང་དག་པར་ཚོགས་པའོ། །ཀླཀྵ་ནྱ་གྲོ་དྷོ།
བསྡུད་པ་ནི། གཙོ་བོས་ཁ་གཅིག་ཏུ་བྱ་བའི་ཡུལ་ལ་དུ་མ་རྣམས་ཀྱི་བསྡུད་པའོ། །གོgཤོ་
གཙྪ་ཏི། བ་ལང་དང་རྟ་ཡང་འགྲོ། ཞེས་དང་། རྐང་པ་ཁ་སྐོང་ཕྱོགས་གཞན་དང་། རྒྱུ་དང་
རྣམ་པར་ངེས་ལ་ཙའོ། །ཞེས་སྐབས་གསུམ་ལྷག་མར་བཤད་དོ། །རྣམ་པར་ངེས་པ་ནི་ངེས་
བཟུང་ངོ༌། །
ཨ་མ་ར་ཀོ་ཥར་ཡང་། ཏུ་ཧི་ཙམྨ་ཧ་བེ། རྐང་པ་སྐོང་ཞེས། ཏུ་དང༌། ཧི་དང་། ཙ་
དང༌། སྨྲ་དང་། ཧ་དང་། བེ་རྣམས་རྐང་པ་ཁ་སྐོང་ལ་བཤད་དོ། །ལ་དོན་སུ་ལ་ཨུ་ཕྱིས་
ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། དེ་ནི་ལྷག་མ་དང་
བཅས་པའོ། །ཞེས་པ། གང་མིང་མཐའ་ན་བཅུ་པ་གནས། དེ་ལ་ཨཱ་ལི་གཉིས་པ་སྦྱར།
ཞེས་པས་བསྟན་པ་ནི། ལ་དོན་ས་ཞེས་བྱའོ། །དེའི་སུ་ལ་ཨུ་ཕྱིས་པར་བྱས་ནས་ས་ཡིག་དེ་
ལ་སྡེ་པ་གསུམ་པའི་དང་པོ་ཏ་ཡིག་སྦྱར་བར་བྱའོ། །དེ་ལ་ཨ་ལི་གསུམ་པ་ཨེ་སྦྱར་བར་
བྱའོ། །དེས་གྲུབ་པའི་སྟེ་ཞེས་བྱ་བ་དེ་ནི་ལྷག་མ་དང་བཅས་པ་ཞེས་བྱའོ། །དེས་མཚོན་
པའི་ཏེ་དང་དེ་དང་ནས་དང་། ཅིང་དང་ཞིང་དང་ཤིང་རྣམས་ཀྱང་ལྷག་དང་བཅས་པ་ཞེས་
བྱ་སྟེ། དེ་རྣམས་ནི་ཀྱུའི་རྐྱེན་གྱི་དོན་ཅན་ནོ་ཟེར། བོད་སྐད་དེ། བོད་སྐད་ཀྱི་མིང་གི་མཐའ་
རྣམས་ནི་གྲངས་བཅུ་དྲུག་ཏུ་ངེས་པས་དེ་ལ་ལྷག་བཅས་ཀྱི་སྒྲ་ཇི་ལྟར་སྦྱོར་ཞེ་ན། ག །ང་།
བ༑ མ། འ་མཐའ་ལྔ། དབྱངས་མཐའ་ལྔ་ལ་སྟེ་ཞེས་སྦྱར། ས་ན་ད་ར་ལ་ད་དྲག་ཅན། ལྔ་
ཡི་རྗེས་ལ་ཏེ་ཞེས་སྦྱར། ད་ཡི་རྗེས་སུ་དེ་ཞེས་བརྗོད། སའི་ཤིང་ཕོའི་ཅིང་མོའི་ཞིང་། ཞེས་
སོགས་ཕྱོགས་གཅིག་ཏུ་འདུག་ཏེ། རབ་ཏུ་དང་སྟེ། བསམ་གྱིས་མི་ཁྱབ་སྟེ། མཉམ་སྟེ་ཅིང་
འབྲེལ་པར་འབྱུང་བ། མོས་ཤིང་། ཕན་ཞིང་།
མ10༼མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་ཡིན། །ཞེས་པ་རྗེས་
འཇུག་བཅུ་པོ་དག་གི་མཐར་རྗེས་འཇུག་དྲུག་པ་མ་ཡིག་སྦྱར་ན་འབྱེད་སྡུད་ཅེས་བྱ་བར་
འགྱུར་རོ། །བཱ་ཞེས་བྱ་བ་རྣམ་པར་རྟག་ཅེས་བྱ་སྟེ། ཤིན་ཏུ་དགའ་སྟེ། བཞི་སྟེ། མགུ་སྟེ།
ཐ་དད་དུ་ཕྱེ་སྟེ། དོན་གོ་སྟེ། ཞེས་བྱ་བ་སྟེ། ཞེས་པ་ལྟ་བུ་དང་། ཤེས་ཏེ། མིན་ཏེ། ངོ་
མཚར་ཏེ། ཕྱག་འཚལ་ཏེ། བཤད་དེ། རྟེན་ཏེ། ཁ་ཅིག་ཏུ་རུང་ཞེས་བྱ་བར་བསྒྱུར་ཏེ། ཁྱིམ་
བདག་གམ། དགེ་སློང་ངམ། སྙེད་དམ། མ་སྙེད་ཀྱང་། དགེ་བསྙེན་ནམ། དགེ་བསྙེན་མ།
གནས་ཀུན་ཏུ་ཁྱབ་བམ། མ་ཁྱབ། དགྲ་བཅོམ་མམ། རྒྱུན་དུ་ཞུགས་སམ། དགེ་ཚུལ་ལམ།
དགེ་བསྙེན་ནམ། མངར་རམ། སྒྱུར་རམ། བཤེས་སམ། དགྲའམ། དགའ་འམ། མི་
དགའ། ཞེས་དང་། རྗེས་འཇུག་གི་མཐར་མ་ཡིག་སྦྱར་ན་དྲི་བ་ལ་འཇུག་པའང་ཡོད་དེ་
དབྱངས་ཀྱི་མཐར་ཡང་ངམ་ཞེས་སྦྱར་རོ། །ད་དྲག་གི་མཐར་ཏམ་ཞེས་སྦྱར་རོ། །
རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་ལ་བཅུ་པ། །སྦྱར་བ་འབྱུང་ཁུངས་ས་
ཡིན་ཏེ། །དགར་དང་བསྡུད་པའང་དེ་ཉིད་ཡིན། །ཞེས་པ། རྗེས་འཇུག་བཅུའི་བཞི་པ་ན་
ཡིག་དང་དགུ་པ་ལ་ཡིག་དག་ལ་རྗེས་འཇུག་བཅུ་པ་ས་ཡིག་སྦྱར་བ་ནི། རྣམ་དབྱེ་ལྔ་པ་
འབྱུང་ཁུངས་ཞེས་བྱ་བ་ཡིན་ཏེ། དགར་བ་དང་བསྡུད་པའང་དེ་བཞིན་དུ་རྗེས་འཇུག་བཞི་
པ་དང་དགུ་པ་ལ་བཅུ་པ་སྦྱར་བ་ཡིན་ནོ། །སློབ་དཔོན་ལས་རིག་པ་འབྱུང་། འོག་ནས་སྟེང་
དུ་འཕོས། དགར་བ་ནི། ཀ་ལཱ་པར། ངེས་པར་དགར་བ་ལའང་ངོ༌། །ཞེས་པས། དགར་བ་
ལ་རྣམ་དབྱེ་དྲུག་པ་དང་བདུན་པ་སྦྱར་བ་བོད་སྐད་དུ་བསྒྱུར་ན་ལས་ཞེས་བྱ་བ་དང་། ནས་
ཞེས་བྱ་བར་འགྱུར་རོ། །ཞེས་འདོམས་པ་སྟེ། འདི་ལ་བཞི་ཡོད་པ་ལས། དང་པོ་ནི། སྐྱེས་
བུ་རྣམས་ལས་རྒྱལ་རིགས་དཔའ། ཞེས་པ་རིགས་ཀྱིས་དགར་བའོ། །
གཉིས་པ་ནི། འགྲོ་བ་རྣམས་ལས་ལམ་དུ་ཞུགས་ཏེ་རྒྱུགས་པ་མགྱོགས། ཞེས་པ།
མ་ 1 (98



བྱཱ་ཀ་ར་ཎའི་རྩ་བ་སུམ་ཅུ་པའི་འགྲེལ་པ་ལོ་ཙཱ་བ་ནམ་མཁའ་བཟང་པོས་སྦྱར་བ།
བྱ་བས་དགར་བའོ། །
གསུམ་པ་ནི། བུད་མེད་རྣམས་ལས་སྔོ་བསངས་ལྟ་ན་སྡུག །ཅེས་པ། ཡོན་ཏན་གྱི་
དགར་བའོ། །
བཞི་པ་ནི། ཕྱོགས་སྐྱོང་བ་རྣམས་ལས་དབང་ཕྱུག་ནི་ཟླ་བའི་ཅོད་པན་དང་སྣུམ་ཞིང་
དམར་བའི་རལ་པ་ཅན། མགྲིན་པ་སྔོན་པོ་ལག་ན་རྩེ་གསུམ་དང་ཐོད་པ་འཛིན་པའོ། །
ཞེས་པ་རྫས་ཀྱིས་དགར་བའོ། །ལའི་ཚབ་ཏུ་ན་བཅུག་པས་དཔེར་བརྗོད་གཉིས་པར་
འགྱུར་རོ། ། །
བསྡུད་པ་ནི། མངོན་པ་ཀུན་ལས་བཏུས་ཀྱི་འགྲེལ་པར། རྭ་སེ་ཡཱ་བད་བི་ཛྷཱ་ན་ཨི་ཏེ་
ནེ་ན། གཟུགས་ནས་རྣམ་པར་ཤེས་པ་ཞེས་བྱ་བའི་བར་འདིས་ཤེས་སོ། །ཀ་ལཱ་པར། དུས་
དང་དངོས་པོ་དག་ལ་བདུན་པའོ། །ཞེས་པས། དངོས་པོ་ལ་རྣམས་དབྱེ་བདུན་པ་ངེའོ། །དེ་
ཝཱ་དི། ལྷ་ལ་སོགས་པ། འདི་ལྟ་བུ་ལ་རྟག་ཏུ་ཚིག་གི་བསྡུད་ཁོ་ན་འབྱུང་ངོ༌། །གང་མིང་
བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པའང་ཡིན། །ཞེས་ཆོས་གང་བོད་པར་འདོད་
པའི་མིང་དེ་བརྗོད་པའི་ཐོག་མར་ཀྱེ་ཞེས་པའི་སྒྲ་སྦྱར་བ་ནི་བོད་པ་ཡིན་ནོ། །ལེགས་སྦྱར་
ལ་ཧེ་ཞེས་སྦྱར་རོ། །ཧེ་བཛྲ་པཱ་བྱ། ཀྱེ་རྡོ་རྗེས་ལྟོས་ཤིག །ཀྱེ་མའམ་ཧེ་ཞེས་པ་རྣམས་
གསལ་བའི་དོནད་ཏོ། ཀཱ་ལཱ་པར། བོད་པ་ལ་འང་ངོ་། ཞེས་པས་རྣམས་དབྱེ་དང་པོ་བོད་
པ་ལ་སྦྱར་ཏེ། ཀྱེའམ་ཧེ་ཞེས་མ་སྦྱར་བ་ཤིན་ཏུ་མང་སྟེ། མདོ་རྣམས་སུ། རབ་འབྱོར། ཀོའུ་
ཤི་ཀ་ཀུན་དགའ་བོ། ཤ་རིའི་བུ་ཞེས་པ་ལ་སོགས་པ་ལྟ་བུའོ། །
གང་མིང་མཐའ་དང་མཐུན་པ་ཡི། །བཞི་པ་ལ་ནི་ཨི་སྦྱར་བ། །དགར་དང་བརྣན་
པའི་ཚིག་ཏུ་འགྱུར། །ཞེས་པ་མིང་གང་གི་མཐའ་དང་མཐུན་པའི་རྗེས་འཇུག་བཞིའི་ན་
ཡིག་ལ་ཨི་སྦྱར་བ་ནི་དགར་བ་དང་བརྣན་པའི་ཚིག་ཏུ་འགྱུར་རོ། །དགར་བ་ལ་རིགས་
ལ 1 ()9༽



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
བཞི་སྟེ། དང་པོ་ནི། སྐྱེས་བུ་ན་ནི་རྒྱལ་རིགས་དཔའ། ཞེས་སོགས་འདོན་པ་སྤོས་ཏེ་གོང་
དུ་བརྗོད་ཟིན་པ་ལྟར་དུ་ཤེས་པར་བྱའོ། ། །
བརྣན་པ་ནི་ངེས་བཟུང་། མངོན་པ་ཀུན་ལས་བཏུས་ཀྱི་འགྲེལ་པར། གཟུགས་ཉིད་
ཅེས་བྱ་བ་ནི་བརྣན་པའི་ཕྱིར་ཏེ་ཚོར་བ་ལ་སོགས་པ་ཐུན་མོང་བའི་དེ་བཞིན་ཉིད་དང་། སོ་
སོར་བརྟགས་པ་མིན་པ་དང་། སོ་སོར་བརྟགས་པའི་འགོག་པ་དང༌། མི་རྟག་པ་ཉིད་
སེལད་ཏེ། ཞེས་སོ། །དེའི་རྒྱ་དཔེར། རཱུ་པ་སྐྱེ་བེ་ཏ་བ་དྷཱ་ཎཱ་དེ་ད་ན་དཱི་པ་དྷ་ར་ཎ། ཏ་ཐཱ་ཏ།
པྲ་ཏི་སམ་ཁྱུ་ནི་རོ་དཱ་ནི་ཏུ་ཏཿ སཏྠ་ད་སྱནྟེ། ཞེས་སོ། །བྱེ་བྲག་ཏུ་རྟོགས་པ་ཆེན་པོར། ཨ་
བ་དྷ་ར་ཎ། ངེས་པར་གཟུང་བ་ཞེས་གྲགས་སོ། །བརྣན་པ་ལ་ཡང་རིགས་བཞི་སྟེ། དང་པོ་
ནི༑ རིགས་ལ་ནི་བྲམ་ཟེའི་རིགས་བཟང་། ཞེས་པ་རིགས་ཀྱི་ངེས་བཟུང་ངོ༌། །འགྲོ་བ་ལ་
ནི་ཐུབ་པའི་རྫུ་འཕྲུལ་མགྱོགས། ཞེས་པ་བྱ་བའི་ངེས་བཟུང་ངོ༌། །གཟུགས་རྣམས་ཀྱི་བར་
ནི་མཚན་དང་དཔེ་བྱད་བཟང་པོ་ལྟ་ན་སྡུག་ཅེས་པ་ཡོན་ཏན་གྱི་ངེས་གཟུང་ངོ༌། །སངས་
རྒྱས་ལ་ནི་ཐུབ་པའི་དབང་པོ་ལམ་དུས་སུ་ཐུགས་རྗེ་དང་བརྩོན་འགྲུས་ལྷག །ཅེས་པ་རྫ་ས་
ཀྱི་ངེས་བཟུང་ངོ༌། །
མིང་གང་རུང་བའི་བར་འཚམས་སུ། །གསུམ་པ་ལ་ནི་གཉིས་པ་སྦྱར། །དེ་ནི་སྡུད་
དང་འབྱེད་པ་དང་། །རྒྱུ་མཚན་ཚེ་སྐབས་གདམས་ངག་ལྔའོ། །ཞེས་པ་མིང་གང་ཡང་རུང་
བའི་བར་འཚམས་སུ། །རྗེས་འཇུག་གསུམ་པ་ད་ཡིག་ལ་ནི་རྗེས་འཇུག་གཉིས་པ་ང་ཡིག་
སྦྱར་བ་དེ་ནི། སྡུད་པ་དང་། འབྱེད་པ་དང་། རྒྱུ་མཚན་དང་། ཚེ་སྐབས་དང་། གདམས་
ངག་ཅེས་པ་ལྔ་ལ་འཇུག་གོ། །སྡུད་པ་ནི་གཉིས་ཏེ། བཟླས་དབྱེ་བ་དང་། བཟླས་དབྱེའི་
ཚིག་བསྡུད་དོ། །ཚིག་སྡུད་ཀྱང་གཉིས་ཏེ། ཀུན་བསྡུད་པ་དང་། གཅིག་ཤོས་དང་། གཅིག་
ཤོས་སྦྱོར་བའོ། །བཟླས་དབྱེ་ནི་གོ། ཤ། གཙྪཏི། བ་ལང་དང་རྟ་ཡང་འགྲོ། །ཀུན་
ར
~ 1 } {jམ



བྱུ་ཀ་ར་ཎའི་རྩ་བ་སུམ་ཅུ་པའི་འགྲེལ་པ་ལོ་ཙཱ་བ་ནམ་མཁའ་བཟང་པོས་སྦྱར་བ།
བསྡུད་པ་ནི། ཨ་ཤྭ་བ་ལཱི་བར་དམ། རྟ། གླང་། གཅིག་ཤོས་དང་གཅིག་ཤོས་སྦྱོར་བ་ནི། སླ་
ཀླུ་ནྱ་གྲོ་བྷོ་དཀ །འབྱེད་པ་ནི་ཚིག་བསྡུད་དེ་དག་འབྱེད་པ་སྟེ། ཨཤཱཉྩ་བ་ལཱི་བལྟ་ས་མཱ་ཧཱ་
ཞེས་པ་རྟ་དང་གླང་དང་། ཀུན་བསྡུད་པ་ཞེས་པའོ། ། །
རྒྱུ་མཚན་ནི། བུམ་པ་མི་རྟག་སྟེ། འདུས་བྱས་ཡིན་པའི་ཕྱིར་དང༌། དངོས་པོ་ཡིན་
པའི་ཕྱིར་དང་། རྒྱུ་མཚན་ལས་བྱུང་བའི་ཕྱིར་རོ། །ཚེ་སྐབས་ནི། ཟིན་པ་སེམས་ཅན་གྱི་
གནས་སྐབས་ལ། བྱིས་པ་ལས་ཁྱེའུ་དང་། ཁྱེའུ་ལས་གཞོན་ནུ་དང་། གཞོན་ནུ་ལས་ལང་
ཚོ་དང་། ལང་ཚོ་ལས་དར་ལ་བབ་པ་དང་། དར་ལ་བབ་པ་ལས་རྒན་པོ་འབྱུང་ངོ༌། །
མ་ཟིན་པ་བེམ་པོའི་གནས་སྐབས་ལ་ས་བོན་ལས་མྱུ་གུ་དང༌། མྱུ་གུ་ལས་སྡོང་བུ་
དང༌། སྡོང་བུ་ལས་ལོ་མ་དང་། ལོ་མ་ལས་མེ་ཏོག་དང་། མེ་ཏོག་ལས་འབྲས་བུ་འབྱུང་ངོ༌། །
གདམས་ངག་ལ། རྟག་ཏུ་ཕ་རོལ་ཏུ་ཕྱིན་པ་དྲུག་ལ་བརྩོན་པར་གྱིས་དང་མྱུར་དུ་འཚང་
རྒྱའོ། །མིང་གང་གི་ནི་མ་མཐའ་རུ། །དང་པོ་ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་
འགྱུར། །ཞེས་པ་མིང་གང་ཡང་རུང་བའི་གོང་དུ་རྗེས་འཇུག་གི་ཡི་གེ་དང་པོ་ག་ལ་ནི། རྗེས་
འཇུག་གཉིས་པ་ང་ཡིག་སྦྱར་ན་སྤྱི་ལ་ཁྱབ་པ་ཉིད་དུ་འགྱུར་རོ། །གང་བྱས་པ་དེ་མི་རྟག །
གང་མི་རྟག་པ་དེ་སྡུག་བསྔལ་ལོ། །གང་རྫུན་པ་དེ་སླུ་བའོ། །
གང་མིང་གང་གི་མ་མཐའ་ན། །པུ་ལིངྒ་ཡི་སྒྲ་མེད་ན། །དེ་ལ་པུ་ལིངྒ་སྦྱར་ན། །
བདག་པོའི་སར་ནི་ཤེས་པར་བྱ། །ཞེས་པ་མིང་གང་ཡང་རུང་བའི་མ་མཐའ་ན། སྤྱིར་ཕོ་
ཡིག་མེད་པའི་མཐའ་དེ་ལ་ཕོ་ཡིག་སྦྱར་བ་འབའ་ཞིག་རྣམ་པ་ཀུན་ཏུ་བྱུང་ན། མིང་དེ་ནི་
བདག་པོའི་སར་ཤེས་པར་བྱའོ། །རྟགས་འདི་ཤེས་དཀའ་བར་འབྱུང་ན། ཀ་ཅོག་ལ་སོགས་
པ་སྔོན་གྱི་མཁས་པ་རྣམས་ཀྱིས་འདིའི་མཐར་ད་དྲག་མཛད་དོ། །དེས་ཕོ་རྟགས་སུ་གོ་བར་
འགྱུར་ཏེ། ད་ཡི་ཡི་གེ་ནི་ཕོ་ཡིག་ཡིན་པའི་ཕྱིར་རོ། །འཛིནད། མཁྱེནད། སྟོནད། ལེནད།
~ | 1 1



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཟིནད། ཀུནད། མནད། བསྐྲུནད། ཕྱིནད། ཤིནད། རྐྱེནད། ཞེནད། རྒྱནད། ཉནད།
སྟོནད། བསྟནད། སྨིནད། འབྱིནད། དོནད། ཅེས་པ་ལྟ་བུ་ན་མཐའ་ད་དྲག་ཅན་ནོ། །
སྤྲུལད། འཁྲུལད། འགྲེལད། འབྲེལད། སེལད། བསལད། རོལད། ཅེས་སོགས་ལ་
མཐའ་ད་དྲག་ཅན་ནོ། །ཐརད། མཐརད། འབྱོརད། གྱུར། ཅེས་སོགས་ར་མཐའ་ད་དྲག་
ཅན་རྣམས་ནི་ཕོ་ཡི་རྟགས་ཡིན་པས་ན་ཕོ་ཡིག །ཀྱི་དང་། ཀྱང་དང་། ཅིང་དང་། ཅན་དང༌།
ཅེས་དང་། ཏུ་དང་། ཏོ་དང་། པ་དང་། ཅི་ལྟར་དང་། ཅི་རིགས་ཞེས་སོགས་ཀྱིས་མིང་
མཐའ་དྲང་བར་བྱ་སྟེ། ཕོ་ཡིས་ཕོ་ཡི་མིང་མཐའ་དྲང་། །ཞེས་བཤད་པའི་ཕྱིར་རོ། །
ཏིང་ངེ་འཛིནད་ཀྱི། རྡོ་རྗེ་འཛིན་ཀྱང་། འཕྲེང་བ་འཛིན་ཅིང་། བདག་ཏུ་འཛིན་ཅེ་ན།
འདུལ་བ་འཛིན་ཅེས། ཕྲེང་བ་འཛིན་ཏུ་འགྱུར། རིན་ཆེན་ཕྱག་རྒྱ་ཞེས་བྱ་བའི་ཏིང་ངེ་
འཛིན་ཏོ། །འཛིན་པ་ཆེན་པོ་རྡོ་རྗེ་ཆོས། །རྡོ་རྗེ་འཛིན་ཅིང་ལྟ་བར་བཟུང་། །གཞན་ཡང་དེ་
ལྟར་དུ་ཤེས་པར་བྱའོ། །
མིང་གང་གི་ནི་མ་མཐའ་ན། །སཱི་ལིངྒ་ཡི་སྒྲ་མེད་པ། །དེ་ལ་སྟྲཱི་ལིངྒ་སྦྱར་ན། །དགག་
པའི་གནས་སུ་ཤེས་པར་བྱ། །ཞེས་པ་མིང་གང་རུང་གི་མ་མཐའ་ན་སྤྱིར་མོ་ཡི་རྟགས་མེད་
པ་ལ་རྟགས་དེའི་མཐར་མོ་ཡིག་སྦྱར་ན་མིང་དེ་དགག་པའི་གནས་སུ་ཤེས་པར་བྱའོ། །མ་
རིག་པ་མེད། མ་རིག་པ་ཟད་པ་མེད་པ་ནས་རྒ་ཤི་མེད་རྒ་ཤི་ཟད་པའི་བར་དུ་ཡང་མེད་
སོགས་ཡོད་པ་མིན། ཅེས་ཐོབ་ཀྱང་མིང་མཐར་བ་ཡིག་སྦྱར་བ་ནི། དགག་པའི་གནས་སུ་
སྟོན་པའོ། །འོན་ཀྱང་འདིའི་བརྡའ་ནི་སྔ་མོ་ནས་ནུབ་ཟིན་པ་ཉིད་དོ། །
མིང་གང་གི་ནི་མ་མཐའ་ན། །གསུམ་པ་ལ་ནི་ཨེ་སྦྱར་བ། །ཐ་སྙད་དབང་གི་གསུམ་
ཡིན་ཏེ། དངོས་པོའི་དབང་དུ་བཞི་རུ་འགྱུར། །དུས་ཀྱི་དབང་དུ་གཉིས་ཡིན་ནོ། །ཞེས་པ་
ཆོས་གང་གི་མིང་གི་གོང་དུ་རྗེས་འཇུག་གི་གསུམ་པ་ད་ཡིག་ལ་ཨེ་སྦྱར་བའི་དེ་ཞེས་བྱ་བ་
ལ 1 12



བྱཱ་ཀ་ར་ཎའི་རྩ་བ་སུམ་ཅུ་པའི་འགྲེལ་པ་ལོ་ཙཱ་བ་ནམ་མཁའ་བཟང་པོས་སྦྱར་བ།
ནི༑ ཐ་སྙད་ཀྱི་དབང་དུ་བྱས་ན་གསུམ་དང་། དངོས་པོའི་དབང་དུ་བྱས་ན་བཞི་དང་། དུས་
ཀྱི་དབང་དུ་བྱས་ན་གཉིས་ཡིན་ནོ། །ཐ་སྙད་གསུམ་ནི། ཆོས་ཅན་གྱི་ཐ་སྙད་དང༌། ཆོས་ཀྱི་
ཐ་སྙད་དང་། དེ་གཉིས་ཀ་མིན་པའི་ཐ་སྙད་དོ། །ཡང་ན། ལུས་དང་། ངག་དང་། ཡིད་
གསུམ་གྱི་ཐ་སྙད་དོ། །
དངོས་པོའི་བཞི་ནི། རིགས་དང་། བྱ་བ་དང་། ཡོན་ཏན་དང་། རྫས་སོ། །དུས་ཀྱི་
གཉིས་ནི། འདས་པ་དང་མ་འོངས་པའོ། །དེ་བུམ་པའོ། །དེ་མི་རྟག་པའོ། །དེ་རི་བོང་གི་རྭ་
ལས་ཐ་དད་དོ། །དེ་རྒྱལ་རིགས་སོ། །དེ་གཡུལ་ལོ། །དེ་གཟི་བརྗིད་དོ། །དེ་མང་པོས་
བསྐུར་བའོ། །དེའི་ཚེ་དེའི་དུས་སུ་ང་ནི་རྒྱལ་པོ་བྱམས་པའི་སྟོབས་ཞེས་བྱ་བར་གྱུར་ཏོ། །
དེའི་ཚེ་དེའི་དུས་སུ་འཁོར་ལོས་བསྒྱུར་བ་དུང་ཞེས་བྱ་བ་འབྱུང་བར་འགྱུར་རོ། །ཞེས་པ་ལྟ་
བུའོ། །
ཚིགས་སུ་བཅད་པའི་འཚམས་སྦྱོར་རྣམས། །ཅུང་ཟད་བསྡུས་པ་ཡོད་ན་ཡང་། །དེ་
ནི་དེ་བཞིན་སྦྱར་བར་བྱ། །ཞེས་པ་ལོ་ཙཱ་བ་དང་། བསྟན་བཅོས་འཆད་པ་པོ་རྣམས་ལ་
གདམས་པའོ། །ཚིགས་སུ་བཅད་པ་ནི་རྐང་པ་བཞི་པའོ། །འཚམས་སྦྱོར་ནི། ཀ་ལཱ་པར།
མཚུངས་པ་འདྲ་བའི་ཡི་གེ་ལ་རིང་པོར་འགྱུར་ཏེ་ཕ་རོལ་ལའང་དབྱིའོ། །ཞེས་སོགས་སོ། །
ཚིགས་སུ་བཅད་པ་ཅུང་ཟད་བསྡུས་པ་ནི། དབུས་དང་མཐའ་རྣམས་འབྱེད་པར། །
འཇིག་ཚོགས་ལྟ་དང་དེའི་གཞི་དང་། །འགོག་དང་ལམ་དང་དཀོན་མཆོག་དང་། རྙེད་པ་
དང་ནི་བཀུར་བསྟི་དང་། །ཡོ་བྱད་སྙུངས་པ་ཡོངས་ཤེས་ལ། །སྒྲིབ་པ་ཡིན་ནོ། །ཞེས་ཚིག་
གི་ལྷག་མའོ། །འཚམས་སྦྱོར་བསྡུད་པ་ནི། །ནི་ཏཱ་ནི་ཏྱ། རྟག་མི་རྟག །གཞུང་འདིའི་དོན་
ལ་དགོངས་ནས་སྔོན་གྱི་ལོ་ཙཱ་བ་རྣམས་ཀྱིས། སྐད་དོད་དུ་མེད་ཀྱང་ཚིག་ཁ་ཅིག་བླ་ཐབས་
སུ་བསྟན་ཅིང་། སྔགས་རྣམས་འཚམས་སྦྱོར་ཕྲལ་ཏེ་བོད་ཡིག་ཏུ་བཀོད་དོ། །
ལ113-
113



ཕུན་མོང་རིཡ།[ཛོད་ལས། དཀྱི་ར་སྤྲོད་ཕྱོགས་ང་སྒྲིགས་པོད་དང་པོ།
སྔོན་འཇུག་ཡོད་དམ་མེད་ཀྱང་རུང་། །མིང་གཞིའི་ཡི་གེ་གང་ཡིན་ལ། །གཉིས་སྦྲེལ་
ཡོད་དམ་གསུམ་སྦྲེལ་ཡོད། །ཨཱ་ལི་བཞི་པོ་གང་ལྡན་ཡང་། །རྗེས་འཇུག་བཅུ་པོ་མ་ཞུགས་
ན༑ ༑མིང་གཞན་སྦྱོར་བ་ཡོད་མི་སྲིད། །ཅེས་པ་ག་ལ་སོགས་པའི་སྔོན་འཇུག་ལྔ་པོ་སྔོན་
འཇུག་ཏུ་ཡོད་དམ་མེད་ཀྱང་རུང་མིང་གཞིའི་ཡི་གེ་གང་ཡིན་ལ། ཡི་གེ་གཉིས་སྦྲེལ་ཡོད་
དམ་གསུམ་སྦྲེལ་ཡོད། ཤུགས་བསྟན་ཡི་གེ་རྐྱང་པ་ཡོད་པ་དེ་ལ་ཨི་ལ་སོགས་པའི་ཨཱ་ལི་
བཞི་པོ་གང་སྲོག་ཏུ་ལྡན་ཡང་། ཡང་གི་སྒྲས་ཨ་ཡིག་སྲོག་ཏུ་ལྡན་པ་ཡང་བསྟན་ཏེ། ག་ལ་
སོགས་པའི་རྗེས་འཇུག་བཅུ་པོ་རྗེས་སུ་མ་ཞུགས་ན་མིང་གཞན་དང་འཚམས་སྦྱོར་བ་མི་
སྲིད་དོ། །གཞི། བཞུ། གཤེ། གཡོ། ཞེས་སོགས་སོ། །
རྗེས་འཇུག་བཅུ་ཡི་དོན་ཤེས་ན། །འབྲི་དང་ཀློག་དང་འཆད་རྣམས་ཀྱི། །འཚམས་
སྦྱོར་སྒྲ་ལ་ཐོགས་མེད་ཅིང་། །འགྲེལ་པ་སྨྲ་བའི་མཆོག་ཏུ་འགྱུར། །ཞེས་པ་རྗེས་འཇུག་
བཅུ་ཡི་དོན། འདས་མ་འོངས་ད་ལྟར་དང་། རྣམ་པར་དབྱེ་བ་བདུན་བོད་པ་དང་བཅས་པ་
དང༌། སླར་བསྡུ་བ་ལ་སོགས་པ་ཤེས་ནས། ཡི་གེ་འདྲི་བ་དང་། ངག་ཏུ་ཀློག་པ་དང་། དེའི་
དོན་བཤད་པ་རྣམས་ཀྱིས་མིང་སྔ་ཕྱིའི་འཚམས་སྦྱོར་གྱི་སྒྲ་ས་མཐར་སུ་དང་། ར་མཐར་དུ་
ལ་སོགས་པ་ལ་ཐོགས་པ་མེད་ཅིང་ཚིག་སྔ་ཕྱིའི་འབྲེལད་པ་སྨྲ་བའི་སྐྱེས་བུ་རྣམས་ཀྱི་
མཆོག་ཏུ་འགྱུར་རོ། །
གཞན་ཡང་རྗེས་འཇུག་ཤེས་པ་ཡི། །དོན་གྱི་སྦྱོར་བ་མ་མཐོང་ཡང་། །དོན་དང་
མཐུན་པའི་སྦྱོར་བ་ཤེས། །ཞེས་པའི་དགོས་པའམ་ཕན་ཡོན་གཞན་ཡང་རྗེས་འཇུག་བཅུ་
ཡི་དོན་པ་ཤེས་ཡིས། རྗེས་འཇུག་བཅུའི་དོན་གྱི་དཔེར་བརྗོད་སྦྱོར་བ་མ་མཐོང་ཡང་རྗེས་
འཇུག་གི་དོན་དང་མཐུན་པའི་སྦྱོར་བ་དཔེར་བརྗོད་ཤེས་པར་འགྱུར་རོ། ། །
རྗེས་འཇུག་སྦྱོར་བ་མཁས་པ་ན། །ལུང་གི་ཚིག་དང་སྦྱོར་བ་དང་། །བླ་མའི་མན་
} 14



བུཀ་ཁ ཆའི་ངུ༌༌༌་་༌༌ ༡:༤ - ཁ་་་ mའ་བས་༌།ས་སྐྱུར་བ།
ངག་གསུམ་སྦྱར་ནས། །དོན་གྱི་ཐོག་ཏུ་དབབ་པར་བྱ། །ཞེས་པ་རྗེས་འཇུག་བཅུ་ཡི་དོན་
གྱི་སྦྱོར་བ་དཔེར་བརྗོད་ལ་མཁས་པ་ན། སུམ་ཅུ་པ་དང༌། རྟགས་འཇུག་ལ་སོགས་པའི་
ལུང་གི་སྦྱོར་བ་དཔེར་བརྗོད་དང་། རང་ལ་དེ་དག་སློབ་པའི་བླ་མའི་མན་ངག་སྟེ། གསུམ་
པོ་ཡིད་ཀྱིས་སྦྱར་ནས་སྐབས་སུ་བབ་པའི་ཚིག་གང་ཡིན་དེའི་ཐོག་ཏུ་དབབ་པར་བྱའོ། །
བསླབ་ལ་བརྩོན་པའི་གང་ཟག་གིས། ། དང་པོར་ང་རོ་རྣམས་ལ་སྦྱངས། །ཞེས་པ་
རིག་པའི་གནས་བསླབ་པ་ལ་བརྩོན་པའི་གང་ཟག་གིས། དང་པོར་ང་རོ་ལ་སྦྱངས་སོ་ཞེས་
བྱ་བ། ཨཱ་ལི་བཞི་དང་ཀཱ་ལི་སུམ་བཅུ་རང་རང་གི་གདངས་ལ་ཚད་དུ་ཕྱིནད་ཀྱི་བར་ལ་
སྦྱང་བར་བྱའོ། །དེ་བས་ང་རོ་གཞན་ཞེས་བྱ་བ་གུག་སྐྱེད་ལ་བསླབ་པར་བྱའོ། །
སྔོན་འཇུག་མིང་གཞི་རྗེས་འཇུག་གསུམ། །ཀློག་གི་ཆེད་དུ་བསླབ་པ་ཡིན། །ཞེས་
པ༑ སྦྱོར་ཀློག་ལ་སོགས་པའི་སྒོ་ནས་སྔོན་འཇུག་དང་། རྗེས་འཇུག་དང་། མིང་གཞི་
གསུམ་གྱི་གདངས་ལ་སྦྱང་བར་བྱ་སྟེ། དེས་ན་ཀློག་ལ་མཁས་པར་འགྱུར་རོ། །རྗེས་འཇུག་
བཞི་ཡི་སྦྱོར་བ་ནི། །མཉན་བསམ་བསྟན་པའི་ཆེད་དུ་སྦྱར། །ཞེས་པ་རྗེས་འཇུག་བཅུ་ལ་
སྔོན་འཇུག་ལྔ་དང་། རྗེས་འཇུག་ཏུ་ཕྱེ་ནས་དེ་རེ་རེ་ལ་བཞིའི་སྦྱོར་བ་ནི། གང་ལ་འཇུག་པ་
དང༌། གང་གིས་འཇུག་པ་དང་། ཇི་ལྟར་འཇུག་པ་དང་། ཅིའི་ཕྱིར་འཇུག་པའོ། །དེ་དག་
སློབ་དཔོན་ལ་མཉན་པ་དང་། ཐོས་པའི་དོན་བསམ་པ་དང་། ཤེས་ནས་གཞན་ལ་སྟོན་
པའི་ཆེད་དུ་སྦྱར་བ་ཡིན་ནོ། །སྦྱོར་བ་བཞི་པོ་དེ་ནི་རྟགས་འཇུག་ཏུ་ཤེས་པར་བྱའོ། །
ཡན་ལག་དེ་དག་མཐུ་ཡིས་ནི། །འབྲས་བུའི་ཆེད་དུ་དོན་ལ་དབབ། །ཅེས་པ་བརྗོད་
ཟིན་པའི་བསླབ་པའི་ཡན་ལག་དེ་དག་གིས་གཞུང་ལུགས་སོ་སོའི་འབྲས་བུའི་ཆེད་དུ་དོན་
ལ་དབབ་པར་བྱའོ། །
བསླབ་པའི་རིམ་པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །ཤེས་རབ་
1 ：5



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
མྱུར་དུ་གྲོལ་བར་འགྱུར། །དེའི་ཕྱིར་དང་པོར་འདི་ཉིད་བསླབ། །ཅེས་བསླབ་པའི་རིམ་པ་
དང་པོ་ང་རོ་ལ་སྦྱང་བ་ལ་སོགས་པ་འདི་ཡིས་ནི་བརྩོན་འགྲུས་ཅན་ལྟ་ཅི་སྨོས། གང་ཟག་
གང་ཞིག་འབད་པ་ཆུང་ངུས་ཀྱང་། ཤེས་རབ་མྱུར་དུ་གྲོལ་བར་འགྱུར་རོ། །དེའི་ཕྱིར་དང་
པོ་སུམ་ཅུ་པ་འདི་ཉིད་ལ་བསླབ་པར་བྱའོ། །
དེ་ནས་རྒྱས་པའང་མཉན་བྱས་ནས། །བསླབ་བྱ་གང་ལ་དད་པ་ཡི། །གཞུང་ཉིད་བླ་
མ་རྣམས་ལ་མཉན། །ཅེས་པ་སུམ་ཅུ་པ་ལ་བསླབ་པའི་མཐར་ཕྱིན་ནས་རྒྱས་པ་རྟགས་
འཇུག་ལ་སོགས་པའང་མཉན་བྱས་ནས། རང་བསླབ་པ་གང་ལ་དད་པའི་བསླབ་པར་བྱ་
བའི་གཞུང་ཉིད་བླ་མ་མཁས་པ་རྣམས་ལ་མཉན་པར་བྱའོ། །
སློབ་དཔོན་དེ་ཉིད་དུ་འཛིན་ཅིང་། །ལེ་ལོ་གཡེང་བ་རྣམ་པར་སྤང༌། །ཟོ་བཟང་དད་
པ་ལ་བརྟེན་པར། །སྐྱེས་བུ་དེས་ནི་མྱུར་རྟོགས་ཏེ། །དེ་ལ་དུས་སུ་འདོམས་པར་བྱ། །ཞེས་
པ་སློབ་མའི་མཚན་ཉིད་ནི།སློབ་དཔོན་ལ་སློབ་དཔོན་དུ་འཛིན་ཅིང་། ལེ་ལོ་དང་རྣམ་
གཡེང་རྣམ་པར་སྤངས་པ་དང་། བཞིན་མཛེས་པ་དང་། དད་པ་ཆེ་བའི་སྐྱེས་བུ་དེས་ནི་མྱུར་
དུ་རྟོགས་པ་ཡིན་ནོ། །དེ་ལ་དུས་སུ་འདོམས་པར་བྱ་བའི་དུས་ལས་ཡོལ་བར་མི་བྱའོ། །
གཞན་དུ་ན་བརྩོན་པ་འདོར་སྲིད་པའི་ཕྱིར་རོ། །
གཅིག་ཤེས་དེ་ལས་ཟློག་པའོ། །ཞེས་པ་སློབ་མ་མཚན་ཉིད་བྲལ་བ་ནི། །ཇི་སྐད་
བཤད་པ་ལས་བཟློག་པ་ཡིན་པས་དེ་ཉིད་དོར་བར་བྱའོ། །དེ་ལྟར་བཤད་དེས་དེང་ནས་
འདིར། །ཀུན་གྱིས་དེ་ལྟར་རྟོགས་གྱུར་ཅིག །ཅེས་པ་དེ་ལྟར་སུམ་ཅུ་པ་བཤད་པ་དེས་དུས་
དེང་ནས་བོད་ཀྱི་ཡུལ་འདིར་མིར་གྱུར་པ་ཀུན་གྱིས་བཤད་པ་དེ་ལྟར་རྟོགས་པར་གྱུར་ཅིག །
ཅེས་པའོ། །བྱཱ་ཀ་ར་ཎ་རྩ་བའི་བློ་ཀ་སུམ་ཅུ་པ་ཞེས་བྱ་བ་ཐོན་མི་ཨ་ནུའི་བུ་སློབ་དཔོན་
ཐོན་མི་སམྦྷོ་ཊས་མཛད་པ་རྫོགས་སོ།། །བྱཱ་ཀ་ར་ཎའི་རྩ་བ་བརྒྱད་པ་ལས་ཀུན་ཏུ་བཟང་
~ I 16ལ



བྱཱ་ཀ་ར་ཎའི་རྩ་བ་སུམ་ཅུ་པའི་འགྲེལ་པ་ལོ་ཙཱ་བ་ནམ་མཁའ་བཟང་པོས་སྦྱར་བ།
པོའི་བྱཱ་ཀ་ར་ཎ་དང་པོའི་སྐབས་ཏེ་ལྔ་པའོ། །འདི་དག་ནི་རྟགས་འཇུག་གི་འགྲེལ་པར་
བཤད་པ་དང་མཐུན་པའོ། ། །
མཁས་རྣམས་ལེགས་བཞུད་ལམ་ཤུལ་བསྟན་བཅོས་འདི། །ཤིང་རྟ་ཆེན་པོ་རྣམས་
ཀྱིས་དོར་བའི་ཕྱིར། །རེ་ཞིག་ལམ་མཆོག་ཆེན་མོར་མི་གསལ་ཡང་། བདག་གིས་དེང་ནས་
ཀུན་ལ་གསལ་བར་བྱས། །འདིས་བསྐྲུན་དགེ་ཚོགས་ཆུ་འཛིན་སྟུག་པོ་ལས། །ཚིག་འབྲུ་
བཟང་པོའི་ཀླུ་དབང་གིས་སྤྲུལ་ཏེ། །བདེན་གཉིས་བཟང་པོའི་ཆར་རྒྱུན་རྒྱུནད་ཀྱིས་ནི། །
ཀུན་མཁྱེན་རྩི་སྨན་མེ་ཏོག་ཀུན་རྒྱས་ཤོག །སུམ་ཅུ་པའི་འགྲེལ་པ་བསྟན་པའི་སྒྲོན་མེ་ཞེས་
བྱ་བ། དཔལ་ཨེའི་ཆོས་གྲྭ་ཆེན་པོར་ལོ་ཙཱ་བ་ནམ་མཁའ་བཟང་པོས་རང་གཞན་ལ་ཕན་
པའི་ཕྱིར་སྦྱར་བའོ། །
འདི་བྲིས་དགེ་ཚོགས་རྣམ་དཀར་ཅི་མཆིས་ཀུན། །འགྲོ་ཀུན་ཐམས་ཅད་མཁྱེན་པ་
ཐོབ་ཕྱིར་དང་། །དཔལ་ལྡན་བླ་མའི་བཞེད་དོན་འགྲུབ་ཕྱིར་དང་། །བརྒྱད་ཁྲི་བཞི་སྟོང་
ཆོས་ཀྱི་སྒོ་རྣམས་ལ། །མ་ནོར་ཐོགས་མེད་འཇུག་པའི་ཤེས་རབ་ཀྱིས། །སྲིད་མཚོར་རྨོངས་
པའི་མུན་པ་གསལ་གྱུར་ཅིག །རང་ཉེས་ལོག་རྟོག་དམ་པ་རྣམས་ལ་བཤགས། །ཡེ་དྷརྨཱ་ཧེ་
ཏུ་པྲ་བྷ་ཝཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་དཏ། ཏེ་ཥཉྩཡོ་ནི་རོ་དྷ་ཨེ་ཝཾ་བཱ་དཱི་མཧཱ་ཤྲ་མ་ཎཿ མངྒ་
༈
གང་རྣམས་ཆོས་རྣམས་རྒྱུ་ལས་རབ་ཏུ་བྱུང་། །རྒྱུ་དག་དེ་བཞིན་གཤེགས་པས་
གསུངས་པ་ནི། །དེ་རྣམས་ཀྱི་ཡང་འགོག་པ་གང་ཡིན་པ། །དེ་ཉིད་གསུངས་པ་དགེ་སྦྱོང་
ཆེན་པོའོ། །བཀྲ་ཤིས།། །།
~ 1 17༤



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
༄༅། །རྟགས་ཀྱི་འཇུག་པའི་འགྲེལ་པ་མཁས་
པའི་རྒྱན་བཞུགས་སོ། །
ལོ་ཆེན་ནམ་མཁའ་བཟང་པོ།
བྱཱ་ཀ་ར་ཎའི་རྟགས་ཀྱི་འཇུག་པའི་འགྲེལ་པ་མཁས་པའི་རྒྱན་ཞེས་བྱ་བ། ངག་གི་
དབང་ཕྱུག་ལ་ཕྱག་འཚལ་ལོ། །ཀུན་ཏུ་བཟང་པོའི་རྒྱ་མཚོ་ཆེན་པོ་ལས། །གངས་ཅན་
དཔལ་དུ་འཁྲུངས་པ་འོད་དཀར་ཅན། །སྤྲུལ་པའི་སྐྱེས་མཆོག་ཐོན་མི་སམྦྷོ་ཊ། །དང་པོར་
བཀའ་བསྡུ་མཛད་ལ་ཕྱག་འཚལ་ལོ། །
ཐམས་ཅད་མཁྱེན་པའི་ཁང་བཟང་དུ་འཇུག་པར་འདོད་པ་དག་གིས་རང་གཞན་གྱི་
བསྟན་བཅོས་མ་ལུས་པ་བདེ་བླག་ཏུ་རྟོགས་པའི་དོན་དུ། བོད་ཀྱི་བཀའ་བསྡུ་པ་པོ་རྣམས་
ཀྱི་གཙོ་བོ། འཇམ་པའི་དབྱངས་ཀྱི་རྣམ་པར་འཕྲུལ་པ་ཐོན་མི་ཨ་ནུའི་སྲས་ཐོན་མི་སཾ་བྷོ་
ཊ་ཞེས་གྲགས་པས་བསྟན་བཅོས་འདི་མཛད་དོ། །
འདི་ལ་གཉིས། མཚན་དོན་མཆོད་བརྗོད་བཅས་པ་དང་། བསྟན་བཅོས་དངོས་སོ། །
དང་པོ་ནི། རྒྱ་གར་ན་སྐད་རིགས་བཞི་ཡོད་པ་ལས། སཾ་སྐྲྀ་ཏའི་སྐད་དུ་བྱཱ་ཀ་ར་ཎ་ནི་ལུང་
བསྟན་པ་སྟེ་སཾ་སྒོ་ཏའི་སྐད་ཀྱི་མཚན་ཉིད་སྟོན་པའི་བསྟན་བཅས་སོ། །འདིར་ནི་བོད་དང་
བོད་ཆེན་པོའི་སྐད་ཀྱི་མཚན་ཉིད་སྟོན་པའི་བསྟན་བཅོས་ལ། བྱཱ་ཀ་ར་ཎ་ཞེས་པར་
བཏགས་སོ། །ལིངྒ་ནི་རྟགས་སོ། སཾ་སྐྲྀ་ཏ་ལ་དེའི་དབྱེ་བ་བདུན་ཏེ། ཕོའི་རྟགས་དང༌།
མོའི་རྟགས་དང་། མ་ནིང་གི་རྟགས་དང་། རྟགས་གསུམ་པ་དང་། རྟགས་གཉིས་པ་དང་།
ལ 1 18ལ



རྟགས་ཀྱི འཇུག་པའི་འགྲེལ་པ་མཁས་པའི་རྒྱུན།
རྟགས་མེད་པ་དང་། ཕ་རོལ་གྱི་རྗེས་སུ་འགྲོ་བའོ། །
འདིར་ནི་རྟགས་ཀྱི་དབྱེ་བ་གསུམ་ཏེ། རྒྱས་པར་ནི། ཕོ་དང་། མ་ནིང་དང་། མོ་དང་།
ཤིན་ཏུ་མོ་དང་། མོ་ཤམ་དང༌། རྟགས་མེད་པ་སྟེ་དྲུག་གོ །འབྲིང་དུ་ནི། ཕོ་དང་། མ་ནིང་
དང༌། མོ་དང༌། ཤིན་ཏུ་མོ་དང་བཞིའོ། །བསྡུས་པར་ནི། ཕོ་མོ་མ་ནིང་གསུམ་མམ་ཕོ་མོ་
གཉིས་སོ། །
ཨ་བ་ཏཱ་ར་ཎ་འཇུག་པའོ། །འདི་ལ་དབྱེ་བ་རྣམ་པ་བཞི་སྟེ། རྟགས་གང་ལ་འཇུག །
རྟགས་གང་གིས་འཇུག །ཚུལ་ཇི་ལྟར་འཇུག །དགོས་པ་ཅིའི་ཕྱིར་འཇུག་པའོ། །བྱཱ་ཀ་ར་
ཎའི་དབང་ཕྱུག་འཇམ་པའི་དབྱངས་ལ་ཕྱག་འཚལ་ལོ། །ཆོས་བཞི་དང༌། ཕྱི་ནང་གི་གྲུབ་
མཐའ་སྨྲ་བའི་སྐྱེས་བུ་ཐམས་ཅད་ཀྱི་མཆོག་དང༌། སྨྲ་བ་པོ་དེ་དག་གི་རྒྱལ་པོ་ཤེས་བྱ་
ཐམས་ཅད་མཁྱེན་པ་སངས་རྒྱས་ལ་ཕྱག་འཚལ་ལོ། །
གཉིས་པ་ལ་གསུམ། གསལ་བྱེད་ལ་རྟགས་ལྔ་དང༌། དྲུག་དང་། གསུམ་དུ་དབྱེ།
སྔོན་འཇུག་ལ་རྟགས་བཞིར་དབྱེ། རྗེས་འཇུག་ལ་རྟགས་གསུམ་དུ་དབྱེ་བའོ། །དང་པོ་
གཉིས། དངོས་དང་། དེ་ལས་འཇུག་པའི་ཡི་གེ་དབྱུང་བའོ། །དང་པོ་ནི། ཡི་གེ་སུམ་ཅུ་ཐམ་
པ་ལས་ཞེས་སོགས་རྐང་པ་ལྔ་ནི། ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་དང་བརྒྱད་
གནས་པའང་། །སྡེ་ཚན་ལྔ་རུ་དྲིལ་བྱས་ལ། །ཡི་གེ་སུམ་ཅུ་ཐམ་པ་ལ། །ཕོ་མོ་མ་ནིང་
གསུམ་དུ་དབྱེ། །ཞེས་སྦྱར་ཏེ་བཤད་པར་བྱའོ། །ཕོའི་ཡི་གེ་འབའ་ཞིག་ལ། །ཞེས་པ་ནི་
བོད་སྐད་ལ་དགོས་པའི་ཡི་གེ་ཙམ་ཕོ་མོ་གཉིས་སུ་ཕྱེ་ནས་ཨཱ་ལི་བཞི་མོ་ཡིག་ཏུ་ཤུགས་ལ་
བསྟན་ནས་ཀཱ་ལི་སུམ་ཅུ་ཕོ་ཡིག་ཏུ་སྟོན་པའོ། །
སྡེ་པ་ཕྱེད་དང་བརྒྱད་གནས་པའང་། །ཞེས་པ་ནི་སུམ་ཅུ་པར། ཀཱ་ལི་ཕྱེད་དང་
བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལ། །ཞེས་པས་བསྟན་པའི། ཀ་ཁ་ག་ང་། ཅ་ཆ་ཇ་ཉ།
~119ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཏ་ཐ་ད་ན། པ་ཕ་བ་མ། ཙ་ཚ་ཛ་ཝ། ཞ་ཟ་འ་ཡ། ར་ལ་ཤ་ས། ཧ་ཨ། ཞེས་པ་རྣམས་ཏེ། ཡི་
གེ་བཞི་བཞི་ལ་སྡེ་པ་ཞེས་བཏགས་པའོ། །ཕྱེད་ནི་ཧ་དང་ཨ་སྟེ་བཞི་ཡི་ཕྱེད་ཡིན་ངེས།
སྡེ་ཚན་ལྔ་རུ་དྲིལ་བྱས་ལ། །ཞེས་པ་ནི་མིང་གི་གཞི་ཡི་གེ་ལ་རྟགས་ཀྱི་དབྱེ་བ་ཤེས་
པའི་དོན་དུ། ཕོ་དང་། མ་ནིང་དང་། མོ་དང་། ཤིན་ཏུ་མོ་སྟེ་རྟགས་མ་འདྲེས་པ་བཞི་དང་། །
མོ་དང་མ་ནིང་འདྲེས་པའི་རྟགས་གཅིག་སྟེ། དེ་ལྟར་རྟགས་ཀྱི་སྡེ་ཚན་ལྔར་དྲིལ་བར་བྱས་
ལ་ཀཱ་ལིའི་ཡི་གེ་སུམ་ཅུ་ཐམ་པ་ལ། ཕོ་མོ་མ་ནིང་གསུམ་དུ་དབྱེ་བར་བྱའོ། །རྟགས་ལྔར་ཕྱེ་
བ་དང་གསུམ་དུ་ཕྱེ་བ་འགལ་ཞེ་ན། སྐྱོན་མེད་དེ། ཤིན་ཏུ་མོ་དང་མོ་ཤམ་ནི་མོའི་རྟགས་
ཡིན་པའི་ཕྱིར་དང་། མ་ནིང་མཚན་མེད་ནི་མ་ནིང་དུ་གཏོགས་པའི་ཕྱིར་རོ། །དེ་ལྟར་མ་
ཡིན་ན། ར་དང་ལ་ནི་འཇུག་པའི་ཡི་གེ་མ་ཡིན་པར་འགྱུར་ཏེ། མོའི་ཡི་གེ་མ་ཡིན་པའི་ཕྱིར།
མོ་ཡི་ཡི་གེའི་ནང་ནས་ནི། །འཇུག་པའི་ཡི་གེ་བཅུ་དབྱུང་བྱ། །ཞེས་པས་སོ། །
རྟགས་ཀྱི་སྡེ་ཚན་ལྔ་རུ་ཇི་ལྟར་དྲིལ་བར་བྱ་ཞེ་ན། ཕོ་དང་མ་ནིང་མོ་དང་ནི། །ཤིན་
ཏུ་མོ་དང་བཞི་བཞི་རུ། །སྡེ་པ་བཞི་པ་ཡན་ཆད་དབྱེ། །ཞེས་པ་ནི་ཀ་སྡེ་ནས་པ་སྡེའི་མ་ཐུག་
པ་སྡེ་པ་སོ་སོའི་ཡི་གེ་བཞི་པོ་ནི་རིམ་པ་བཞིན་ཕོ་དང་མ་ནིང་མོ་དང་ཤིན་ཏུ་མོའི་ཡི་གེར་
འགྱུར་རོ། །ལྷག་མ་བཅུ་བཞི་གནས་པ་ལ། །ཞེས་པ་ནི་སྡེ་པ་བཞི་ཡན་ཆད་ཀྱི་ལྷག་མ་ཡི་
གེ་བཅུ་བཞི་ཡོད་པ་ལ་རྟགས་ཇི་ལྟར་བྱ་ཞེས་ན། ཙ་སོགས་གསུམ་ནི་ཅ་སོགས་སྦྱར། །ཝ་
ནི་བ་དང་སྦྱར་བར་བྱ། །ཞེས་པ་ནི་སྡེ་པ་ལྔ་པའི་ཡི་གེ་དང་པོ་གསུམ་ནི། སྡེ་པ་གཉིས་པའི་
ཡི་གེ་དང་པོ་གསུམ་དང་འདྲ་བར་ཤེས་པར་བྱའོ། །སྡེ་པ་ལྔ་པའི་མཐའ་མ་ནི་སྡེ་པ་བཞི་
པའི་ཡི་གེ་གསུམ་པ་དང་འདྲ་བར་ཤེས་པར་བྱའོ། །མདོར་ན་ཙ་ཚ་ཛ་ཝ་རྣམས་ནི་རིམ་པ་
བཞིན་ཕོ་མ་ནིང་དང་མོའི་རྟགས་སུ་འགྱུར། ཞེས་པ་ནི། ཡི་གེ་ལྷག་མ་བཅུ་ཡོད་པ་ལ་དྲུག་
ནི་མོ་རུ་འགྱུར། དྲུག་གང་ཞེ་ན། ཞ་ཟ་འ་ཡ་ཤ་སའོ། །ར་ལ་ཧ་ནི་མོ་ཤམ་སྟེ། །ཨ་ནི་མཚན་
ལ 120



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།
མེད་ཅེས་ཀྱང་བྱ། །ཞེས་པ་ནི་སྡེ་ཚན་ལྔ་རུ་དྲིལ་བའི་སྡེ་ཚན་ལྔ་པའོ། །དེ་ཡི་ཡི་གེ་ནི་ར་ལ་
ཧ་སྟེ་མོ་གཤམ་མམ་མ་ནིང་མཚན་མེད་ཅེས་བྱ། དེ་ནི་བུ་མེད་མ་ནིང་འདྲེས་པའི་རྟགས་སོ། །
མ་བརྗོད་པ་ཉིད་ལས་ཨ་ཡིག་ནི་རྟགས་མེད་པར་ཤེས་པར་བྱའོ། །
གཉིས་པ་ནི། མོ་ཡི་ཡི་གེ་ནང་ནས་ནི། །འཇུག་པའི་ཡི་གེ་བཅུ་དབྱུང་བྱ། །ཞེས་པ་
ནི༑ སུམ་ཅུ་པར། དང་པོ་གསུམ་པ་བཞི་པ་ལ། །མས་གཉིས་དྲུག་པའི་གསུམ་པ་དང་། །
བདུན་པ་ལ་ནི་ཤ་མ་གཏོགས། །རྗེས་འཇུག་ཡི་གེ་བཅུ་རུ་འདོད། །ཅེས་པས་བསྟན་པའི་
ག་ང་ད་ན་བ་མ་འ་ར་ལ་ས་ཞེས་བྱ་བ་བཅུ་པོ་འདི་དག་མོ་ཡི་ཡི་གེ་ནང་ནས་དབྱུང་བར་བྱ་
སྟེ༑ བཅུ་པོ་འདི་དག་མོ་ཡིག་ཡིན་པའི་ཕྱིར། འཇུག་པ་བཅུ་ཡི་ནང་ནས་ནི། །སྔོན་འཇུག་
ཡི་གེ་ལྔ་དབྱུང་བྱ། །ཞེས་པ་ནི་སུམ་ཅུ་པར། རྗེས་འཇུག་ཡི་གེ་བཅུ་ཉིད་ལས། །དང་པོ་
གསུམ་པ་ལྔ་པ་དྲུག །བདུན་པ་རྣམས་ནི་སྔོན་དུའང་འཇུག །ཅེས་པས། བསྟན་པའི་ག་ད་
བ་མ་འ་ཞེས་བྱ་བ་ལྔ་ནི་རྗེས་འཇུག་གི་ནང་ནས་དབྱུང་བར་བྱ་སྟེ། དེ་དག་རྗེས་འཇུག་གི་
ཁྱད་པར་ཡིན་པའི་ཕྱིར་རོ། །
གཉིས་པ་ནི། སྔོན་འཇུག་ཡི་གེ་ལྔ་པོ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་
དང་བཞི་རུ་དབྱེ། །ཞེས་པ་ནི་སྔོན་འཇུག་ལྔ་ལ་རྟགས་བཞིར་དབྱེ་སྟེ། བཞི་གང་ཞེ་ན། བ་
ནི་ཕོའོ། །ག་ད་གཉིས་ནི་མ་ནིང་ངོ༌། །འ་ནི་མོའོ། །མ་ནི་ཤིན་ཏུ་མོའོ། །
དེ་དག་རེ་རེའང་བཞིར་དབྱེ་སྟེ། གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་
བྱེད་ཅི་ཕྱིར་བྱེད། །ཅེས་པ་ནི་ཕོ་དང་མ་ནིང་མོ་དང་ཤིན་ཏུ་མོ་ཞེས་བྱ་བ་དེ་དག་རེ་རེའང་
འཇུག་པ་བཞི་བྱེ་དེ། རྟགས་གང་ལ་འཇུག་པ་དང་། གང་གིས་འཇུག་པ་དང་། ཚུལ་ཇི་
ལྟར་འཇུག་པ་དང་། དགོས་པ་ཅིའི་ཕྱིར་འཇུག་པའོ། །དེ་དག་གིས་དང་པོ་རྟགས་གང་ལ་
འཇུག་པ་དང་གཉིས་པ་རྟགས་གང་གིས་འཇུག་པ་ནི། ཕོ་ནི་ཕོ་དང་མོ་ལ་འཇུག །ཅེས་པ་
ལ 12 1ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ལ་སོགས་པས་བསྟན་ཏེ། བ་ཡིག་ནི་ཕོ་དང་མོའི་སྔོན་དུ་འཇུག་གོ་ཞེས་པའོ། ། སྐབས་
འདིར་མོ་ཞེས་པས་མོ་དང་ཤིན་ཏུ་མོ་དང་མོ་ཤམ་རྣམས་བཟུང་ངོ༌། །
ཡི་གེ་དུ་ལ་སྔོན་དུ་འཇུག་ཅེ་ན། ཕོ་ཡིག་ཀ་ཅ་ཏ་ཙ་ཞེས་པ་བཞི་དང་། མོ་ཡིག་ག་ད་
ཞ་ཟ་ཤ་ས་ཞེས་པ་དྲུག་དང༌། ཤིན་ཏུ་མོའི་ཡི་གེ་ན་དང་། མོ་ཤོམ་གྱི་ཡི་གེ་ར་ལ་གཉིས་ལ་
འཇུག་གོ །མིང་གཞི་ནི་རྣམ་པ་གཉིས་ཏེ་རྐྱང་པ་དང་རྩེགས་པའོ། །རྩེགས་པ་ལ་གཉིས་ཏེ་
གསུམ་རྩེགས་དང་གཉིས་རྩེགས་པའོ། །ར་ལ་གཉིས་ནི་རྩེགས་པ་ཁོ་ནའོ། །ཀ་དང་ག་
དང་ས་རྣམས་ནི་རྐྱང་པ་དང་རྩེགས་པ་གཉིས་སོ། །གཞན་རྣམས་ནི་རྐྱང་པ་ཁོ་ནའོ། །
དཔེར་ན་བཞིན་བཟང་བཤེས་གཉེན་དམ་པ་བརྩལ། །གུས་བཏུད་མཚན་ཉིད་ཇི་ལྟར་
བལྟ། །བདུད་བགེགས་བཅོམ་ཞིང་བསོད་ནམས་འདོད། །ངུར་སྨིག་བསྣམས་ཞིང་བཀྲ་
ཤིས་བརྙེས། །གང་གཱའི་ཆུ་རྒྱུན་དུ་ནི། དེ་བཞིན་བས་འཕུལ་བཅུ་ཡིན་ཏེ། །བཀྲ་ཤིས་
བརྗོད་པའི་བཅོམ་ལྡན་ལ། །བདག་གིས་བསམས་ཏེ་བཟའ་བཏུང་བཙལ། །བཞིན་
ལེགས་བཤད་པས་ཅི་ཞིག་བྱ། །ཞེས་སོ། །
མོ་ནི་མོ་དང་མ་ནིང་ལའོ། །ཞེས་པ་འ་ཡིག་ནི་མོ་ཡིག་ག་ཇ་ད་བ་ཛ་དང་མ་ནིང་ཁ་
ཆ་ཐ་ཕ་ཚ་ཏེ་རྐྱང་པ་བཅུའི་སྔོན་དུ་འཇུག་གི་གཞན་གང་ལ་ཡང་མི་འཇུག་གོ །གང་གཱའི་ཆུ་
རྒྱུན་དུ།འས་འཕུལ་བཅུ་རུ་ཤེས་པར་བྱ་སྟེ། འགྲོ་འཆག་འདུག་པར་འཚལ་བ་རྣམས། །
འཐུན་འཇུག་འབའ་ཞིག་འཕེལ་བར་གྱིས། །འཁོན་དུ་འཛིན་པས་ཅི་ཞིག་བྱ། །ཞེས་སོ། །
མ་ནིང་ཡང་ནི་ཕོ་མོ་ལའོ། །ཞེས་པ་ག་ད་གཉིས་ནི་ཕོ་ཡིག་དང་མོ་ཡིག་དག་གིས་
སྔོན་དུ་འཇུག་གོ །ཡང་གི་སྒྲ་ནི་ཕོ་དང་མོ་ལ་འཇུག་ཅེས་པར་མ་ཟད་པའོ། །འདིར་མ་ནིང་
ལ་ག་ད་གཉིས་ལས། ག་ཡིག་ནི་ཕོ་ཡིག་ཅ་ཏ་ཙ་དང༌། མོ་ཡིག་ད་ཞ་ཟ་ཤ་ས་དང་། ཤིན་ཏུ་
མོའི་ཡི་གེ་ཉ་ན་སྟེ། རྐྱང་པ་བཅུ་གཅིག་གི་སྔོན་དུ་འཇུག་གི་གཞན་གང་ལ་ཡང་མི་འཇུག་གོ །
མ 122



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།
ད་ཡིག་ནི་ཕོ་ཀ་པ་དང་། མོ་ཡིག་ག་བ་དང༌། ཤིན་ཏུ་མོའི་ཡི་གེ་ང་མ་སྟེ། ཡི་གེ་དྲུག་གི་
སྔོན་དུ་འཇུག་གི་གཞན་གང་ལའང་མི་འཇུག་གོ །ཆུ་རྒྱུན་དུ། ག་ཡིས་འཕུལ་བ་བཅུ་
གཅིག་ལ། །གཙོ་བོའི་གསུང་རབས་གནས་གཞིར་ཕུལ། །གཡུ་གདུགས་གཅིག་གཉིས་
གཟབས་ནས་ཕུལ། །གཏད་ལ་གཤེགས་པས་ཅི་ཞིག་བྱ། །ཞེས་དང་། དས་འཕུལ་དྲུག་དུ་
ཤེས་པར་བྱ། །དཀར་པོ་དགེ་ལ་དངང་མི་བྱ། །དཔའ་བོ་དབྱངས་ལ་དམན་མི་བྱ། །ཞེས་
ཤིན་ཏུ་མོ་ནི་མ་ནིང་དང་། །མོ་དང་ཤིན་ཏུ་མོ་ཉིད་ལའོ། །ཞེས་པ་མ་ཡིག་ནི་མ་ནིང་
ཁ་ཆ་ཐ་ཚ་དང༌། མོ་ཡིག་ག་ཇ་ད་ཛ་དང༌། །ཤིན་ཏུ་མོའི་ཡི་གེ །ང་ཉ་ན་སྟེ་རྐྱང་པ་བཅུ་
གཅིག་གི་སྔོན་དུ་འཇུག་གི་གཞན་གང་ལ་ཡང་མི་འཇུག་གོ །ཆུ་རྒྱུན་དུ། མ་ཡིས་འཕུལ་བ་
བཅུ་གཅིག་སྟེ། །མཉམ་མེད་མགོན་པོ་མཚོ་སྐྱེས་མནན། །མདོ་སྡེ་མཁས་མངའ་མཛེས་
པའི་མཆོག །མིང་མཐུན་མཇལ་བས་ཅི་ཞིག་བྱ། །ཞེས་སོ། །དེ་ལྟར་གང་ལ་འཇུག་པ་
བསྟན་པའི་ཤུགས་ལས་རྟོགས་ཀྱང་གང་ལ་མི་འཇུག་པ་དངོས་སུ་བསྟན་གསུངས་པ། མི་
འཇུག་པ་ནི་འདི་ལྟ་སྟེ། །ཞེས་སྟེ། འདི་ནི་སྤྱིར་བཏང་བ་ཡིན་ནོ། །ཕོ་མོ་ནི་མ་ནིང་དུ་མི་
འཇུག །ཅེས་པ་བ་ཡིག་ནི་མ་ནིང་གི་ཡི་གེ་ཁ་ཆ་ཐ་ཕ་ཚའི་སྔོན་དུ་མི་འཇུག་གོ །མོ་ནི་ཕོ་ལ་
འཇུག་པ་མིན། །ཞེས་པ་མ་ཡིག་དང་འ་ཡིག་ནི་ཕོ་ཡིག་ཀ་ཅ་ཏ་པ་ཙའི་སྔོན་དུ་མི་འཇུག་གོ །
མ་ནིང་རང་ལ་རང་མི་འཇུག །ཅེས་པ་ནི་མ་ནིང་གི་ཡི་གེ་ག་ད་གཉིས་ནི་མ་ནིང་གི་
ཡི་གེ་ཁ་ཆ་ཐ་ཕ་ཚའི་སྔོན་དུ་མི་འཇུག་གོ །ག་དའི་ཡི་གེ་ག་དའི་སྔོན་དུ་ཞུགས་པ་ནི། མོའི་
སྔོན་དུ་མ་ཞུགས་པ་ཡིན་གྱི་མ་ནི་མ་ལ་མ་ནིང་ཞུགས་པ་མ་ཡིན་ཏེ། མིང་གཞིའི་རྟགས་ནི་
སྡེ་ཚན་ལྔ་རུ་དྲིལ་བའི་རྟགས་ལ་རྟགས་སོ་སོར་གཞག་པའི་ཕྱིར་རོ། ། །
འཇུག་པ་རྣམས་ལ་དམིགས་གསལ་ནི། རང་གི་སྡེ་དང་འཕྲད་པ་ན། །མོ་ཡང་མོ་ལ་
ང 1 23



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
འཇུག་མི་འགྱུར། །ཞེས་པ་མ་ཡིག་ནི་རང་གི་སྡེ་པའི་མོ་ཡིག་བ་དང་ཤིན་ཏུ་མོའི་ཡི་གེ་མའི་
སྔོན་དུ་མི་འཇུག་གོ །ཡང་གི་སྒྲ་ནི་མོ་ནི་ཕོ་ལ་འཇུག་པ་མིན་ཞེས་པར་མ་ཟད་པའོ། །མ་
ནིང་མོའང་དེ་བཞིན་ནོ། །ཞེས་པ་རང་གི་སྡེ་དང་འཕྲད་ན་མ་ནིང་གི་ཡི་གེ་ག་ད་གཉིས་ནི་
མོའི་སྔོན་དུ་འཇུག་པ་མ་ཡིན་ནོ། །མོ་ཡི་ཡི་གེ་མ་དང་འ་གཉིས་ཀྱང་ནི་རང་གི་སྡེའི་མ་ནིང་
གི་སྔོན་དུ་འཇུག་པ་མ་ཡིན་ནོ། །གོང་གི་གཞུང་གཉིས་དང་། འདིར་མོའི་སྒྲ་དང་མོ་དང་
ཤིན་ཏུ་མོ་གཉིས་ཀ་བཟུང་། འདིར་འ་ཡིག་ནི་ཞར་ལ་བྱུང་བ་སྟེ། རང་གི་སྡེའི་མ་ནིང་མི་
སྲིད་པའི་ཕྱིར་རོ། །
གསུམ་པ་ཚུལ་ཇི་ལྟར་འཇུག་པ་ནི། ཇི་ལྟར་འཇུག་པར་བྱེད་ཅེ་ན། །ཞེས་པ་དྲི་བའི་
ལན་འདྲེན་པའོ། །ཕོ་ནི་དྲག་པའི་ཚུལ་གྱིས་འཇུག །ཅེས་པ་བ་ཡིག་ནི་ཀློག་འདོན་པའི་
དུས་སུ་མིང་གཞིའི་སྒྲ་གདངས་པས་རང་གི་སྒྲ་ཆེས་གསལ་པར་གདོན་པ་བྱའོ་ཞེས་པ་སྟེ།
སུམ་ཅུ་པར། སྔོན་འཇུག་མིང་གཞི་རྗེས་འཇུག་གསུམ། །ཀློག་གི་ཆེད་དུ་བསླབ་པ་ཡིན། །
ཞེས་པས་སོ། ། །
མ་ནི་རན་པར་འཇུག་པ་ཡིན། །ཞེས་པ་ག་ད་གཉིས་ནི་མིང་གཞིའི་སྒྲ་དང་རང་གི་
གདངས་མཚུངས་པ་ཙམ་དུ་འདོན་ཞིང་མ་ནི་ཞན་པའི་ཚུལ་གྱིས་འཇུག །ཅེས་པ་འ་ཡིག་ནི་
མིང་གཞིའི་སྒྲ་བས་རང་གི་སྒྲ་གདངས་མི་གསལ་པར་གདོན་པར་བྱའོ། །
ཤིན་ཏུ་མོ་ནི་མཉམ་པས་སོ། །ཞེས་པ་མ་ཡིག་ནི་མིང་གཞིའི་སྒྲ་དང་རང་གི་སྒྲ་
གདངས་མཉམ་པར་འདོན་ནོ། །
བཞི་པ། དགོས་པ་ཅིའི་ཕྱིར་འཇུག་ཅེ་ན། །དྲི་བས་འགྲེལ་བཙལ་བའོ། །ཕོ་ནི་
འདས་དང་གཞན་སྒྲུབ་ཕྱིར། །བ་ནི་དུས་གསུམ་ལས་འདས་པ་དང་བདག་གཞན་གཉིས་
ལས་གཞན་དང་བྱ་བ་སྒྲུབ་པ་རྣམས་ལ་འཇུག་གོ །འདས་པ་ལ་འཇུག་པ་ནི་དཔེར་ན།
ལ 124



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།
གསོལ་བ་བཏབ། ཐིག་བཏབ། མདུན་དུ་བཞག །འཕྲེང་བ་བཏགས། མེ་ཏོག་བཀོད།
ཤར་དུ་བཀོད། དགེ་བ་ལ་བཀོད། ཐར་པ་ལ་བཀོད། ཚོན་བཀྱེས། མེ་ཏོག་བཀྲམ། གོས་
བཀབ། དབྱུག་པས་བདས། བཅིངས་པས་བཀྲོལ། སྤོས་ཀྱིས་བདུག་ཞེས་སོ་ལྟ་བུའོ། །
གཞན་ལ་འཇུག་པ་ནི། གཏོར་མ་བཞེས། དེ་བཞེས། མགྲོན་ན་བཞུད་ཞེས་སོ་ལྟ་
བུའོ། །བྱ་བ་བསྒྲུབ་པ་ལ་འཇུག་པ་ནི། སྨོན་ལམ་བཏབ། སེམས་བསྐྱེད། བརྩོན་འགྲུས་
བརྩམས། བགྱིས་པ་དང་། བགྱིད་དུ་བརྩལ་པ་དང་། བགྱིད་པ་ལ་རྗེས་སུ་ཡི་རངས་པ་
དང༌། མར་བཞུས། སྨན་བཅོས། ཁུ་བ་བཞུར། ནང་དུ་བཞག །བསྒྲུབ་པ་སྒྲུབ་བྱ། བསྐྱེད་
པ་བསྐྱེད་བྱ། ལྟོས་པ་བལྟོས་བྱ། བརྟན་པ་བརྟན་བྱ། སྒོམ་པ་བསྒོམ་བྱ། ཞེས་སོགས་ལྟ་
བུའོ། །གཞན་སྒྲུབ་ཅེས་པ། དེ་ཕན་གྱི་རྐྱེན་ལྟར་བ་ཡི་གེ་མིང་ཁ་ཅིག་གི་སྔོན་དུ་སྦྱར་ན།
མིང་ལས་གཞན་པའི་དོན་གཅིག་སྟོན་ཏོ། །ཞེས་ཀྱང་ཤེས་པར་བྱེད། དཔེར་ན། རྟན།
བརྟན། བརྟན་པ་ལ་བསྐྱེད་པ། སྒྲུབ་པ། བསྒྲུབ་པ། ལྟོས་པ། སྒོམ་པ། ལྟ་བ། བལྟ་བ།
རྒྱན་པ། བརྒྱན་པ། རྗོད་པ། བརྗོད་པ། ཞེས་སོགས་ལྟ་བུའོ། །
མ་ནིང་གཉིས་ཀ་ད་ལྟར་ཆེད། །ཅེས་པ་ག་ད་གཉིས་ནི། བདག་གཞན་གཉིས་ཀ་
དང་དུས་ད་ལྟ་བ་ལ་འཇུག་གོ །ག་ཡིག་བདག་གཞན་གཉིས་ཀ་ལ་འཇུག་པ་ནི། དཔེར་ན།
སེམས་བསྐྱེད་དུ་གཞུག །དལ་དུ་གཞུག །མེ་ཏོག་འཐོར་དུ་གཞུག །མིང་གདགས།
གདམས། གཟུང་འཛིན་པ་ལ་གཏུགས། སེམས་ཡོངས་སུ་གཏུགས། ག་ཡིག་དུས་ད་ལྟ་ལ་
འཇུག་པ་ནི་བཞོགས། གཞོམས། ཤར་དུ་གཞུགས། ཕྲེང་བ་གཏགས། སྤོས་ཀྱིས་གདུག །
གསོལ་བ་གདབ། ཐིག་གདབ། གསལ་གདབ། མིང་གདགས། གདམས་པ་བཤད། ཅེས་
སོགས་ལྟ་བུའོ། །ད་ཡིག་རང་གཞན་གཉིས་ཀ་ལ་འཇུག་པ་ནི། དཀར། དམར། དཔའ་
དང་། དབྱངས། དམན། དགོད། མིག་གི་དབང་པོ། ཞེས་སོ་ལྟ་བུའོ། །
ལ 125༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ད་ཡིག་ད་ལྟར་བ་ལ་འཇུག་པ་ནི། མེ་ཏོག་དགོད། དྲིལ་བུ་དཀྲོལ། ཤར་དུ་དགོད།
ཚོན་དགྱེ། མེ་ཏོག་དགྲམ། གོས་དགབ། བཅིངས་པ་དགྲོལ། མཐོ་རིས་དང་ཐར་པ་ལ་
དགོད་ཅེས་སོ་ལྟ་བུའོ། ། །
མོ་ནི་བདག་དང་མ་འོངས་ཕྱིར། །ཞེས་པ་འ་ཡིག་ནི་བདག་གཞན་གཉིས་ལས་
བདག་དང་དུས་གསུམ་གྱི་ནང་ནས་མ་འོངས་པ་ལ་འཇུག་གོ །བདག་ལ་འཇུག་པ་ནི་
དཔེར་ན། མགོན་པོ་ཆེན་པོ་བདག་འཚལ་ལོ། །ཞེས་པ་དང་། མཆོག་སྦྱིན་རྡོ་རྗེ་མཆོག་
ཁྱོད་འདུད། །ཞེས་སོ་ལྟ་བུའོ། །
འ་ཡིག་མ་འོངས་པ་ལ་འཇུག་པ་ནི། རྟེན་འགེབས། མེ་ཏོག་འགྲེམས། དགེ་བ་ལ་
འགོད། བགེགས་འཇོམས། དཀྱིལ་འཁོར་དུ་འཇུག །གདན་འདིངས།
ཅོད་པཎ་འདོགས་ཞེས་སོ་ལྟ་བུའོ། །ཤིན་ཏུ་མོ་ནི་མཉམ་ཕྱིར་རོ། །ཞེས་པ་མ་ཡིག་
ནི་བདག་དང་གཞན་གཉིས་ཀ་དང་དུས་གསུམ་ཀ་ལ་འཇུག་གོ །བདག་ལ་འཇུག་པ་ནི།
དཔེར་ན། དཀོན་མཆོག་གསུམ་ལ་བདག་སྐྱབས་མཆི། །ཞེས་པ་ལྟ་བུའོ། །གཞན་ལ་
འཇུག་པ་ནི། རྡོ་རྗེ་སེམས་དཔར་བདག་གྲུབ་མཛོད། །ཅེས་པ་ལྟ་བུའོ། །བདག་གཞན་
གཉིས་ཀ་ལ་འཇུག་པ་ནི། མཉམ། མཁས། མཛེས། མཆོག །མནག །ཞེས་པ་ལྟ་བུའོ། །
འདས་པ་ལ་འཇུག་པ་ནི། མཛད་པ་མཛད། ཆོས་མཁས་ཞེས་པ་ལྟ་བུའོ། ། །
ད་ལྟར་བ་ལ་འཇུག་པ་ནི། སྤྱོད་པ་མཛེས། མནར་མེད་ཅེས་པ་ལྟ་བུའོ། །མ་འོངས་པ་ལ་
འཇུག་པ་ནི། མཇལ་ཁ་ཞུ་ཞེས་པ་ལྟ་བུའོ། །
གསུམ་པ་ལ་གཉིས། དངོས་དང་འཇུག་ཚུལ་བཤད་པའོ། །དང་པོ་ལ་གཉིས།
རྟགས་གསུམ་དུ་དབྱེ་བ་དང་། དེ་ལ་བརྒྱད་དུ་དབྱེ་བའོ། །དང་པོ་ནི། རྗེས་འཇུག་ཡི་གེ་
བཅུ་པོ་ལ། །ཕོ་མོ་མ་ནིང་གསུམ་དུ་དབྱེ། །ཞེས་པ་ནི་གོང་དུ་བསྟན་ཟིན་པའི་རྗེས་འཇུག་
~ 126



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།
ཡི་གེ་བཅུ་པོ་ལ། ཕོ་དང་མོ་དང་མ་ནིང་གསུམ་དུ་དབྱེའོ། །ག་ད་བ་ས་ནི་ཕོའོ། །ང་ན་མ་ད་
ལ་མོའོ། །འ་ནི་མ་ནིང་ངོ༌། །
གཉིས་པ་ནི། མཚན་མེད་དག་དང་གསུམ་དུ་འདོད། །ཅེས་པ་འ་ལ་གྲོགས་ཀྱི་སྐྱེས་
བུ་གསུམ་དུ་དབྱེ་བའོ། །
གཉིས་པ་ནི། དེ་ཡང་བྱེད་པ་དང་བཞི་བཞི་སྟེ་ཞེས་པ་རྗེས་འཇུག་གི་ཡི་གེ་བཅུ་པོ་
དེ་ལ་ཡང་བྱེད་པ་བཞི་བཞི་ཡོད་དོ། །ཡང་གི་སྒྲ་ནི་སྔོན་འཇུག་ལྔ་ལ་བྱེད་པ་བཞི་ཡོད་པར་
མ་ཟད་པའོ། །
བྱེད་པ་བཞི་གང་ཞེ་ན། གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་
ཕྱིར་བྱེད། །ཅེས་པ་ཡི་གེ་གང་ལ་འཇུག་པ་དང་། ཡི་གེ་གང་གིས་འཇུག་པ་དང་། ཚུལ་ཇི་
ལྟར་འཇུག་པ་དང་། དགོས་པ་ཅི་ཕྱིར་འཇུག་པའོ། །བཞི་པོ་དེ་ཡི་དང་པོ་ནི། གང་ལ་ཡི་གེ་
ཐམས་ཅད་ལ། །ཞེས་པ་ཨཱ་ལི་ཀཱ་ལི་སུམ་ཅུ་པོ་ཐམས་ཅད་ལ་རྗེས་སུ་འཇུག་པའོ། ། །
གཉིས་པ་གང་གིས་འཇུག་པ་ནི། གང་གི་བཅུ་པོ་དེ་དག་གིས། །ཞེས་པ་རྗེས་འཇུག་
གི་ཡི་གེ་བཅུ་པོ་དེ་དག་གིས་རྗེས་སུ་འཇུག །
གསུམ་པ་ཇི་ལྟར་འཇུག་པ་ནི། ཇི་ལྟར་རྣམ་པ་གཉིས་ཡིན་ཏེ། །རྣམ་པ་གཉིས་གང་
ཞེ་ན། སྒྲའི་འཇུག་ཚུལ་དོན་གྱིས་ཚུལ། གཉིས་པོ་ཞེས་ནི་ཚིག་གི་ལྷག་མའོ། །
དེ་ནི་སྒྲ་ཡི་འཇུག་ཚུལ་ནི། །ཕོ་གསུམ་མོ་གཉིས་མ་ནིང་གསུམ། །དྲག་ཞན་བར་མ་
གསུམ་དུ་འཇུག །ཅེས་པའི་རིམ་པ་ཅན་གྱི་བརྒྱན་ཏེ། །སྔར་བཤད་པའི་པོའི་སྐྱེས་བུ་རབ་
འབྲིང་ཐ་མ་གསུམ་ནི་ཀློག་འདོན་པའི་དུས་སུ། མིང་གཞིའི་སྒྲའི་གདངས་པས་རང་གི་སྒྲའི་
གདངས་པ་ཆེས་གསལ་བར་གདོན་པར་བྱ་སྟེ། དེ་ནི་དྲག་པོར་འཇུག་པའོ། །མོའི་སྐྱེས་བུ་
གཉིས་ནི་མིང་གཞིའི་གདངས་པས་སྒྲ་ཞན་པར་གདོན་ནོ། །གྲོགས་ཀྱིས་ཕྱེ་བའི་མ་ནིང་གི་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སྐྱེས་བུ་གསུམ་ནི་མིང་གཞི་དང་འཚམས་པར་གདོན་ནོ། །དེ་ནི་བར་མའི་འཇུག་པ་ཞེས་
བྱའོ། །རྗེས་འཇུག་གི་ཡི་གེ་སྔར་བཤད་པའི་ཕོ་ཡིས་སྐྱེས་བུ་གསུམ་མམ་མོའི་སྐྱེས་བུ་
གཉིས་ཚེག་མེད་པར་གཅིག་གི་ནང་འཕྲད་ན་ཀློག་ཇི་ལྟར་གདོན་ཞེ་ན། །
དྲག་པ་གསུམ་ཉིད་ནང་ཕྲད་དམ། །གལ་ཏེ་ཞན་པ་ནང་ཕྲད་ན། །དེ་ལ་ནང་གི་ཆ་
ཤས་ཀྱིས། །དེ་ཡང་དྲག་ཞན་གཉིས་སུ་དབྱེ། །ཞེས་པ་ཕོའི་སྐྱེས་བུ་རབ་འབྲིང་གསུམ་གྱི་
གསུམ་མམ་གཉིས་ཚེག་མེད་བར་གཅིག་གི་ནང་དུ་ཕྲད་པའོ། །མོའི་སྐྱེས་བུ་མོ་དང་ཤིན་ཏུ་
མོ་གཉིས་ཚེག་བར་གཅིག་གི་ནང་དུ་ཕྲད་ན། རབ་ནི་ཤིན་ཏུ་དྲག་པོར་གདོན་ནོ། །ཐ་མ་ནི་
དྲག་པོའི་ཆུང་ངུར་གདོན། མོ་ནི་ཞན་པར་གདོན་ནོ། །གསུམ་པ་ཤིན་ཏུ་མོ་ནི་མཉམ་པར་
གདོན་ནོ། །
གསུམ་ཕྲད་པ་ནི་གོ་ཆ་བགོས། ཐུགས་དགྱེས། དགས་པོ་གསོད། བསོད་ནམས་
བདག །བགས་ཀྱིས་གཞོལ། ཞེས་པ་ལྟ་བུའོ། ། གཉིས་འཕྲད་པ་ནི། གབ་ཡིག །སབ་མ།
བས་ལགས་སོ། །བག་ཡངས་ཞེས་པ་ལྟ་བུའོ། །
མོ་དང་ཤིན་ཏུ་མོ་ཕྲད་པ་ནི། རང་བཞིན། ངན་པ། མ་ཤོད། ནང་། ལམ། ནམ།
མང་། རལ་པ། རན་པ། མན་པ། ཅེས་པ་ལྟ་བུའོ། །
མ་ནིང་གསུམ་དུ་གྲོགས་ཀྱིས་ཇི་ལྟར་དབྱེ། སྒྲའི་གདངས་ཇི་ལྟར་གདོན་ཞེ་ན། མ་
ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་པར་འགྱུར། །ཞེས་པ་འགྱུར་བ་དང་
མཚན་གཉིས་པ་དང་མཚན་མེད་མ་ནིང་གསུམ་དུ་གང་གཏོགས་པའི་ཡི་གེ་འ་ནི་ཚེག་བར་
གཅིག་གི་ནང་དུ་ཕྲད་ན་རང་གི་གདངས་དྲག་པོར་གདོན། འདིར་ཕོ་ཡིག་ནི་དགུ་སྟེ། ཀ་ཅ་
ཏ་པ་ཙ་ཞེས་བྱ་བ་མི་འཇུག་པའི་ཡི་གེ་ལྔ་དང༌། ག་ད་བ་ས་ཞེས་པ་འཇུག་པའི་ཡི་གེ་བཞིའོ། །
དཀའ་བཞི། བྱ་དཀའ། བཀའ་སྩལད་པ། ཁྲིམས་བཅའ་བ། ལུས་གཏའ་བ། བྱང་ཆུབ་
~ 128ག་



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།
སེམས་དཔའ། བུ་བཙའ་བ། སེམས་དགའ། འདི་ན། འབའ་ཞིག །ས་འཇིགས་ཞེས་པ་
ལྟ་བུའོ། །
ཞན་དང་ཕྲད་ན་ཞན་པར་འགྱུར། །ཞེས་པ་འ་ཡིག་ནི་མོ་ཡིག་དང་ཕྲད་ན་གདངས་
ཡང་ཞན་པར་གདོན་ནོ། །འདིར་མོ་ཡིག་ནི་བརྗོད་ཟིན་པའི་ཕོ་ཡིག་དགུ་དང་མ་ནིང་གི་ཡི་
གེ་ཁ་ཆ་ཐ་ཕ་ཚ་མ་གཏོགས་པའི་ཡི་གེ་བཅུ་དྲུག་དབྱངས་དང་བཅས་པ་རྣམས། མངའ།
འཇའ། གཉའ་བོ། དམའ། འཛའ་བོ། དབའ། གཞའ་དབུ། གཡའ་བ། གཤའ་རྩེ། ཞེས་
པ་ལྟ་བུའོ། །
གཉིས་ཀ་དང་ནི་ཕྲད་གྱུར་ན། །དེ་ནི་གཉིས་ཀ་ཅན་དུ་འགྱུར། །ཞེས་པ་འ་ཡིག་ནི་
ཕོ་མོ་གཉིས་ཀ་དང་ཚེག་བར་གྱི་ནང་དུ་ཕྲད་ན་འ་ཡི་གེ་གདངས་དྲག་ཞན་གཉིས་ཀ་ཅན་དུ་
འགྱུར་རོ། །དྲག་པ་དང་ཞན་པ་འགལ་བས་དྲག་ཞན་གཉིས་ཀ་ཅན་དུ་མི་རུང་ངོ་ཞེ་ན།
བདེན་མོད། དྲག་ཞན་གང་རུང་དུ་གདོན་ཞེས་པའི་དོན་ཏེ། གཟའ། བཟའ་བ། གནའ། །
དམའ། ཞེས་པ་ལྟ་བུའོ། །
གཉིས་ཀ་དག་དང་མ་ཕྲད་ན། །གང་དུ་ཡང་ནི་མི་འགྱུར་རོ་ཞེས་པ། འ་ཡིག་ནི་ཚེག་
བར་གཅིག་གི་ནང་དུ་མ་ནིང་གི་ཡི་གེ་ཁ་ཆ་ཐ་ཕ་ཚ་དང་ཕྲད་ཅིང་ཕོ་མོ་གཉིས་ཀ་དང་མ་
ཕྲད་ན་མཉམ་པའི་གདངས་སུ་འགྱུར་རོ། །མ་ཕྲད་ན་ཞེས་པ་འདིས་ཕྲད་ན་གང་ཕྲད་པ་
དེའི་གདངས་སུ་མཉམ་པའི་གདངས་སུ་གདོན་ཞེས་པ་ལྟ་བུའོ། །དེས་ན་འགྱུར་དང་མཚན་
གཉིས་དང་། །མཚན་མེད་དག་དང་གསུམ་དུ་འདོད། །ཅེས་པ་འ་ཡིག་ནི་མཚན་འགྱུར་བ་
དང་མཚན་གཉིས་པ་དང་མཚན་མེད་ཅེས་བྱ་བའི་མ་ནིང་གསུམ་དུ་འདོད་དོ། །ཕོ་མོ་གང་
རུང་དང་ཕྲད་ན་དྲག་ཞན་དུ་འགྱུར་བའི་ཕྱིར་དང་། མ་ནིང་ཁོ་ན་རང་དང་ཕྲད་ན་མཉམ་པར་
འགྱུར་བའི་ཕྱིར། དེ་ནི་སྒྲའི་འཇུག་ཚུལ་ལོ། །ཞེས་པ་ནི་འཇུག་ཚུལ་གཉིས་ཀྱི་དང་པོ་སྒྲའི་
མ 129



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཚུལ་ལོ་ཞེས་པ་འཇུག་བསྡུད་པའོ། ། །
གཉིས་པ་དོན་གྱི་འཇུག་ཚུལ་ནི། གཉིས་གང་ཞེ་ན། སྔ་མ་གང་ལྟར་གྱུར་བ་དང་། །
ཕྱི་མ་གང་ལྟར་གྱུར་བའོ། །སྔ་མ་གང་ལྟར་འགྱུར་བ་གང་ཞེ་ན། སྔ་མ་སྔོན་འཇུག་ལྔ་
བཞིན་སྦྱར་ཞེས་པ་སྟེ། ཕོ་ནི་འདས་དང་གཞན་བསྒྲུབ་ཕྱིར། །མ་ནིང་གཉིས་ཀ་ད་ལྟར་
ཆེད། །མོ་ནི་བདག་དང་མ་འོངས་ཕྱིར། །ཞེས་སྔོན་འཇུག་ལྔ་ལ་བཤད་པ་བཞིན་དུ། རྗེས་
འཇུག་བཅུ་ལ་སྦྱར་རོ། །ག་ད་བ་ས་རྣམས་ཀྱི་འདས་པ་དང་། གཞན་དང་བྱ་བ་བསྒྲུབ་པ་
རྣམས་སྟོན་ཏེ། བཞེད། བཀབ། མཁས། ཞེས་པ་ལྟ་བུའོ། །འགྱུར་ཞེས་པ་ལྟ་བུའོ། །ང་མ་
ར་ལ་རྣམས་ཀྱི་ད་ལྟར་བ་དང༌། བདག་གཞན་གཉིས་ཀ་སྟོན་ཏེ། གཟུང་། འཛིན། སྡོམ་པ།
འདིར། འདིར་འཚལ་ཞེས་པ་ལྟ་བུའོ། །འ་ཡིག་བདག་དང་མ་འོངས་པ་སྟོན་ཏེ། མྱ་ངན་
ལས་འདའ་བར་འགྱུར། དུས་ལས་བདའ་བར་འགྱུར་ཞེས་པ་ལྟ་བུའོ། །ཕྱི་མ་གང་ལྟར་
འགྱུར་བ་གང་ཞེ་ན། ཕྱི་མ་དག་གི་འདྲེན་པའི་ཚུལ་ནི། ཕོ་ཡིས་ཕོ་ཡིས་མིང་མཐའ་དྲངས། །
མོ་ཡིས་མོ་ཡིས་མིང་མཐའ་དྲངས། །མ་ནིང་གིས་ནི་མ་ནིང་ངོ༌། །ཞེས་པ་འདི་ནི་སྤྱིར་
བཏང་བའོ། །ཕོ་ཡིས་ཕོ་ཡིས་མིང་མཐའ་དྲང་བ་ནི། རིག་པ། ལྷག་པ། དག་པ། རྣམ་པར་
དག་པ། མཐར་ཐུག་པ། ཕྲག་པ། ལག་པ། ཟག་པ། འགོག་པ། སྡིག་པ། གདུག་པ།
བདུག་པ། སྐྲག་པ། འཁྲིག་པ། དབྱུག་པ། ལུག་པ། རེག་པ། རྟོག་པ། བཞག་པ། བཀག་པ།
དགག་པ། དེ་མ་ཐག་པ། འཇིག་པ། འཇུག་པ། བུག་པ། འདུག་པ། །
ཅོད་པཎ། གཙུག་པུ། གཙུག་ཏོར། གཅིག་པུ། གཉིས་ཀ །ཅིག་ཅར། སྐད་ཅིག །
ཐམས་ཅད་ཕུད་དུ།།
དད་པ། མཆོད་པ། བསྟོད་པ། འདོད་པ་སྤྱོད་པ། དཔྱོད་པ། ཡོད་པ། མེད་པ། སྲིད་
པ༑ བཟོད་པ། ཆོད་པ། ཆད་པ། ཆུད་པ། འཆད་པ། བརྗོད་པ། ཟད་པ། འཛད་པ། ནད་
ལI30༤



ད
རྟོགས་ཀྱི་འཇུག་པའི་འགྲེལ་པ་མཁས་པའི་རྒྱན།
པ༑ རྒྱུད་པ། ཁྱད་པར། འཐད་པ། འབྱེད་པ། ཕྱེད་པ། བྱེད་པ། འགྱེད་པ། གཅོད་པ།
ཐོད་པ། ཀླད་པ། འགྱོད་པ། བགྲོད་པ། སྡུད་པ། སྐྱེ་བ། ཟས་བསོད་པ། རྙེད་པ། རྒོད་པ།
བཀོད་པ། གཅོད་པ། དམོད་པ། སྨད་པ། སྨོད་པ། ཐ་དད་པ། བསླད་པ། བརྒྱུད་པ། བོད་
པ༑ གནོད་པ། མཛད་པ། བཤད་པ། ཐུད་པ། སྐྱོབ་པ། དོན་ཡོད་གྲུབ་པ། རྒྱས་གདབ་པ།
དབབ་པ། འབབ་པ། ཐོབ་པ། འཐོབ་པ། གྲུབ་པ། འགྲུབ་པ། འཐབ་པ། འགྲིབ་པ།
ནུབ་པ། ཁྱབ་པ། སྒྲིབ་པ། ཆུབ་པ། བཏབ་པ། གདབ་པ། བཀབ་པ། མཁས་པ། རིགས་
པ༑ སྔགས་པ། བསྔགས་པ། མཛེས་པ། རྒྱས་པ། རགས་པ། འདུས་པ། ཚོགས་པ།
བརྩེགས་པ། བསྐོངས་པ། ལ་སོགས་པ། གོམས་པ། དགོས་པ། ལེགས་པ། ཉེས་པ།
ངེས་པ། བཟླས་པ། དམིགས་པ། ཡངས་པ། རྟོགས་པ། གཏོགས་པ། མ་གཏོགས་པ།
མཚུངས་པ། འགྲོགས་པ། བཅས་པ། ཉམས་པ། མཉེས་པ། བརྙེས་པ། སེམས་པ། མོས་
པ༑ བྱིས་པ། སྤྲོས་པ། ཤེས་པ། གྲགས་པ། མགྱོགས་པ། རིངས་པ། རུས་པ། རྒྱུས་པ།
ལྤགས་པ། འཁྲིས་པ། ཆགས་པ། བསྲེགས་པ། བསྲེས་པ། འབུགས་པ། འབིགས་པ།
སྐྱེས་པ། བྱས་པ། གནས་པ། འདས་པ། མ་འོངས་པ། རེངས་པ། རྙིངས་པ། བྱིས་པ།
འཇིགས་པ། འཇོམས་པ། མ་རུངས་པ། ཟོས་པ། འཐུངས་པ། གཡས་པ། གཡོགས་པ།
རྡུབས་པ། ཕེབས་པ། ཞགས་པ། བཅིངས་པ། འདྲེས་པ། གསུངས་པ། ཞེས་པ་འདི་
རྣམས་ཕོ་ཡིག་པ་ཡིག་གིས་ཕོ་ཡིག་ག་ད་བ་སའི་མིང་མཐའ་དྲངས་པའོ། །
ག་ད་བའི་མཐར་ནི་ཅེ་ན་དང་། ཅེས་དང་། ཅི་སྦྱར་བར་བྱ་སྟེ། གྲག་ཅེ་ན། མེད་ཅེ་
ན༑ འཇིག་ཅེས། ཡོད་ཅེས། ཁབ་ཅེས། དག་ཅིང་།མཆོད་ཅིང་། ཐུབ་ཅིང་། པའི་མཐར་
ཡང་རུང་མོད་ཀྱིས་བརྗོད་བདེ་བའི་ཕྱིར་ཤེ་ན་དང་ཤེས་དང་ཤིང་གི་སྒྲ་སྔོན་གྱི་སྒྲ་མཁས་པ་
དག་གིས་སྦྱར་རོ། །ད་བ་ས་ཀྱི་རྣམས་ཀྱང་ཕོ་ཡིས་ཕོའི་མིང་མཐའ་དྲངས་པའོ། །
~ 131



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
རྣམ་དབྱེ་གཉིས་པ་དང་བཞི་པ་དང་བདུན་པ་རྣམས་ནི་ག་ད་བའི་མཐར་ཡི་གེ་ཏུ་
སྦྱར་ཏེ་ཕོ་ཡིས་ཕོའི་མིང་མཐའ་དྲངས་བར་བྱའོ། །མཆོག་ཏུ། ཁྲག་ཏུ། འོག་ཏུ། རྒྱལ་ཚབ་
ཏུ༑ བྱང་ཆུབ་ཏུ། རྒྱལ་པོའི་ཁབ་ཏུ། སུམ་ཅུ་པར། བདག་པོའི་ས་ཞེས་པས་བསྟན་པའི།
མཁྱེན། སྟོན། བསྟན། སྟོང་། དོན། རྟེན། བརྟེན། ཕྱིན། ཤིན། ཟིན། འཛིན། ལེན།
སྔོན། སྨོན། དགོན། རྒུན། སྨོན། བྱོན། སྟེན། བསྟེན། བསྙེན། སྙེན། འབྱིན། ཉན།
ཉེན། ཞན། བདུན། འདོན། ཀུན། རྐྱེན། འཕེན། རིན། བཙན། དཀོན། འོན། གཉེན།
སྐྱོན། བསྣུན། བསྟུན། མནན། བསྐྲུན། བཀྲེན། མཉན། གཉན། ཐར། འབྱོར། གྱུར།
ནོར། དབྱར། སྐུར། བསྐོར། ཚར། མཛེར། འགྲེལ། འཁྲུལ། འབྲེལ། སྤྲུལ། རོལ།
ཟིལ། འཆལ། འཁྱིལ། ཟོལ། གསོལ། སྩལ། བསལ། སེལ། བསྐལ། བརྐལ། བཀོལ།
རུལ། དམ། ནམ། རྣམ། རིམ། རྐང་། རྐྱང༌། སྙིང་། ཅེས་པ་རྣམས་ནི་མོ་ཡིག་མཐའ་ཅན་
ཡིན་ཡང་ཕོའི་རྟགས་ཡིན་པས་ཕོ་ཡིག་གི་མིང་མཐའ་དྲངས་བར་བྱའོ། །
སྔོན་གྱི་མཁས་པ་ཀ་ཅོག་ལ་སོགས་པ་རྣམས་ཀྱི་འདི་རྣམས་ཕལ་ཆེ་བའི་མཐར་ད་
དྲག་མཛད་དོ། །མཛད་པའི་དགོས་པ་ནི། མོ་ཡི་མོ་ཡི་མིང་མཐའ་དྲང་། །ཞེས་པར་ཡི་གེ་
བྲི་བ་དང་། རྩོམ་པ་དང་། ཆོས་བསྒྱུར་བ་པོ་རྣམས་ཀྱི་བྱས་སུ་དོགས་ནས། ཕོ་ཡིས་ཕོ་ཡི་
མིང་མཐའ་དྲང༌། །ཞེས་པར་བྱ་དགོས་སོ་ཞེས་སྟོན་པའོ། །ཁ་ཅིག་གི་འདིའི་དོན་མ་
གཏོགས་པར་ད་དྲག་རྣམས་བཅད་པ་ནི་ནོངས་པ་ལས་ཀྱང་ཆེས་ནོངས་པ་ཡིན་ནོ། །ད་
དྲག་འདི་རྣམས་ད་མཐའ་ཅན་བཞིན་དུ་སྦྱོར་བའི་ཚུལ་ནི། ཐམས་ཅད་མཁྱེན་པ་ཀུན་
མཁྱེན་དུ་འགྱུར་བའོ། །རྣམ་མཁྱེན་ཀྱི། ལམ་མཁྱེན་ཏོ། །རྣམ་མཁྱེན་ཅི་བཞིན། རྣམ་
མཁྱེན་ཅི་ལྟ་བར། མཁྱེན་ཅེ་ན། མཁྱེན་ཅེས། མཁྱེན་ཀྱང་། མཁྱེན་ཀྱིས་ཅེས་སོགས་ལྟར་
ན་མཐའ་ད་དྲག་ཅན་ཀུན་ཤེས་པར་བྱའོ། །ཐར་པ། སོ་ཐར་གྱི་སྡོམ་པ། ཐར་དུ་ཆུག །
མ 132༤



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན། །
འཇིག་པ་ལས་ཐར་ཏོ། །རྣམ་ཐར་ཇི་བཞིན། ཐར་ཅེ་ན། ཐར་ཅིང་། ཐར་ཀྱང་། ཞེས་པ་
ལྟར་ར་མཐའ་ད་དྲག་ཅན་གཞན་ཤེས་པར་བྱའོ། །འགྲེལ་པ་རྣམ་འགྲེལ་དུ་བཤད། རྣམ་
འགྲེལ་ཀྱི་གཞུང་། དེའི་དོན་འདི་ལྟར་དུ་འགྲེལ་ཏེ། དཀའ་འགྲེལ་ཅི་བཞིན་བྲིས། རྒྱ་ཆེ་
འགྲེལ་ཅི་ལྟ་བར་བཀོད། དོན་འགྲེལ་ཀྱིས་བཤད་གཞུང་འགྲེལ་ཀྱང་ཟབ། འགྲེལ་ཅེ་ན།
འགྲེལ་ཅེས་པ་ལྟར་ལ་མཐའ་ད་དྲག་ཅན་གྱི་ཕོ་རྟགས་ཀུན་ཤེས་པར་བྱའོ། །
རྐང་པ་ཞེས་སོགས་ང་མཐའ་ཅན་རྣམས་ཀྱང་ཇི་ལྟར་རིག་པར་ཤེས་པར་བྱའོ། །
སྔོན་གྱི་མཁས་པ་དག་གིས། མ་མཐའ་དང་ང་མཐའ་ལ་ད་དྲག་མ་མཛད་མོད་ཀྱང་འདིར་
དཔེར་བརྗོད་པ་ལྟར་བཀོད་དེ། ད་དྲག་གིས་ཕ་རོལ་དུ་ཞེས་འཐོབ་སྟེ། སུམ་ཅུ་པར། གང་
མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །ཞེས་པས་སོ། །ཞེ་ན། དེ་ནི་
རང་བཞིན་གྱི་ད་མཐའ་ཅན་ལ་བཤད་པ་ཡིན་ལ། ད་དྲག་ནི་རང་བཞིན་ད་མཐའ་ཅན་མ་
ཡིན་གྱི་ཕོའི་རྟགས་སུ་མཚོན་བྱེད་ཙམ་དུ་བཀོད་པ་ཡིན་པས་ན། ཕོ་ཡིས་ཕོ་ཡི་མིང་མཐའ་
དྲང༌། །ཞེས་པ་ཚད་མར་བྱས་ནས་ད་དྲག་གི་མཐར་ཏུ་ཡིག་སྦྱར་བར་བྱའོ། །གྱུར་ཅིག་ཅེས་
པའང་ཕོའི་མིང་མཐའ་པོས་དྲངས་པའོ། །རྒྱུན་དུ་ཞུགས་པ། མཐར་ཀྱིས་པའི་སྙོམས་པར་
འཇུག་པ། མཐར་ཀྱིས་པ། རིམ་ཀྱིས་པ། རབ་འབྱོར་ཀྱིས་གསོལ་པ། སྟོན་ཀ །སྙིང་
ཀ ༑ཐུགས་ཀ །ནམ་ཀ །རིན་ཅེན། དཀོན་ཅོག །བསྟན་བཅོས། གོ་རིམས་ཅི་བཞིན། གོ་
རིམས་ཅི་ལྟར། ལྷན་ཅིག །ཐབས་ཅིག །ལན་ཅིག །གནས་ཅིག །ཀུན་ཀྱང་། ཕ་རོལ་ཀྱི་
དམགས་ཚོགས། དེས་ཅི་ལྟར་བསླབས་པར་བྱ། ཕྱིར་འབྱོན་ཏོ། །ཞེས་སོགས་རྣམས་ནི་ཕོ་
ཡིས་ཕོའི་མིང་མཐའ་དྲངས་པའོ། །འོན་ཀྱང་དཀོན་མཆོག་རིན་ཆེན་ནམ་མཁའ་བསྟན་
བཅོས་སོ། །བསྟན་འཆོས། ཞེས་སྦྱར་ན་དོན་དང་འབྱོར་པ་ཉིད་དོ། །མདོར་ན་ཕོ་ཡིག་ག་
ད་བ་སའི་མཐའ་དང་བདག་པོའི་ས་ཞེས་བྱ་བའི་ཕོའི་རྟགས་ཀྱིས་མཐར་པ་དང་ཏུ་དང་ཏོ་
~ 133



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དང་ཀྱི་དང་ཅེ་ན་དང་ཅེས་དང་ཀྱང་དང་སྐབས་སུ་བབས་པའི་ཕོ་ཡིག་སྦྱར་གྱི། བ་དང་དུ་
དང་གྱི་དང་གྱིས་དང་ཞེ་ན་དང་ཞེས་དང་ཡང་ངམ་འམ་སྦྱར་བར་མི་བྱའོ། །འདི་ཐམས་ཅད་
ལ་དམིགས་གསལ་ཡོད་ན་དེ་ལྟར་ཤེས་པར་བྱའོ། །
མོ་ཡིས་མོའི་མིང་མཐའ་དྲངས་བ་ནི། རབ་ཏུ་བྱུང་བ། ཐུང་བ། རིང་བ། གང་བ།
མང་བ། ཉུང་བ། རུང་བ། མི་རུང་བ། དགང་བ། དབྱུང་བ། ཚང་བ། མ་ཚང་བ། གསུང་
བ༑ སྲུང་བ། ལྟུང་བ། ལྷུང་བ། འབྱུང་བ། ཡང་བ། བཟང་བ། སྣང་བ། གཟུང་བ། བཤང་
བ༑ གཏོང་བ། ངེས་པར་འབྱུང་བ། གསང་བ། བླང་བ། བུང་བ། སྦྱང་བ། སྦྱོང་བ། འཆིང་
བ༑ སྤོང་བ། གཡེང་བ། འཕྱང་བ། འཆང་བ། མཐོང་བ། ལོང་བ། བཏུང་བ། མྱོང་བ།
མྱང་བ། རྗེས་སུ་འབྲང་བ། སྒྲེང་བ། ལྟུང་བ། སྦྱིན་བ། ཡིན་བ། བདེན་བ། མངོན་པར་
རྟོགས་བ། མངོན་པར་བརྩོན་བ། དྲན་པ་ཉེ་བར་བཞག་བ། འདྲེན་བ། འཐུན་བ། དྲན་བ།
ཆོས་མངོན་བ། བཙུན་བ། ཚེ་དང་ལྡན་བ། དམན་བ། ལྡན་བ། མི་མཐུན་བ། བསམ་བ།
བསྒོམ་བ། བཅོམ་བ། མཉམ་བ། ཚོར་བ། དོར་བ། འདོར་བ། མཁར་བ། འབར་བ།
སྦྱར་བ། སྦྱོར་བ། བསྐོར་བ། འཁོར་བ། མྱུར་བ། འགྱུར་བ། གཤེར་བ། བསྒྱུར་བ།
མངར་བ། སྐྱུར་བ། རྒྱལ་བ། གསལ་བ། འཕེལ་བ། འདུལ་བ། དབུལ་བ། སྐལ་བ།
དབྲལ་བ། འགལ་བ། འཚལ་བ། ཉལ་བ། གྲོལ་བ། རྣོལ་བ། བྲལ་བ། བསིལ་བ།
དམྱལ་བ། དཔྲལ་བ། བསྐོལ་བ། ཐལ་བ། ཡལ་བ། ཚོལ་བ། འབུལ་བ། འདི་དག་ནི་མོ་
ཡིག་གིས་ང་ན་མ་ར་ལའི་མིང་མཐར་དྲངས་བའོ། །དེ་བཞིན་དེ་དག་གིས་མཐར་དུ་དང་གི་
དང་གྱི་དང་གྱིས་དང་ཞེ་ན་དང་ཞིང་དང་ཞེས་དང་ཡང་འང་སྦྱར་བར་བྱའི། པ་དང་ཏུ་དང་
ཀྱི་དང་ཀྱིས་དང་ཅེ་ན་དང་ཅེས་དང་ཀྱང་དང་ཞེས་བྱ་བ་རྣམས་སྦྱར་བར་མི་བྱའོ། །
གཟུང་དུ་རུང་། བྱང་དུ་བྲིས། བཟང་དུ་བགྱིས། མངོན་དུ་ཕྱོགས། གཞན་དུ་བཤད།
༤ 134ལ



རྟོགས་ཀྱི་འཇུག་པའི་འགྲེལ་པ་མཁས་པའི་རྒྱན།
ལྷའི་འཇིག་རྟེན་དུ་སྐྱེ་བར་འགྱུར། བསྒོམ་དུ་ཆུག །ཁྱིམ་དུ་ཞོག །བསམ་དུ་མེད། དམ་དུ་
གཞུག །སྦྱར་དུ་རུང་། མྱུར་དུ་སོང་། འཚོལ་དུ་རྒྱུག འབུལ་དུ་ཆུག འཕེལ་དུ་འཇུག
གསུང་གི། རབ་ཏུ་བྱུང་གིས། སྦྱིན་གྱི་སྦྱིན་གྱིས། བསམ་གྱི། བསམ་གྱིས་མི་ཁྱབ། འཁོར་
གྱི༑ འཁོར་གྱིས། འབུལ་གྱི། དབུལ་གྱིས། བཟང་ཞེ་ན། བཟང་ཞིང་། བཟང་ཡང་། ཡིན་
ཞེ་ན། ཡིན་ཞིང་། ཡིན་ཞེས། མཉམ་ཞེ་ན། མཉམ་ཞིང་། མཉམ་ཞེས། མཉམ་ཡང་། སྦྱོར་
ཞེ་ན། སྦྱོར་ཞིང་། སྦྱོར་ཞེས། སྦྱོར་ཡང་། ཐལ་ཞེ་ན། ཐལ་ཞིང་། ཐལ་ཞེས། ཐལ་ཡང་
ཞེས་པ་ལྟ་བུའོ། ། །
དབྱངས་ཀྱང་མོ་ཡིག་ཡིན་པའི་ཕྱིར་ན་དབྱངས་མཐར་ཡང་དུ་དང་བ་ཡིག་དང་ཞེ་ན་
དང་ཞིང་དང་ཞེས་དང་། ཡང་དང་འང་རྣམས་སྦྱར་བར་བྱའོ། །མ་ནིང་གིས་ནི་མ་ནིང་ངོ༌། །
ཞེས་པ་ནི་ཕོ། མོ་མ་ནིང་གི་མིང་མཐའ་དེ་དག་ཉིད་ཀྱིས་རང་རང་གི་རྟགས་དང་མཐུན་
པར་ཕོ་མོ་མ་ནིང་གི་ཡི་གེ་རྣམ་དབྱེ་བདུན་བོད་པ་དང་བཅས་པ་དྲང་བར་བྱའོ། །ཆོས་
དངོས་ནི་རྣམ་དབྱེ་དང་པོའོ། །ལས་ནི་རྣམ་དབྱེ་གཉིས་པའོ། །བྱེད་པ་ནི་རྣམ་དབྱེ་གསུམ་
པའོ། །སྦྱིན་པ་ནི་རྣམ་དབྱེ་བཞི་པའོ། །འབྱུང་ཁུངས་ནི་རྣམ་དབྱེ་ལྔ་པའོ། །འབྲེལ་པ་ནི་
རྣམ་དབྱེ་དྲུག་པའོ། །གནས་ནི་རྣམ་དབྱེ་བདུན་པའོ། །བོད་པ་ནི་རྣམ་དབྱེ་དང་པོའི་ཆ་ཤས་
སོ༑ ༑རྣམ་དབྱེ་དང་པོ་ལ། མིང་མཐའ་དང་མཐུན་པའི་རྟེན་ཚུལ་མེད་དོ། །རྣམ་དབྱེ་གཉིས་
པ་དང་བཞི་པ་དང་བདུན་པ་རྣམས་ཀྱི་འདྲེན་ཚུལ་ནི། སུམ་ཅུ་པར། རྗེས་འཇུག་ཡི་གེ་བཅུ་
པོ་ལ། །གང་མིང་མཐའ་ན་བཅུ་པ་གནས། །དེ་ལ་ཨཱ་ལི་གཉིས་པ་སྦྱར། །ཞེས་པས་ས་ཡི་
མཐར་སུའོ། །
གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར། །ཞེས་པས་ར་
ཡིག་མཐར་རུའོ། །གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །
~135-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཞེས་པས་དའི་མཐར་དུའོ། །བཞི་པ་དགུ་པ་དངོས་ཀྱང་སྟེ། །ཞེས་པས་ན་ཡིག་དང་ལ་
ཡིག་སྔར་སྨོས་པ་དེ་དག་གིས་ཚབ་ཏུ་བཅུག་ཀྱང་རུང་ཞིང་། ན་ཡིག་དང་ལ་ཡིག་གི་མཐར་
ཡི་གེ་དེ་དག་གི་གོང་དུ་སྦྱར་ཡང་རུང་ངོ༌། །
རྣམ་དབྱེ་གསུམ་པའི་འདྲེན་ཚུལ་ནི། དེ་ཉིད་ལ་ནི་བཅུ་པ་སྦྱར། །བྱེད་པ་པོ་རུ་ཤེས་
པར་བྱ། །ཞེས་པས་ག་དང་ངའི་མཐར་གིས་ཞེས་སྦྱོར། ད་བ་སའི་མཐར་ཀྱིས་ཞེས་སྦྱར་རོ། །
འའི་མཐར་འིས་ཞེས་སྦྱར་རོ། ། །
རྣམ་དབྱེ་དྲུག་པའི་འདྲེན་ཚུལ་ནི། དང་པོ་གཉིས་ལ་དང་པོ་མཐུན། །ཞེས་པ་ག་ངའི་
མཐར་གིའོ། །གསུམ་ལྔ་བཅུ་ལ་ཀྱ་དང་སྦྱར། །ཞེས་པས་ད་བ་སའི་མཐར་ཀྱིའོ། །བདུན་
པ་ཉིད་ནི་བདུན་པ་སྟེ། ཞེས་པས་འའི་མཐར་འའོ། །ལྷག་མ་རྣམས་ནི་གྱི་དང་སྦྱར། །དེ་
དག་ཨི་སྦྱར་འབྲེལ་བའི་ས། །ཞེས་པས་ན་མ་ར་ལའི་མཐར་གྱིས་ཞེས་སྦྱར་རོ། །
བོད་པའི་འདྲེན་ཚུལ་ནི། གང་མིང་བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་
ཡིན། །ཞེས་པས་མིང་གང་ཡིན་གྱི་དང་པོ་ཀྱེ་ཞེས་སྦྱར་བར་བྱའོ། །གཞན་ཡང་སླར་བསྡུ་
ལྷག་བཅས་དང་། །འབྱེད་བསྡུས་བསྣན་དང་བདག་པོ་དང་། །དགག་སྒྲུབ་བརྒྱན་དང་དུས་
ལ་འཇུག །དེ་དག་སྔ་ཤུགས་འདྲེན་པས་བྱུང་། །ཞེས་པ་ནི། རྣམ་དབྱེ་མིང་མཐའ་དང་
མཐུན་པར་འདྲེན་པ་ལས་གཞན་ཡང་སླར་བསྡུ་བ་དང་ལྷག་བཅས་དང་འབྱེད་བསྡུས་དང་
བསྣན་པ་དང་བདག་པོ་དང་དགག་པ་དང་སྒྲུབ་པ་དང་དུས་ལ་འཇུག་པ་རྣམས་ཀྱང་མིང་
སྔ་མའི་ཤུགས་ཀྱིས་འདྲེན་པས་བྱུང་བ་རྣམས་བརྗོད་པར་བྱའོ། །
སླར་བསྡུ་བ་ནི། སུམ་ཅུ་པར། རྗེས་འཇུག་ཡི་གེ་བཅུ་པོ་ནི། །མིང་གང་གི་ནི་མཐར་
སྦྱར་བ། །དེ་ལ་ཨཱ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ། །ཞེས་པས་བསྟན་ལ།
བཞག་གོ། །བཞེད་དོ། །ཁྱབ་བོ། །བསྒོམ་མོ། །བྱང་ཆུབ་སེམས་དཔའ་འོ། །གཟུང་ངོ༌། །
Lཔ ་
༤ 136m



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།
སྦྱིན་ནོ། །འགྱུར་རོ། །དབུལ་ལོ། །གཤེགས་སོ། །ཞེས་པ་ལྟ་བུའོ། །
ལྷག་བཅས་ནི་སུམ་ཅུ་པར། ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་
སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་དང་བཅས་པའོ། །ཞེས་པས་དངོས་སུ་
བསྟན་པའི་སྟེ་ཞེས་པ་དང་། ཤུགས་ལ་བསྟན་པའི་ཏེ་དང་དེ་དང་ནས་དང་ཅིང་ཞིང་སོགས་
རྣམས་ཏེ། ག་ང་བ་མ་འ་མཐའ་ལྔ། །རྗེས་འཇུག་མེད་དང་དྲུག་ལ་སྟེ། །ས་ན་ར་ལ་ད་དྲག་
ཅན། །ལྔ་ཡི་རྗེས་ལ་ཏེ་ཞེས་སྦྱར། །ད་ལ་དེ་ཞེས་རྗེས་སུ་བརྗོད། །
འབྱེད་སྡུད་ནི་སུམ་ཅུ་པར། རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་
སྡུད་ཡིན། ། ཞེས་པས་བརྗོད་པ། འཇོག་གམ། འོང་ངམ། ཡོད་དམ། བདེན་ནམ། ཁྱབ་
བམ། བཅོམ་མམ། དགའ་འམ། འཁོར་རམ། མཇལ་ལམ། འོངས་སམ། ཞེས་པའོ། །
བརྣན་པ་ནི་སུམ་ཅུ་པར། གང་མིང་མཐའ་དང་མཐུན་པ་ཡི། །བཞི་པ་ལ་ནི་ཨི་སྦྱར་
བ༑ ༑དགར་དང་བསྣན་པའི་ཚིག་ཏུ་འགྱུར། །ཞེས་པས་དངོས་སུ་བསྟན་པའི་ནི་དང་།
ཤུགས་ལ་བསྟན་པའི་ཁོ་ན་ཉིད་དང་ན་ཞེས་པ་རྣམས་སོ། །ཨ་བ་དྷཱ་ར་ཎཱ་ཞེས་པ་ནི་བསྟན་
པ་ཞེས་པ་སྟེ། མངོན་པ་ཀུན་བཏུས་ཀྱི་འགྲེལ་པར། གཟུགས་ཉིད་ཅེས་བྱ་བ་ནི་བསྣན་
པའི་ཕྱིར་ཏེ། ཚོར་བ་ལ་སོགས་པ་ཐུན་མོང་བའི་དེ་བཞིན་ཉིད་དང་། སོ་སོར་བརྟགས་པ་
མ་ཡིན་པ་དང་། སོ་སོར་བརྟགས་པ་འགོག་པ་དང་། མི་རྟག་པ་ཉིད་སེལ་ཏེ། ཞེས་སོ། །དེ་
ཡི་རྒྱ་དཔེར། རུ་པ་སྤྱི་བེ་ཏུ་དྷ་ར་ཎཱ་དེ་ད་ནཱ་དི་པ་དྷ་ར་ཎཿཏ་ཐ་ཏཱ་གསུམ་པྲ་ཏི་སམ་ཁྱུ་ནི་རོ་
དྷ་ནི་ཏྱཱ་ཏཱ། པརླུ་ད་སྱནྟེ། ཞེས་འབྱུང་བའི་ཕྱིར་རོ། །བྱེ་བྲག་ཏུ་རྟོགས་པར་བྱེད་པ་ཆེན་པོར་
ཡང་། ཨ་བ་དྷ་ར་ཎི། ངེས་པར་བཟུང་བ་ཞེས་བྱའོ། །ད་ལྟ་ནི་ངེས་བཟུང་ཞེས་གྲགས་ཀྱི་
བསྣན་པ་ཞེས་མ་གྲགས་སོ། །དེ་ལ་འཇུག་པའི་སྒྲ་ནི། ཨེ་བ། ཏུ་ཧི། སུ་ནར། བེ་ཙ། བཱ་
ན༑ ནུ་ཡཱ། བ་ཏ། ཏཱ་བཏ། མུ་ཏྲ། ཞེས་ཨ་མ་ར་ཀོ་ཥར་བཤད་དོ། །ཨེ་བི་ཧི། དེ་ལྟར་ན།
༤ 13，
ནུ
อา



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཏ་ཐཱ་ཧི། དེ་ལྟ་ན། ཞེས་པ་ངེས་བཟུང་ན་ཡིག་ཏུ་བསྒྱུར་བའོ། །ན་མཐའ་ཡིན་ན་ངེས་
བཟུང་ན་ནི་ཞེས་སྦྱར་ཏེ། ཐ་དད་པ་ཡིན་ན་ནི། གཅིག་པ་ཡིན་ན་ནི་ཞེས་པ་ལྟ་བུའོ། །
བདག་པོ་ནི་སུམ་ཅུ་པར། གང་མིང་གི་ནི་མ་ཐ་ན། །པུ་ལིངྒ་ཡི་སྒྲ་མེད་པ། །དེ་ལ་
པུ་ལིངྒ་སྦྱར་ན། །བདག་པོའི་སར་ནི་ཤེས་པར་བྱ། །ཞེས་པས་དོན་གཉིས་བསྟན་ཏེ། ཕོ་ཡི་
རྟགས་ཡིན་པས་ཕོའི་ཡི་གེ་སྦྱར་བ་དང་། མོའི་རྟགས་ཡིན་ཡང་ཕོའི་ཡི་གེ་སྦྱར་བའོ། །
དང་པོ་ནི་མཁྱེན་ཅེས་པ་ལ་སོགས་པ་གོང་དུ་བརྗོད་ཟིན་པ་རྣམས་སོ། །
གཉིས་པ་ནི། སྣོམ་པ། མྱང་བ། མཐོང་བ། བསྒོམ་པ། གསུམ་པ། བཞི་པ། ལྔ་པ།
བདུན་པ། དགུ་པ། བཅུ་པ། བུམ་པ། འཇམ་པ། འཁྱམ་པ། འཇིམ་པ། ཁང་པ། ངང་པ།
ངུར་པ། སྙིམ་པ། ཆར་པ། མུན་པ། ལྗོན་པ། སོན་པ། གླེན་པ། མགྲིན་པ། མཚན་པ།
མཆིན་པ། མཚེར་པ། ཞེས་པ་ལ་སོགས་པ་རྣམས་སོ། །
དགག་པ་ལ་རྣམ་པ་གཉིས་ཏེ། མེད་པ་དང་མ་ཡིན་པའོ། །ན་ཧི་དང་ཨ་དང་ཨ་ན་
དང་ནོ་ཞེས་བྱ་བ་ནི་མེད་པར་དགག་པའོ། ། །
མཱ་སྨྲ་དང་མཱ་དང་ཨཱ་ལི་ཞེས་བྱ་བ་ནི་མ་ཡིན་པར་དགག་པའོ། །ཚིག་བསྡུས་ཀྱི་དབང་གིས་
མེད་དགག་མ་ཡིན་དགག་ཏུ་སོང་བ་ཡང་ཡོད་དོ། །དེ་དག་མིང་མཐའ་འདྲེན་པའི་ཚུལ་ནི་
སུམ་ཅུ་པར། གང་མིང་གི་ནི་མ་མཐའ་ན། །སྟྲཱི་ལིངྒ་ཡི་སྒྲ་མེད་པ། །དེ་ལ་སྟྲཱི་ལིངྒ་སྦྱར་ན། །
དགག་པའི་གནས་སུ་ཤེས་པར་བྱ། །ཞེས་པས་ཀྱང་དོན་གཉིས་བསྟན་ཏེ། མིང་མཐར་ཕོ་
ཡིག་འཐོབ་པ་ལ་མོ་ཡིག་ཅི་ནས་ཀྱང་སྦྱར་བ་དང་། མིང་མཐར་མོ་ཡིག་ཁོ་ན་འཐོབ་པའོ། །
དང་པོ་ནི་ཤེར་སྙིང་དུ། མ་རིག་པ་མེད། མ་རིག་པ་ཟད་པ་མེད། རྒ་ཤི་མེད། རྒ་ཤི་ཟད་
པའི་བར་དུ་ཡང་མེད་དོ། །ཞེས་པ་དང་། འགོག་པ་དང་། ལམ་མེད། ཡེ་ཤེས་མེད། ཐོབ་
པ་མེད། མ་ཐོབ་པ་ཡང་མེད་དོ། །ཞེས་པ་དང་། གཞན་དཔེར་བརྗོད་ན་ཡོད་པ་མིན།
ལ 138ཀ



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།
བཞག་པ་མེད། བཞུགས་པ་མེད། གཤེགས་པ་མེད། བཞེད་པ་མིན། དགག་པ་མེད།
བཞག་པ་མིན། བཀབ་པ་མེད། དགག་པ་མིན། ཞེས་པ་ལ་སོགས་པ་ག་ད་བ་སའི་མཐའ་
ཅན་ཡིན་པས། མཐར་པ་ཡིག་ཐོབ་པ་ལ་བ་ཡིག་སྦྱར་བ་ནི། དགག་པའི་གནས་སུ་སྟོན་
པའོ། །ཀྱི་ལ་སོགས་པ་འཐོབ་པ་ལ་གྱི་སོགས་སྦྱར་བ་ཡང་ཤེས་པར་བྱའོ། །འོན་ཀྱང་འདི་
ཡི་ཐ་སྙད་ནི་སྔ་མོའི་དུས་སུ་ནུབ་ཟིན་པ་ཉིད་དོ། ། །
གཉིས་པ་ནི་རེག་བྱ། སྐྱེས་བུ། པུས་མོ། འབྲས་བུ། ཞེས་སོགས་སོ། །
སྒྲུབ་པ་ནི། བྷུ་ཡོད་པ་ལའོ། ཨས་ཡོད་པ་ལའོ། །ཞེས་སོགས་ལས་སྒྲུབ་པའི་ཚིག་
བྷ་བ་ཏི། བི་དྱ་ཏེ། བི་དྱ་མཱ་ནསྱཱཏ། པཿ ཞེས་པ་ལ་སོགས་པ་ནི་འགྱུར་གྱིན་ཡོད་ཅེས་
མིང་མཐའ་དང་མཐུན་པར་སྦྱར་རོ། །ཚིག་རྒྱན་རྣམས་མིང་མཐའ་དང་མཐུན་པར་འདྲེན་
པའི་ཚུལ་ནི། སྒྲ་སྦྱོར་བཻ་པོ་གཉིས་པར་པ་རི་དང༌། སཾ་དང་། ཨུ་པ་ལྟ་བུ་ལ་སོགས་ཏེ།
ཚིག་གི་ཕྲད་དང་རྒྱན་ལྟ་བུ་འབྱུང་བ་རྣམས་བསྒྱུར་ན། དོན་མཐུན་ཞིང་འབྱོར་པའི་ཐབས།
ཡོངས་སུ་ཞེས་པའམ། ཡང་དག་པ་ཞེས་པའམ། ཉེ་བའི་ཞེས་སྒྲ་བཞིན་དུ་བསྒྱུར་ཅིག །དོན་
ལྷག་པར་སྙེགས་པ་མེད་པ་རྣམས་ནི་ཚིག་གི་ལྷད་ཀྱིས་བསྣན་མི་དགོས་ཀྱི་དོན་བཞིན་དུ་
ཐོགས་ཤིག་ཅེས་སོ། །
སུམ་ཅུ་པར། གང་མིང་མཐའ་ན་བཅུ་པ་གནས། །དེ་ལ་ཨཱ་ལི་གཉིས་པ་སྦྱར། །ཞེས་
པ་ལས་བསྟན་པ་རི་ཞེས་པ་ཡོངས་སུ། ཨ་ནུ་ཞེས་པ་རྗེས་སུ། བཞི་པ་དགུ་པ་དངོས་ཀྱང་སྟེ།
ཞེས་པས་བསྟན་པ། ཨ་བྷི་སྔོན་དུ། ཕོ་ཡིས་ཕོ་ཡིས་མིང་མཐའ་དྲང་། །ཞེས་པས་བསྟན་
པ༑ ཨ་བ་ངེས་པར། ཧེ་རྫོགས་པའི། སུ་ལེགས་པར། སཾ་ཡང་དག་པ། ཨ་ཏི་ཤིན་ཏུ། ཨཱ་
ཀུན་ཏུ་ཕ་རོལ་ཏུ། ཕྲ་རབ་ཏུ། ཨུཏ་མཆོག་ཏུ། མོ་ཡིས་མོ་ཡིས་མིང་མཐའ་དྲང་། །ཞེས་པས་
བསྟན་པ། ཨ་བྷི་མངོན་པ། ཨ་བྷུ་ད་ཡཿ མངོན་པར་མཐོ་བ། ཨ་བྷི་དྷརྨ་ཆོས་མངོན་པ། །
མ 139མ



པ།
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
མིང་མཐས་དུས་ལ་འཇུག་པ་འདྲེན་པའི་ཚུལ་ནི། སུམ་ཅུ་པར། དུས་ཀྱི་དབང་དུ་
གཉིས་ཡིན་ནོ། །ཞེས་པས་བསྟན་པ། ཏ་དཱ། དེའི་ཚེ། འདི་ནི་འདས་མ་འོངས་གཉིས་ལ་
འཇུག་གོ །འདས་པ་ལ་འཇུག་པ་ནི། དེའི་ཚེ་ཀུན་དགའ་བོ་ནི་གཞོན་ནུ་སྟག་གི་སྣ་བ་ཞེས་
བྱ་བར་གྱུར་ཏོ། །མ་འོངས་པ་ལ་འཇུག་པ་ནི། སྐྱེ་དགུ་རྣམས་ཀྱི་ཚེ་ལོ་བརྒྱད་ཁྲི་པར་གྱུར་
པ་མར་འབྲི་བ་དེའི་སངས་རྒྱས་བྱམས་པ་ཞེས་བྱ་བ་འབྱུང་པར་འགྱུར་རོ། །ཞེས་པ་ལྟ་བུའོ། །
སུམ་ཅུ་པར་མ་སྟན་པའི་དུས་ལ་འཇུག་པ། ཀ་དཱ། ན་མ། ཀ་དཱ། ཙི་ཏ། ནམ་ཞིག ། ཡ་དཱ། །
གང་གི་ཚེའམ། ཨི་དཱ་ནཱི། ཨ་དྷུ་ན། ད་ནི། ཞེས་སོགས་ཀྱང་ཡོད་དོ། །དེ་དག་སྔ་མའི་ཤུགས་
ཀྱིས་སྦྱོར་ཚུལ་ཇི་ལྟར་ཡིན་པ་འདྲེན་པས་རང་གི་ངོ་བོ་གང་ཡིན་པ་དེ་འབྱུང་བ་ཡིན་ནོ། །
དེ་དག་ནང་གསེས་གང་འཇུག་པ། །མཐའ་སྦྱར་འོག་མའི་མིང་དོན་ལས། །སྤྱིར་
འཇུག་ཡོད་དམ་བྱེད་པ་ཡོད། །དེ་བཞིན་ཆེད་བྱེད་རྟེན་བྱེད་དང་། །ལས་བྱ་བླང་བྱ་བསྒྲུབ་
པར་བྱ། །ཞེས་པ་ནི། ཕོ་ཡིས་ཕོ་ཡིས་མིང་མཐའ་དྲང་། །ཞེས་པ་ལ་སོགས་པ་གོང་དུ་
བཤད་པ་དེ་དག་ནང་གསེས་ཏེ་ནང་ཚན་གྱི་བྱེ་བྲག་གང་ལ་འཇུག་པ་བརྟགས་ཏེ། སཾ་སྐྲ་
ཏའི་སྐད་ལས་བོད་ཀྱི་སྐད་དུ་བྱ་བ་ནི་མཐའ་སྦྱར་ཞེས་པ་སཾ་སྐྲྀ་ཏའི་སྐད་དུ་ཁྱད་པར་གྱི་
གཞི་ཕལ་ཆེ་བ་ཅིག་ཁྱད་པར་གྱི་ཆོས་ཀྱི་མཐའ་རུ་སྦྱར་བ་ཡོད་པས་དེའི་དབང་དུ་བྱས་
ནས་སྨྲས་པའོ། །འོག་མའི་མིང་དོན་ལས་ཤེས་པ་ནི། ཁྱད་པར་གྱི་ཆོས་ལ་འོག་མའི་ཁྱད་
པར་གྱི་གཞི་གང་ཡིན་པ་དེའི་མིང་གི་དོན་ལས་བསྒྲུབ་པར་བྱ་ཞེས་སྦྲེལ་བར་བྱའོ། །གང་
སྒྲུབ་པར་བྱ་ཞེ་ན། སྤྱིར་འཇུག་དང་བྱེད་པ་དང་། ཆེད་བྱེད་རྟེན་བྱེད་དང་ལས་སུ་བྱ་བ་དང་
བླང་བར་བྱ་བ་རྣམས་བསྒྲུབ་པར་བྱ་ཞིང་བོད་སྐད་དུ་ཁྱད་པར་གྱི་གཞི་ཕལ་ཆེ་བ་གཅིག་
མགོ་རུ་བཏོན་ལ་ཁྱད་ཆོས་རྣམས་ཁྱད་གཞིའི་འོག་ཏུ་དགོད་པར་བྱའོ་ཞེས་ལོ་ཙཱ་བ་རྣམས་
ལ་གདམས་པའོ། །
1:{{ )



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན། །
སྤྱིར་འཇུག་ཅེས་པ་ནི། གང་ཞེ་ན་བྱ་བ་སྟེ། སུམ་ཅུ་པར། གང་མིང་གི་ནི་ཡ་མཐའ་
རུ༑ ༑དང་པོ་ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་གྱུར། །ཞེས་པའོ། །གཞུང་འདིས་
སྤྱིར་འཇུག་ཅེས་བཏགས་པའི་གང་ཞེས་བྱ་བ་དེ་སྐབས་དེའི་ཁྱད་གཞིའི་གོང་དུ་དགོད་
པར་བྱའོ། །གང་ཞེས་བྱ་བ་ནི་སཾ་སྐྲ་ཏའི་སྐད་དུ་ཡང་ཞེས་བྱ་བའི་རྟགས་ལས་ཚིག་ཏུ་གྱུར་
པ་རྣམས་སོ། །བྱེད་པ་ནི་རྣམ་དབྱེ་གསུམ་པའོ། །ཆེད་བྱེད་ནི་རྣམ་དབྱེ་བཞི་པའོ། །རྟེན་
བྱེད་ནི་རྣམ་དབྱེ་བདུན་པའོ། །ལས་བྱ་ནི་རྣམ་དབྱེ་གཉིས་པའོ། །བླང་བྱ་ནི་རྣམ་དབྱེ་ལྔ་
པའོ། །དེ་དག་གི་སྔ་ཤུགས་ལ་རྣམས་དབྱེ་དྲུག་པ་དང་དང་པོ་ཡང་བཟུང་ངོ༌། །སྔོན་དུ་འོས་
པ་གནས་པའོ། །ཞེས་པ་ནི་བོད་སྐད་དུ་ཁྱད་ཆོས་ཀྱི་སྔོན་དུ་སྦྱར་བར་འོས་པའི་ཁྱད་གཞི་
སཾ་སྐྲ་ཏའི་སྐད་ཀྱི་རིམ་པ་བཞིན་དུ་བསྒྱུར་བར་བྱའོ། །ཞེས་པའང་ལོ་ཙཱ་བ་རྣམས་ལ་
གདམས་པའོ། །འམ་ཞེས་བྱ་བ་ནི་རྣམ་པར་བརྟག་པའོ། །འདི་དང་སུམ་ཅུ་པར་ནི་འབྱེད་
སྡུད་ཅེས་བྱ་བར་མིང་བཏགས་སོ། །སྒྲ་སྦྱོར་བམ་པོ་གཉིས་པར། དམ་པའི་ཆོས་བསྒྱུར་
པའི་ལུགས་ནི། དོན་དང་ཡང་མི་འགལ་ལ་བོད་སྐད་ལ་ཡང་གར་བདེ་བར་གྱིས་ཤིག །
དྷརྨ་བསྒྱུར་བ་ལ་རྒྱ་གར་སྐད་ཀྱི་རིམ་པ་ལས་མི་ནོར་བར་བོད་ཀྱི་སྐད་དུ་བསྒྱུར་ན་དོན་
དང་ཚིག་ཏུ་འབྲེལ་ཞིང་བདེ་ན་མ་བསྣོར་བར་བསྒྱུར་ཅིག །བསྣོར་ན་བདེ་ཞིང་གོ་བའི་སྐྱེད་
གཅིག་ཡོད་ན། ཚིགས་བཅད་ལ་ནི་རྩ་བ་བཞི་པའི་དྲུག་པའང་རུང་སྟེ། ཚིགས་སུ་བཅད་པ་
གཅིག་གི་ནང་གང་བདེ་བར་བསྐོར་ཞིང་བསྒྱུར་ཅིག །རྐྱང་པ་ལ་ནི་དོན་གར་སྙེགས་པ་
ཡན་ཆད་ཀྱི་ཚིག་དང་དོན་གཉིས་ཀ་ལ་གར་བདེ་བར་བསྐོར་ཞིང་བསྒྱུར་ཅིག་ཅེས་སོ། །
གཞན་ཡང་ཚིག་དོན་འོག་མ་ལས། །བསྡུ་རྒྱུ་ཡོད་དམ་མེད་པ་དང་། །གོང་མ་ལས་
ཀྱང་དེ་བཞིན་ཏེ། །ཞེས་པ་ནི་སྒྲ་སྦྱོར་བམ་པོ་གཉིས་པར། གར་ཡང་དྲང་དུ་རུང་བའི་ཚིག་
བྱུང་ན། ཕྱོགས་གཅིག་ཏུ་འཆད་པར་མི་འགྱུར་བར་སྤྱིར་སྙིགས་སུ་རུང་བར་གྱིས་ཤིག་ཅེས་
༤ 14] མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སོ༑ ༑རྣམ་གྲངས་དག་ནི་བཀོད་པ་ལས། །བསྐྱར་བ་ཡོད་དམ་མེད་པ་དང་། །ཞེས་པ་ནི་སྒྲ་
སྦྱོར་བམ་པོ་གཉིས་པར། རྣམ་གྲངས་སུ་གཏོགས་པའི་ཚིག་རྣམས་ནི་མ་འདོམས་ན་མིང་
གང་བོད་སྐད་དུ་སྤྱིར་གདགས་ཤིང་ཚིག་ཏུ་གང་བདེ་བར་གདགས་སོ། །འདོམས་ན་སོ་
སོར་བཏགས་པ་བཞིན་དུ་ཐོགས་ཤིག་ཅེས་སོ། ། །
རྣམ་གྲངས་ནི་མིང་གི་རྣམ་གྲངས་ཏེ། ཉི་མ་ལ་རྟ་ལྗང་ཅན་ལ་སོགས་པ་སུམ་ཅུ་སོ་
བདུན་ཨ་མ་ར་ཀོ་ཥར་བཤད་པ་ལྟ་བུའོ། །བྱེ་བྲག་ཏུ་རྟོགས་པར་བྱེད་པར་ཡང་། ས་བདག་
རཱ་ཛ་དང་མ་འདོམས་ན་རྒྱལ་པོ་ཞེས་གཏགས་ཞེས་སོགས་མང་པོ་བཤད་པ་རྣམས་སོ། །
ཕོ་སྒྲ་དང་ནི་མོ་སྒྲ་དག །མིང་གི་མཐའ་ན་ཡོད་མེད་དང་། །ཞེས་པ་ནི་སཾ་སྐྲ་ཏའི་
སྐད་དུ་གཅིག་ལ་མིང་དུ་མར་འདྲེན་པ་གོའི་སྒྲ་ལྟ་བུ་ལ་ཨ་མ་ར་ཀོ་ཥའི་དོན་སྣ་ཚོགས་ཀྱི་
སྡེར་བཤད་པ་རྣམས་དང༌། ཁྱད་པར་ཅན་གྱི་དབང་བསྒྱུར་གྱི་སྡེ་དང་སྤེལ་མའི་སྡེ་ལ་
སོགས་པར་བཤད་པའི་ཁྱད་པར་བཤད་པའི་ཁྱད་པར་རྣམས་དོན་གང་ལ་འཇུག་པ་དང་
ཆོས་ཅན་གང་གི་ཁྱད་ཆོས་ཡིན་མ་ཤེས་ན་ཇི་ལྟར་ཤེས་པར་བྱ་ཞེ་ན། གང་མ་ཤེས་པ་དེའི་
མིང་གི་མཐའ་ལ་ཕོ་སྒྲ་སྟེ་ཕོའི་རྟགས་དང་མོ་སྒྲ་སྟེ་མོའི་རྟགས་དང་། འདིར་ཤུགས་ལ་
བསྟན་པའི་མ་ནིང་གི་རྟགས་ཡོད་དམ་མེད་བལྟས་ཏེ་དོན་གང་ལ་འཇུག་དང་གང་གི་ཁྱད་
ཆོས་ཡིན་ཤེས་པར་བྱའོ། །དཔེར་ན། སུ་ཀྲི་ཏི་ནི་སྡེ། སུ་ཀྲི་ཏི་ནོ་དཱ་རཿ སུ་ཀྲི་ཏི་ཀ་ལ་ཧུཾ།
སྒྲ་སྦྱོར་བམ་པོ་གཉིས་པར། སྐད་ཅིག་ལ་མིང་དུ་མར་འདྲེན་པ་ནི་ལྟག་འོག་དང་སྤུན་ལ་
གར་སྙེགས་པ་བཞིན་དུ་མིང་ཐོགས་ཤིག་ཅེས་སོ། །སཾ་སྐྲྀ་ཏའི་སྐད་ལ་ཕོ་མོ་མ་ནིང་གི་
རྟགས་ནི་མིང་གི་མཐའ་ལ་ཡོད་པ་ཡིན་ནོ། །རྒྱན་དུ་གྱུར་པ་རྣམས་ལ་ཡང་། དོན་ལ་
སྙེགས་པ་ཡོད་མེད་དང༌། །ཞེས་པ་ནི་ཨ་མ་ར་ཀོ་ཥར། ཁ་ལུ་ཞེས་པ་ཚིག་རྒྱན་དུའང་
བཤད་ཅིང་མདོ་མང་པོར་ཡང་། ཨ་ཐ་ཁ་ལུ་ཞེས་པའི་ཁ་ལུ་དོར་ནས། དེ་ནས་ཞེས་བསྒྱུར་
ག
142



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།
རོ༑ ༑ཚིགས་སུ་བཅད་པའི་རྐང་པ་ཁ་སྐོང་པ་ལ་འོངས་པའི་མི་ཟད་པ་ཞེས་གྲགས་པ་
རྣམས་ཀྱང་ཚིག་རྒྱན་ཡིན་ཏེ། ཚིག་མཛེས་པར་བྱེད་པའི་ཕྱིར་རོ། །ཚིག་རྒྱན་རྣམས་ནི་དོན་
ལ་སྙེགས་པ་ཡོད་ན་བསྒྱུར་བར་བྱའི་མེད་ན་བོད་སྐད་དུ་བསྒྱུར་བར་མི་བྱའོ། །
སྒྲ་སྦྱོར་བམ་པོ་གཉིས་པར། པ་རི་དང་སཾ་དང་ཨུ་པ་ལྟ་ལ་སོགས་ཏེ། ཚིག་གི་ཕྲད་
དང་རྒྱན་ལྟ་བུར་འབྱུང་བ་རྣམས་བསྒྱུར་ན་དོན་མཐུན་ཞིང་འབྱོར་བའི་ཐབས་ཡོངས་སུ་
ཞེའམ་དག་པ་ཞེའམ་ཉེ་བ་ཞེས་སྒྲ་བཞིན་དུ་བསྒྱུར་ཅིག །དོན་ལྷག་པར་སྙེགས་པ་མེད་པ་
རྣམས་ནི་ཚིག་གི་ལྷད་ཀྱིས་བསྣན་མི་དགོས་ཀྱིས་དོན་བཞིན་དུ་ཐོགས་ཤིག་ཅེས་སོ། །
བསྟན་བྱ་ལྷག་མ་ཡོད་མེད་དང་། །ཞེས་པ་ནི། སཾ་སྐྲྀ་ཏའི་སྐད་ལ་ཀྟའི་རྐྱེན་ཡོད་ན་བསྟན་
བྱ་ལྷག་མ་ཡོད་པ་ཡིན་པས་མིང་མཐའ་དང་མཐུན་པར་སྟེ་དང་ཏེ་དང་དེ་དང་ནས་ཞེས་
སོགས་སྦྱར་བར་བྱའོ། །མེད་ན་སྟེ་ལ་སོགས་པ་སྦྱར་མི་དགོས་སོ། །
ཚིག་དོན་རྫོགས་དང་མ་རྫོགས་ཀྱིས། །དེ་དག་ནང་གསེས་རྣམ་པར་དབྱེ། །ཞེས་པ་
ནི་སཾ་སྐྲྀ་ཏ་ལ་ཚིག་དོན་རྫོགས་ན་བོད་སྐད་ལའང་ཚིག་དོན་རྫོགས་པར་བྱ་སྟེ་སླར་བསྡུ་
བའི་སྒྲ་སྦྱར་བར་བྱའོ། །དེ་གང་ཞེ་ན། སུམ་ཅུ་པར། རྗེས་འཇུག་ཡི་གེ་བཅུ་པོ་ནི། །མིང་
གང་གི་ནི་མཐར་སྦྱར་བ། །དེ་ལ་ཨཱ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ། །
ཞེས་སོ། །དེ་དག་ནང་གསེས་རྣམ་པར་དབྱེ། །ཞེས་བྱ་བ་འཇུག་བསྡུད་དོ། །དེ་དག་ནང་
གསེས་གང་འཇུག་པ་ཞེས་བྱ་བ་མདོར་བསྟན་ཏེ། དེ་དག་གིས་བར་གྱིས་ནི་ལོ་ཙཱ་བ་རྣམས་
ལ་འགྱུར་གྱི་གདམས་པ་གནང་བ་ཡིན་ནོ། ། །
བཞི་པ་དགོས་པ་ཅིའི་ཕྱིར་འཇུག་པ་ནི། ཅི་ཕྱིར་འཇུག་པར་བྱེད་ཅེ་ན། །ཞེས་པའོ། །
དེའི་ལན་ནི། ཡི་གེའི་ཁོངས་ནས་མིང་དབྱུང་སྟེ། །མིང་གི་ཁོངས་ནས་ཚིག་ཕྱུང་ནས། །
ཚིག་གི་དོན་རྣམས་སྟོན་བྱེད་པ། །ནི་ཆེད་དུ་འཇུག་གོ་ཞེས་པ་ཚིག་གི་ལྷག་མའོ། །འདིའི་
༤ ]43ཀ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དོན་ནི་སློབ་དཔོན་སྤྱན་རས་གཟིགས་བརྟུལ་ཞུགས་ཀྱིས། ཡི་གེ་དུ་མ་འདུས་པ་ལས་མིང་།
མིང་དུ་འདུས་པ་ལས་ཚིག་གོ་ཞེས་བཤད་པ་ལྟར་རོ། །
ཡི་གེ་གང་གི་ཁོངས་ནས་མིང་དབྱུང་ཞེ་ན། མོ་ཡི ས་ཡི་གེ་མེད་པ་ན། །ཕོ་ཡིག་
བརྗོད་པ་མེད་པར་འགྱུར། །ཕོ་ཡིག་དེ་དག་རྣམས་ལ་ཡང་། །འཇུག་པར་བཅས་པ་མེད་པ་
ནི༑ ༑མིང་དང་ཚིག་ཀྱང་གསལ་མི་ནུས། །ཞེས་ཏེ། མོའི་ཡི་གེ་ནི་དབྱངས་ཏེ་ཨི་ཨུ་ཨེ་ཨོ་
ཞེས་བྱ་བ་རྣམས་བཞིའོ། །ཕོའི་ཡི་གེ་ནི་ཀཱ་ལི་སུམ་ཅུ་པོ་རྣམས་འཇུག་པ་ཞེས་བྱ་བ་ནི་མིང་
གཞིའི་སྔོན་འཇུག་དང་རྗེས་སུ་འཇུག་པ་སྟེ། རྗེས་འཇུག་གི་ཡི་གེར་གྲགས་པ་རྣམ་པ་
བཅུའོ། །དེ་ལ་མོ་ཡིག་སྲོག་ཏུ་མ་ཞུགས་ན་ཕོ་ཡིག་བརྗོད་པ་མི་ཤེས་ཏེ། དྲི་མེད་འོད་དུ།
ཀ་ཡིག་གསལ་བྱེད་བརྗོད་པ་མེད་པ་ཞེས་སོགས་བཤད་པའི་ཕྱིར་དང་། བྱཱ་ཀ་ར་ཎི་བསྟན་
བཅོས་རྣམས་སུ་ཡང་། ཨི་ཡིག་བརྗོད་པའི་དོན་ཏོ། །ཞེས་སོགས་བཤད་པའི་ཕྱིར་རོ། །ཕོ་
ཡིག་གི་སྲོག་ཏུ་མོ་ཡིག་ཞུགས་པ་དེ་དག་རྣམས་ལ་ཡང་འཇུག་པའི་ཡི་གེ་བཅུ་པོ་སྔ་ཕྱིར་
འཇུག་པར་བཅས་པ་མེད་ན་ནི། མིང་གང་ཡིན་གསལ་བར་མི་ནུས་ཞིང་ཚིག་ཀྱང་གསལ་
བར་མི་ནུས་སོ། །མིང་ཚིག་གསལ་བ་མེད་ན་ནི། དོན་རྣམས་བརྗོད་པར་མི་འགྱུར་རོ། །
དོན་མི་བརྗོད་ཀྱང་སྐྱོན་མེད་དོ། །ཞེ་ན། དེ་ལྟར་གྱུར་ན་འཇིག་རྟེན་ན། །དོན་མཚོན་
བརྗོད་པ་ཀུན་ཀྱང་མེད། །ཞེས་པ་འཇིག་རྟེན་ཐ་མལ་པའི་ལུགས་ཀྱི་བསྟན་བཅོས་ལ་
སོགས་པ་བསྟན་བཅོས་ཀྱི་དབང་དུ་བྱས་པའོ། །རིག་བྱེད་སྨྲ་བའང་ཡོད་མི་འགྱུར། །ཞེས་
པ་ཕྱི་རོལ་པའི་བསྟན་བཅོས་ཀྱི་དབང་དུ་བྱས་པའོ། ། །
ཉན་ཐོས་རང་རྒྱལ་སངས་རྒྱས་ཀྱི། །བསླབ་པ་རྣམས་ཀྱང་མེད་པར་འགྱུར། །ཞེས་
པ་ནང་པའི་ཐེག་པ་གསུམ་སྟོན་པའི་བཀའ་དང་དགོངས་འགྲེལ་གྱི་དབང་དུ་བྱས་ནས་
སྨྲས་པའོ། །མིང་ཚིག་གིས་དོན་བརྗོད་པ་མེད་པའི་ཕྱིར་རོ། །ཞེས་བྱ་བ་ནི་བསྟན་བཅོས་
ལ 144



རྟགས་ཀྱི་འཇུག་པའི་འགྲེལ་པ་མཁས་པའི་རྒྱན།
རིགས་གསུམ་པོ་དེ་མེད་པར་འགྱུར་རོ། །ཞེས་བྱ་བའི་གཏན་ཚིགས་སོ། །དེ་དག་མེད་ཀྱང་
སྐྱོན་མེད་དེ། གང་ཟག་རང་རང་གིས་དེ་དག་གིས་དོན་རྟོགས་སོ་ཞེ་ན། ཇི་ལྟར་འཇིག་རྟེན་
སེམས་ཅན་དག །ཕུང་པོ་ཁམས་དང་སྐྱེ་མཆེད་དང་། །གྲུབ་མཐའ་གཞན་ཡང་ཡོད་མིན་
ན༑ ༑རང་ཉིད་ཀྱིས་ནི་མི་ཤེས་བཞིན། །ཞེས་སྨོས་ཏེ། ཇི་ལྟར་ཏེ་དཔེར་ན། འཇིག་རྟེན་
པའི་སེམས་ཅན་དག་གིས་རང་ལ་ཡོད་ཀྱང་ཕུང་པོ་དང་ཁམས་དང་སྐྱེ་མཆེད་དང་རང་ལ་
མེད་པའི་ཕྱི་ནང་གི་གྲུབ་མཐའ་དང་དེ་ལས་གཞན་པ་དག་གིས་ཀྱང་དེ་དག་མཚན་ཉིད་
སྟོན་པའི་བསྟན་བཅོས་དང་སྟོན་པ་པོ་ཡོད་པ་མ་ཡིན་ན་རང་ཉིད་ཀྱིས་ནི་མི་ཤེས་པ་བཞིན་
ནོ༑ ༑
དེ་བཞིན་ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་ཀྱང་། །རང་ཚུལ་
དེ་ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །ཕུང་པོ་ཁམས་སྐྱེ་མཆེད་རྣམས། གང་
ཟག་རང་རང་ལ་ཡོད་ཀྱང་དེ་དག་གི་མཚན་ཉིད་སྟོན་པའི་བསྟན་བཅོས་དང་སྟོན་པ་པོ་
མེད་ན་མཚན་ཉིད་མི་ཤེས་པ་དེ་བཞིན་དུ་ཡི་གེ་ཨཱ་ལིའི་སྔོན་དུ་སྔོན་འཇུག་ལྔ་དང་རྗེས་
འཇུག་བཅུ་འཇུག་པའི་ཚུལ་རྣམས་སྨྲ་བ་ཀུན་ལ་གནས་པར་གྱུར་ཀྱང་རང་གི་ཚུལ་གྱི་དེ་ཁོ་
ན་ཉིད་མི་ཤེས་པས་ན། བརྗོད་བྱའི་དོན་ལ་དཔྱད་ནས་དེ་དང་མཐུན་པར་སྔོན་འཇུག་དང་
རྗེས་འཇུག་སྦྱོར་བ་ག་ལ་ཤེས་ཏེ་མི་ཤེས་སོ། །
དེ་ཕྱིར་སྨྲ་བའི་དབང་ཕྱུག་གིས། །རྗེས་སྨྲས་འདི་ཀུན་རྟོགས་གྱུར་ཅིག །ཅེས་པ་ནི།
གོང་གི་རྒྱུན་དེའི་ཕྱིར་ན་སྐྱོན་དེར་མ་གྱུར་ཅིག་སྙམ་དུ་དགོངས་ནས་སྨྲ་བའི་དབང་ཕྱུག་
གིས་རྗེས་སུ་སྨྲས་པ་འདི་ཐམས་ཅད་ཀུན་གྱི་རྟོགས་པར་གྱུར་ཅིག་ཅེས་པའོ། །འདིས་
འཇམ་པའི་དབྱངས་ཀྱི་སྤྲུལ་པར་ཞལ་གྱིས་འཆེས་སོ། །བྱཱ་ཀ་ར་ཎའི་རྟགས་ཀྱི་འཇུག་པ་
ཞེས་བྱ་བ། སློབ་དཔོན་ཨ་ནུས་མཛད་པ་རྫོགས་སོ་ཞེས་པ་ནི་བསྟན་བཅོས་ཀྱི་མཚན་དང་
145ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
མཛད་པ་པོ་དང་མཐར་ཕྱིན་པའི་དོན་ནོ། །བྱུ་ཀ་ར་ཎའི་རྩ་བ་བརྒྱད་པ་ལས་ཀུན་ཏུ་བཟང་
པོའི་བྱཱ་ཀ་ར་ཎ་གཉིས་པའི་སྐབས་ཏེ་དྲུག་པའོ། །ཞེས་པ་ནི་སློབ་དཔོན་འདིས་མཛད་པའི་
བསྟན་བཅོས་ཆེན་པོ་གཅིག་གི་ནང་ནས་ཕྱུང་བར་སྟོན་པའོ། །
ལེགས་བཤད་རྣམས་འབྱེད་བསྟན་བཅོས་ཆེན་པོ་འདི། །མིང་གི་མིང་ཚིག་གཏན་
ལ་དབབ་པའི་ཕྱིར། །འཇམ་དབྱངས་རྣམ་འཕྲུལ་ཆེན་པོ་དེ་ཡིས་བཀོད། །ལོ་ཆེན་བློ་ལྡན་
ཤེས་རབ་ཡན་ཆད་དུ། །འདི་དོན་རྟོགས་པ་ཁ་ཅིག་བྱོན་གྱུར་ཀྱང་། །འདི་ཡི་རྣམ་བཤད་
འགྲེལ་པ་མ་མཛད་པས། །ཕྱི་ནས་འདི་དོན་རྟོགས་པ་མ་བྱུང་ཕྱིར། །བརྡ་རྣམས་འཁྲུགས་
ཤིང་འཁྲུལ་བའི་ཕྲེང་བར་གྱུར། །ཕྲེང་བའི་རྒྱུན་འདི་རྒྱུན་དུ་མི་འཇུག་ཕྱིར། །འདི་ནི་བློ་
བཟང་ནམ་མཁའ་བཟང་པོས་སྤེལ། །སྤེལ་ལེགས་ཚིག་གི་ཕྲེང་བ་མཐའ་དག་ལ། །བསྟན་
བཅོས་འདི་ཡི་སྒོ་ནས་འཇུག་པར་བྱ། །དྲི་མེད་ཟླ་འདྲ་རྣམ་དཀར་དགེ་བ་ཡི། །ཀུན་གྱིས་
ཀུན་ཏུ་མ་རིག་ཀུན་བཅོམ་ནས། །བདེ་གཤེགས་གསུང་རབ་པད་ཚལ་རྒྱས་བྱེད་ཅིང་། །བླ་
མེད་ཐར་བའི་གནས་སུ་བགྲོད་པར་ཤོག །བྱཱ་ཀ་ར་ཎའི་རྟགས་ཀྱི་འཇུག་པའི་འགྲེལ་པ་
མཁས་པའི་རྒྱན་ཞེས་བྱ་བ། དཔལ་ཨེའི་ཆོས་གྲྭ་ཆེན་པོར་ལོ་ཙཱ་བ་ནམ་མཁའ་བཟང་པོས་
སྦྱར་བ་རྫོགས་སོ།། །།
ཤཱཀྱའི་དགེ་སློང་ལེགས་པའི་མིང་ཅན་གྱིས། ཞུ་ཆེན་ཚར་གཅིག་བགྱིས་ཏེ་གཏན་
ལ་ཕབ་པའོ། །
~ 146ལ



༄༅། །སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན་
ཞེས་བྱ་བ་བཞུགས་སོ། །
ཟུར་མཁར་བ་བློ་གྲོས་རྒྱལ་པོ།
བྱང་ཆུབ་སེམས་དཔའ་སེམས་དཔའ་ཆེན་པོ་སྒྲིབ་པ་ཐམས་ཅད་རྣམ་པར་སེལ་བ་
ལ་ཕྱག་འཚལ་ལོ། །རྒྱལ་བའི་མྱུ་གུ་པད་འཛིན་དང་། །བསིལ་ལྗོངས་འདི་ན་མི་ཡི་བདག །
སྲོང་བཙན་སྒམ་པོ་ཞེས་གྲགས་པ། །སྐྱེ་དགུའི་མགོན་གཅིག་དེས་སྐྱོངས་ཤིག །འཇམ་
དཔལ་རྡོ་རྗེ་སྒྱུ་འཕྲུལ་གར། །སྔོན་མེད་ཡི་གེའི་རྣམས་རོལ་ཅན། །སྐལ་བཟང་ངེས་
ལེགས་སར་འགོད་པའི། །དྲན་དབང་དེ་ཡི་དེང་འདིར་བསྲུངས། །རྣམ་འདྲེན་དེ་ཡི་བཀའ་
དྲིན་དག །བདག་འདྲས་གཞལ་བར་ནུས་མིན་ཡང་། །ཆ་ཙམ་དྲན་ལས་གསུང་གི་ཆ། །
དབྱེ་བས་ངལ་སོར་བགྱི་འདི་གོ། །
ཞེས་གསོལ་ནས་བོད་གངས་རིའི་ཁྲོད་དུ་དམ་པའི་ཆོས་ཀྱི་མིང་ཙམ་ཡང་མི་གྲགས་
པའི་དུས་སུ་བྱང་ཆུབ་སེམས་དཔའ་ཀུན་ཏུ་བཟང་པོའི་རྣམ་པར་འཕྲུལ་པ་ལྷ་ཐོ་ཐོ་རི་
གཉན་བཙནཞེས་བྱ་བ་འགྲོ་བ་རྣམས་ཀྱི་མགོན་དུ་གྱུར་པ་ཞིག་བྱུང་ངོ་། །
དེའི་དུས་སུ་ཕོ་བྲང་ཡུམ་བུ་བླ་མཁར་གྱི་བརྩེར་མཐོང་མ་མྱོང་བའི་དངོས་པོ་ཡ་མཚན་
ཅན་འགའ་བབས་པ་ལ་ཅི་ཡིན་ཆ་མ་འཚལ་ཡང་ངོ་མཚར་དུ་མཐོང་ནས་མིང་ལ་གཉན་པོ་
གསང་བར་བཏགས་ཏེ་གསེར་སྐྱེམས་དང་གཡུ་སྔོན་གྱིས་མཆོད་པས་དགེ་ལེགས་ཀྱི་མཚན་
མ་འཕེལ་བར་གྱུར་པ་ལས། ད་དེ་ཁོ་བོ་ནས་མི་རབས་ལྔ་ན་འདིའི་དོན་ཤེས་པ་འབྱུང་བར་
མ 147



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
འགྱུར་རོ་ཞེས་ལུང་བསྟན་ཅིང་རྒྱལ་བ་ཉིད་ཀྱིས་ཀྱང་འཇམ་དཔལ་རྩ་བའི་རྒྱུད་སོགས་ལས་
ལུང་བསྟན་པའི་སྐྱེས་ཆེན་འཕགས་པ་སྤྱན་རས་གཟིགས་མིའི་སྲིད་པར་སྐྱེ་བ་བཞེས་པ་ཆོས་
ཀྱི་རྒྱལ་པོ་སྲོང་བཙན་སྒམ་པོའི་སྐུ་རིང་ལ་ཐུན་མི་སམ་བྷོ་ཊ་ཞེས་པ་པས་སྔར་གྱི་གཉན་པོ་
གསང་བ་བོད་སྐད་དུ་བསྒྱུར་བས་མདོ་སྡེ་ཟ་མ་ཏོག་བཀོད་པ་དང་དཔང་སྐོང་ཕྱག་རྒྱ་པ་
སོགས་བྱུང་བས་ལུང་བསྟན་ཇི་ལྟ་བར་མངོན་དུ་གྱུར་པ་ཡིན་ནོ། །
དེ་ཡང་གཡོར་པོ་ཡུ་དགུའི་ནང་མཚན་གཉལ་ཞེས་བྱ་བར་ས་ཁོལ་དུ་འབོར་བ་ཞིག་
ཏུ་ཐུ་ཞེས་པའི་རིགས་ཅན་ལས་ཐུ་མི་སྣང་གྲགས་ཀྱི་བུ་ཆུང་ངུ་ནས་དེས་པ་དང་ངང་ཚུལ་བློ་
གྲོས་དང་ལྡན་ཞིང་རིགས་མཐོ་བས་ཨ་ནུ་ཞེས་གྲགས་པ་དེས་འཕགས་པའི་ཡུལ་དུ་ལྷ་
རིག་པའི་སེང་གེ་དང་། བྲམ་ཟེ་ལི་བྱིན་ལ་སྒྲའི་རིག་པ་དང་ལན་ཙ་ལ་སོགས་པའི་ཡི་གེ་
རྣམས་བསླབས་ཏེ་ཚེགས་མེད་པར་མཁྱེན་པས་སམ་བྷོ་ཊ་ཞེས་བོད་ཡང་དག་པར་གྱུར་པ་
དེས་ལཉྩན་ལ་དཔེར་བྱས་ནས་དབུ་ཅན་བརྟུ་ལ་ལ་བསྒྲིལ་ནས་འབྲུ་མ་སོགས་བོད་ཀྱི་ཡི་
གེའི་གཟུགས་རྣམས་བརྩམས་པས་སམ་བྷོ་དྲ་སྟེ་ཀུན་ཏུ་བཟང་པོ་ཞེས་གྲགས་སོ། །
ལི་ཤིའི་གུར་ཁང་དུ་ཐུ་མི་སམ་བྷོ་ར་ཞེས་པ་ལྷོ་གཉལ་ཞེས་པར་ཐུ་མི་སྣང་གྲགས་
ཀྱི་བུ་ཨ་ནུ་ཏེ་སམ་བྷོ་ཊ་དང་སམ་བྷ་དྲ་སོགས་རྒྱ་སྐད་དུ་འདོད་པ་བྱུང་ཡང་འདི་གཉལ་
ནས་ཡོད་པས་ས་འབུར་པོ་ཞིག་འདུག་པས་ས་འབོར་ཡིན་པ་འདྲ། གང་ལྟར་ན་ཡང་བོད་
སྐད་དུ་སྣང་ཞེས་གསུངས་པའང་འཐད་ལྡན་དུ་མ་མངོན་ཏེ། ཐུ་མིའི་འཁྲུངས་ཡུལ་ས་འབོ་
ར་ཡིན་པའི་རྒྱུ་མཚན་ཉིད་ཀྱི་སམ་བྷོ་ཊ་དང་སམ་བྷ་དྲ་བོད་སྐད་དུ་སྒྲུབ་པར་མཛད་པ་ནི་
ངོ་མཚར་བའི་གནས་སོ། །ཐུ་མི་དེའི་བྱུང་ས་དེ་ཡིན་དུ་ཆུག་ཀྱང་སམ་བྷོ་ཊ་དང་སམ་བྷ་དྲ་
བོད་སྐད་ཡིན་པར་མི་འགྲུབ་སྟེ། མཐུག་པོའི་བྷ་དང་ལོག་པའི་ཡིག་གཟུགས་བོད་ཡིག་
སུམ་ཅུ་ལ་མེད་ཅིང་སྔ་རབས་པ་རྣམས་ཀྱིས་བོད་ཡང་དག་པ་དང་ཀུན་ཏུ་བཟང་པོར་
~ 148



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
བསྒྱུར་སྣང་བ་དང་། ཀུན་ཏུ་བཟང་པོའི་རྩ་བ་བརྒྱད་པ་ཞེས་སྔ་རབས་པ་རྣམས་ལ་གྲགས་
ཤིང་གྲུབ་འདུག་པའི་ཕྱིར་རོ། །དེས་ཡི་གེ་ཇི་ལྟར་བརྩམས་པ་དང་རྩོམ་པའི་གཞི་རྒྱ་གར་
བ་ལ་སོགས་པའི་ཡི་གེ་ལ་རྒྱ་ཆེར་རོལ་པ་ནས་གསུངས་པ་ལྟར་རྣམ་གྲངས་མང་པོ་དང༌།
དཔལ་དུས་ཀྱི་འཁོར་ལོ་དང་སྒྲ་པ་སྡེབ་སྦྱོར་བ་སོ་སོ་ལ་ཡི་གེའི་དབྱེ་བསྡུ་མང་དུ་སྣང་བ་
རྣམས་སྐབས་དོན་མིན་པས་བཞག་སྟེ། ཕྱི་ནང་ཐུན་མོང་དུ་གྲགས་པའི་དབྱངས་ལ་ཨ་ཨཱ་
ཨི་ཨཱི་ཨུ་ཨཱུ་རྀ་རྀ་ལྀ་ལྀ་ཨེ་ཨེ་ཨོ་ཨོ་སྟེ་བཅུ་བཞི། གསལ་བྱེད། ཀ་ཁ་ག་གྷ་ང་། ཙ་ཚ་ཛ་ཛྷ་ཉ།
ཏ་ཐ་ད་དྷ་ན། པ་ཕ་བ་བྷ་མ། ཡ་ར་ལ་བ། ཤ་ཥ་ས་ཧ་སྟེ་སོ་གསུམ་དུ་གནས་པ་ཨ་དབྱངས་
ཡིག་ཨི་ཨུ་ཨེ་ཨོ་བཞིའི་དོན་དུ་གུ་གུ་ཞབས་ཀྱུ་འགྲེང་བུ་ན་རོའི་རྣ་རུ་ཅན་བཞི་ལས་གཞན་
པ་རྣམས་བོད་ཀྱི་སྐད་ལ་མི་མཁོ་ཞིང་། གསལ་བྱེད་ཀྱི་སྡེ་པ་རྣམས་ཀྱི་འཐུག་པོ་གྷ་ཛྷ་དྷ་བྷ་
རྣམས་དང་། ཊ་སྡེ་དང་དྲོ་བའི་ཥ་ཡིག་རྣམས་བོད་སྐད་ལ་མི་འཇུག་པས་བཞག །ཀ་ཁ་ག་
ང་༑ ཏ་ཐ་ད་ན། པ་ཕ་བ་མ། ཙ་ཚ་ཛ་ཉ། ཡ་ར་ལ་ཝ་ཤ་ས་ཧ་རྣམས་བོད་སྐད་ལ་རང་
བཞིན་གྱིས་གྲགས་ཟིན་པར་བསྡུས་ཤིང་གཟུགས་ཀྱང་གསར་དུ་བཀོད། རྒྱ་གར་བའི་ཡིག་
རིགས་གང་དུའང་མ་འདུས་ཤིང་དེ་རྣམས་ཀྱི་བརྡ་ལ་མེད་ཀྱང་བོད་སྐད་གྲགས་དུ་ཤིང་
གྲུབ་ཟིན་པའི་རིག་ཅན་གཅིག་དང་ལྕང་ལོ་ལྕགས་དང་ལྕེ་ལ་སོགས་པའི་དོན་དུ་ཅ་དང་།
ཆུ་དང་ཆང་དང་ཆུང་མ་སོགས་ཀྱི་དོན་དུ་ཆ་དང་། ཇ་དང་ཇི་སྐད་འཇིག་རྟེན་སོགས་ཀྱི་དོན་
དུ་ཇ་དང་། ཞྭ་མོ་ཞ་བོ་ཞང་པོ་སོགས་ཀྱི་དོན་དུ་ཞུ་དང༌། ཟ་མ་བཟའ་མི་གཟའ་སྐར་
སོགས་ཀྱི་དོན་དུ་ཟ་དང་། འ་ཞ་འོ་མ་འུག་པ་སོགས་ཀྱི་དོན་དུ་འ་རྣམས་ཀྱི་གཟུགས་མི་
དགོས་ཀ་མེད་དུ་གཟིགས་ནས་གསར་དུ་བཀོད་ཅིང་། དེ་ཡང་སྒྲ་སྐྱེ་བའི་ཁམས་དང་ཕོ་མོ་
མ་ནིང་གི་རྟགས་བསྡུ་བའི་དོན་དུ་སྡེ་པ་གཉིས་པ་ཅ་ཆ་ཇའི་རྗེས་སུ་ཉ་དང་། ལྔ་པ་ཙ་ཚ་
ཛའི་རྗེས་སུ་ཝ། དྲུག་པ་ཞ་ཟ་འ་ཡ། བདུན་པ་ར་ལ་ཤ་ས་རྣམས་བཀོད་པས་སྡེ་པར་
༤ 1 19



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ལོངས་པ་བདུན་དང་། དེའི་རྗེས་སུ་ཧ་དང་ཨ་གཉིས་བཀོད་པས་ཕྱེད་དང་བརྒྱད་སྡེར་
མཛད་པ་ཡིན་ནོ། །
ཨ་ནི་རྒྱ་གར་བ་སོགས་ཀྱི་ཡི་གེའི་ཐ་སྙད་ཕལ་ཆེར་དུ་དབྱངས་ཡིག་གི་ཐོག་མར་
བྱུང་བ་ཡིན་མོད་ནའང་འདིར་ནི་དབྱངས་ཡིག་གི་ནང་ནས་ལོགས་སུ་བཀར་ཏེ་གསལ་
བྱེད་ཀྱི་མཐའ་མར་མཛད་པ་ནི་བོད་སྐད་ལ་ཨ་མི་ཨ་ཕ་སོགས་ལ་ཡི་གེ་གཞན་གྱིས་དོན་
བརྗོད་པར་མི་ནུས་པས་གསལ་བྱེད་ཁོ་ནར་མི་འགོད་ཀ་མེད་དུ་གཟིགས་ནས་བཀོད་པ་ནི་
དཔྱད་པ་ཡིན་གྱི་རྒྱ་གར་ལ་སོགས་པའི་སྐད་དང་ཡི་གཟུགས་ཀྱི་སྒྲུབ་ཚུལ་རིགས་བསྒྲེའི་
འཁྲུལ་པ་བསྐྱེད་པར་མི་བྱའོ། །དེས་ན་འདིར་ཨ་གསལ་བྱེད་ཀྱི་མཐའ་མར་མཛད་པ་ལ།
དབུས་པ་བློ་གསལ་གྱིས་ཨ་གསལ་བྱེད་དུ་ཤེས་པར་བྱའོ་ཞེས་པ་ཙམ་ལས་མ་བྱུང་ཡང་།
མཁས་པའི་ཁ་རྒྱན་དུ། དབྱངས་རྣམས་ནི་ལྔའོ། གསལ་བྱེད་རྣམས་ནི་ཉི་ཤུ་རྩ་དགུའོ། །
ཞེས་དང་། ཚོགས་གསུམ་གསལ་བར། ཡི་གེ་གཉིས་འདུས་ནས་བརྗོད་བྱའི་དོན་གྱི་ངོ་བོ་
བརྗོད་པར་བྱེད་པ་སམ་སྒོ་ཏ་ལ། ཀུ་ཞེས་པས་ཀ་དང་ཨུ་འདུས་པས་ས་གཞིའི་མིང་དང་།
བོད་ལའང་ཁ་དང་ཨ་འདུས་པས་ཁའི་བུ་གའི་མིང་དང༌། ཉ་ཞེས་པ་ཉ་ཡིག་དང་ཨ་འདུས་
པས་སེམས་ཅན་བྱེ་བྲག་གི་མིང་ཡིན་པ་ལྟ་བུའོ། །ཞེས་དང༌། ཟ་མ་ཏོག་བཀོད་པར།
ཕྱོགས་སུ་ལྷུང་བ་ཉི་ཤུ་དགུ། སུམ་ཅུ་པ་ནི་ཕྱོགས་ལྷུང་མེད། ཅེས་དང་། རེ་རེའང་གསལ་
བྱེད་ཐ་མ་དང༌། ཨི་ཨུ་ཨེ་ཨོ་ཡ་ར་ལ། ཝ་ཡིག་རྗེས་འཇུག་བཅུ་ཡིས་བརྒྱན་ཞེས་སོགས་
ཀྱི་རྒྱ་གར་བའི་ཡི་གེ་རྣམས་ཀྱི་རིགས་འགྲེ་ཤོར་ནས་སུམ་རྟགས་ཀྱི་དབང་དུ་མཛད་པའང་
དབྱངས་ཡིག་ཁོ་ནར་བཤད་པ་མཛད་དོ། །འདིས་ནི་དོན་རྣམས་ལོག་པར་བཤད་པ་ལྟ་ཅི་
སྨོས། བོད་ཡིག་གི་དབྱངས་གསལ་བསྡུ་བ་ཙམ་ལའང་ནོངས་པར་ཟད་དེ། སུམ་ཅུ་པར།
ཨཱ་ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་པའོ། །ཞེས་བཞི་དང་། ཞྭ་ལུ་ལོ་
མ150ལ



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
ཆེན་གྱི་སུམ་ཅུ་པའི་འགྲེལ་པར། ས་པཎ་གྱི་ལུང་དེ་བཀོད་ནས། ཞེས་གསུང་བ་ནི་གཞུང་
འདི་དང་དངོས་སུ་འགལ་བ་ཁོ་ནར་ཟད་དོ། །བོད་ཀྱི་སྐད་ལ་ཀཱ་ལི་གསལ་བྱེད་ནི་གྲངས་
གསུམ་ཅུ་ཐམ་པ་ཉིད་དུ་ངེས་ཏེ་ཞེས་བཤད་པ་ཙམ་ཡང་མ་དྲན་པར་སྣང་ངོ་། །གཞན་ཡང་
རྟགས་འཇུག་ཏུ། ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་དང་བརྒྱད་གནས་པའང་། །སྡེ་
ཚན་ལྔ་རུ་དྲིལ་བྱས་ནས། །ཞེས་པས་ཨ་གསལ་བྱེད་མིན་ན་སྡེ་པ་ཕྱེད་དང་བརྒྱད་ཇི་ལྟར་
འདྲེན་ལྷག་མ་བཅུ་བཞི་གནས་པ་ལ། ཞེས་པས་བཅུ་བཞི་ཡང་ཇི་ལྟར་འདྲེན། ར་ལ་ཧ་ཨ་
མོ་གཤམ་སྟེ། མ་ནིང་མཚན་མེད་ཅེས་ཀྱང་བྱ། ཞེས་ཡོད་པ་ལ། ཟ་མ་ཏོག་ཏུ། མོ་གཤམ་
དང་ནི་ཤིན་ཏུ་མོ། །གཉིས་ཀྱང་མོ་ལས་གཞན་དུ་མིན། །ཞེས་པས་ར་ལ་ཧ་ཨ་བཞི་པོ་མིང་
གཞིའི་མ་ནིང་གི་ཁྱུ་ནས་ཕུད་ཅིང་ཁྱད་པར་གསལ་བྱེད་གཞན་ཐམས་ཅད་ཀྱི་ཁྲོད་ནས་ཨ་
གཅིག་པོ་ཉེས་མེད་དུ་གནས་དབྱུང་བྱས་པས་མི་ཟད་ཉེས་པའི་ཕུང་པོ་ཇི་སྙེད་ཅིག་འབབ་
པར་སྣང་སྟེ། དཔེར་ན་རྒྱ་གར་གྱི་ཡི་གེ་ལ་ཚེག་གི་བར་དཔྱད་པ་མི་འབྱུང་མོད། བོད་ལ་
ཆེད་དུ་གཉེར་ནས་ཚེག་གི་མཚམས་བཅོད་དགོས་པའི་རྒྱུ་མཚན་ཅི་ལ་ཐུག །ཚེག་གི་
མཚམས་བཅད་པའི་མཁས་པ་ལྟ་བུའི་ཡི་གེ་གསུམ་པོ་དེ་ལ་ཨ་ཞུགས་མ་ཞུགས་ཀྱི་རྣམ་
དབྱེ་ཡོད་དམ་མེད་ཡོད་ན་ནི་གསལ་པོར་སྟོན་དགོས་ཤིང་། མིང་གཞིའི་ཁ་ཉིད་ལ་ཨ་
ཞུགས་སྔོན་རྗེས་གཉིས་པོ་ལ་ཨ་མ་ཞུགས་སོ་ཞེ་ན། འོ་ན་ཁ་ལ་སྲོག་འདྲེན་པ་དང་སྔོན་
རྗེས་ཀྱི་མ་དང་པ་གཉིས་ཀྱི་སྲོག་འབྲེལ་བའི་ཆོ་ག་གང་དུ་བྱས། གཞུང་གང་གི་བསྟན།
ཚུལ་ཇི་ལྟར་གྲུབ། རྒྱུ་མཚན་ཅི་ཞེས་དང་། ཞུགས་མ་ཞུགས་ཀྱི་ཁྱད་པར་མེད་ན་སྦྱར་ནས་
བཀླགས་པའི་གྲུབ་དོན་ལ་སྔོན་འཇུག་གི་སྒྲ་ཆེར་མི་ཐོན་ཞིང་མིང་གཞིའི་ཁའི་སྒྲ་ཆེར་ཐོན་
ནས་རྗེས་འཇུག་གི་སྒྲ་ཡང་ཅུང་ཟད་ཐོན་པའི་ཤེས་བྱེད་གང་ཡིན་ཞེས་དང་། གཞན་ཡང་
སུམ་ཅུ་པར། དེ་དག་ཨི་སྦྱར་འབྲེལ་བའི་ས། །དེ་ཉིད་ལ་ནི་བཅུ་པ་སྦྱར། །བྱེད་པ་པོ་རུ་
151



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཤེས་པར་བྱ། །ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་བསྡུད་པར་འགྱུར་
ཞེས་སོགས་ཀྱི་སྐབས་སུ་ལེགས་སྦྱར་དང་མཐུན་པའི་ལུང་རིགས་ཀྱིས་ཚུལ་བཞིན་དུ་
བཤད་པར་མཛོད་དང་དེའི་ཚེ་ཁྱེད་རྣམས་ལ་སྟོན་པ་རིན་པོ་ཆེར་གནས་འཆའ་འོ། །
གཞན་ཡང་ཡི་གེའི་དབྱེ་བསྡུའི་སྐབས་སུ་ཅ་སོགས་དྲུག་ནི་རྒྱ་གར་ལ་མེད་ཅིང་བོད་
ལ་མཁོ་བས་དཔེར་ན། གཅིག་བཅུ་བཅོམ་ལྡན་འདས་སོགས་ལ་ཨེ་ཀ་དང་ད་ཤ་བྷ་ག་
ཝན་ཡིན་གསུང་པའང་མི་འཐད་དེ། བོད་ཀྱི་གཅིག་བཅུ་སོགས་ལ་དཔགས་ནས་རྒྱ་གར་
བའི་ཡི་གེ་སོགས་སུ་ཕར་བཏགས་པ་ག་ལ་ཡིན་ཅིང་། ཨེ་ཀ་སོགས་ལ་ཚུར་བཏགས་པ་
ཡང་མ་ཡིན་ཏེ། བོད་ཀྱི་ཡི་གེ་དངོས་སྐད་ཀྱི་གདངས་སུ་གྲུབ་པ་ནི་ཅ་སོགས་དྲུག་ཏུ་མ་
ཟད་དབྱངས་གསལ་སོ་བཞི་པོ་མཐའ་དག་ཀྱང་བོད་དུ་མི་འགྲོ་བ་བྱུང་བ་དང་དུས་མཉམ་
དུ་བྱུང་བར་ཁྱེད་རང་རྣམས་ཀྱང་འདོད་དགོས་ཤིང་དེ་རྣམས་ཀྱི་གཟུགས་དབུ་ཅན་དང་འབྲུ་
ཤར་སོགས་ནི་མཁན་པོ་འདིས་བརྩམས་པ་ནས་རིམ་གྱི་བྱུང་བ་ཡིན་ཏེ། དུས་ཕྱིས་གཏེར་
སྟོན་རྣམས་ཀྱིས་ཀྱང་ཡིག་གཟུགས་ཇི་སྙེད་ཅིག་བརྩམས་པ་བཞིན་ནོ། །
དེས་ན་ལེགས་སྦྱར་ལ་ཡི་གེའི་ཁམས་དང་རྐྱེན་དང་རྣམ་འགྱུར་སོགས་ཀྱི་བྱ་བ་
མཐའ་ཡས་པ། དགེ་མིང་ཚིག་ཏུ་སྒྲུབ་དགོས་པ་ཡོད་པས་བྱ་དཀའ་ཡང་། འདི་ནི་གོང་དུ་
སྨོས་པ་ལྟར་དབྱངས་ལ་དབྲི་བ་ཁོ་ན་བྱས་ནས་བཞིར་བསྡུས་ཤིང་གསལ་བྱེད་ལ་དབྲི་
བསྣན་གཉིས་ཀ་བྱས་ནས་སུམ་ཅུ་ལ་ཁ་ང་ཉ་ལ་སོགས་པ་ཡི་གེ་རེ་རེས་ཀྱང་དོན་སྟོན་པ་
ཡོད་མོད་ཀྱི། མིང་ཚིག་ཕལ་ཆེ་བ་ལ་ནི་སྔོན་འཇུག་མིང་གཞི་རྗེས་འཇུག་གསུམ་དང་དབྱངས་
བཞི་ལས་ཅི་རིགས་པར་འབྲེལ་བ་ཚེག་བར་གྱིས་བཅད་པ་དེ་འདྲ་བས་དོན་སྟོན་པ་ཤས་ཆེ་བ་
ལ་དགོངས་ཏེ་བྱ་སླ་བའི་སྒོ་ནས་རྒྱལ་བའི་བསྟན་པ་ལ་འཇུག་ཏུ་རུང་བར་མཛད་པ་ཉིད་ཀྱི་
བཀའ་དྲིན་དྲན་པས་སླར་ཡང་ཕྱག་བགྱིའོ། །
༤ 152



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
ཞེས་པ་སྟེ་དེ་ལྟར་བཤད་པའི་རྒྱུ་མཚན་དེ་རྣམས་ཀྱི་ཕྱིར་རྒྱ་གར་བའི་རི་མོ་ལ་ཧ་
ཅང་ཞེན་ཆེས་པའི་དབང་ལས་མཁན་པོ་ཐུ་མིའི་གཞུང་སུན་དབྱུང་བར་མི་བྱའོ། །མཁན་པོ་
ཉིད་ཀྱིས་ཀྱང་ལེགས་སྦྱར་ལ་རྟེན་ནས་ཟ་མ་ཏོག་བཀོད་པ་དང་དཔང་སྐོང་ཕྱག་རྒྱ་པ་དང་
དཀོན་མཆོག་སྤྲིན་སོགས་བསྒྱུར་བར་མཁས་པ་རྣམས་ལ་གྲགས་ཤིང་གྲུབ་སྣང་བས་སོ། །
དེའི་ཕྱིར་མཁན་པོས་ཀུན་ཏུ་བཟང་པོའི་རྩ་བ་བརྒྱད་མཛད་ཅིང་གྲགས་ཀྱང་ད་ལྟ་
སུམ་རྟགས་གཉིས་སུ་སྣང་ལ། འདི་གཉིས་ལའང་སྔ་མ་རྣམས་ཀྱིས་མ་དཔྱད་པ་ཡིན་ནམ་
ཡི་གེ་ཉམས་པ་གང་ཡིན་ཀྱང་ཆད་པ་དང་ནོར་བ་འགའ་ཞིག་བྱུང་བ་འདྲ་ནའང་རེ་ཞིག་ད་
ལྟའི་གཞུང་འདི་ཉིད་ལ་ཅི་ནུས་ཀྱིས་དཔྱད་པར་བྱའོ། །
དེ་ལྟར་དཔྱོད་དགོས་པའི་རྒྱུ་མཚན་ཡང་ཕྱོགས་འདི་ན་ལེགས་སྦྱར་ལུགས་ཀྱི་ལྕི་
ཡང་སྒྲིག་པའི་སྡེབ་སྦྱོར་དངོས་དག་ཡིག་སྟོན་བྱེད་ཀྱི་རྩ་བ་ལྟ་བུ་ནི་འདི་གཉིས་ལས་
གཞན་མེད་པར་གྲགས་ལ། འདི་གཉིས་ལ་བརྟེན་པའི་དག་ཡིག་ཅེས་སམ་བོད་ཀྱི་བརྡའི་
བསྟོས་ཀྱང་སྔ་ཕྱིར་མང་དུ་བྱུང་སྣང་བ་རྣམས་ལས་ལེགས་པའི་ཆ་རྣམས་བསྡུས་ཤིང་ཉེས་
པའི་ཆ་རྣམས་དོར་བ་སྨྲ་བའི་རྒྱན་དང་ཟ་མ་ཏོག་བཀོད་པ་གཉིས་ཕྱོགས་འདི་ན་གྲགས་ཆེ་
ཞིང་དེ་ལྟར་དཔྱོད་པ་མང་བར་སྣང་ངོ༌། །འདི་ལ་ཆོས་རྗེ་སྨོན་གྲུབ་ལོ་ཙཱ་བས་ཀ་ཙན་གྱི་
རིགས་བསྒྲེས་ནས་ཀོའུ་ཤམ་བྷི་ཀོའུ་ཤི་ཀ་སོགས་ལ་སྐྱོན་བརྗོད་པར་མཛད་མོད། རིག་
འདྲེ་འདིའི་རིགས་ལ་མིང་གཞན་ཞིག་སྣང་བ་ལྟར་མི་རིགས་སྟེ། སྒྲ་རྒྱན་དུ་ནི་རྒྱ་གར་གྱི་
ཚིག་ཟུར་ཉམས་པ་བོད་ཁོ་ནའི་སྐད་ཀྱི་དབང་དུ་མཛད་པར་སྣང་སྟེ། ཀོའུ་ཞེས་པའི་འ་
ཡིག་བྲིས་སྣང་བའང་མ་གཟིགས་གྲགས། འདིའི་ལྟར་ན་ཟ་མ་ཏོག་ནའང་ཀར་ཀེ་ཏ་ལ་ཀེ་
ཀེ་རུ་དང་། ཀོའུ་ཤི་ཀ་སོར་བཞག་གི་སྒྲ་ལ་འུ་བུ་བ་སྒྲ་པ་ལ་འོས་པའི་གཏམ་མ་ཡིན་ནོ། །
ཡང་དོན་སྐྱོན་བརྗོད་པའི་སྐབས་སུ་སྐྱོན་གོར་ནི་ད་བྱིན་དེ་རྩང་པས་མིན་ནོ་ཞེས་སྨྲས་ནས།
~ 153



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ལི་ཤིའི་གུར་ཁང་དུ་སྐྱིན་གོར་ནི་གང་སྦལ་ལམ་རྩང་པ་སྟེ་ཞེས་བྲིས་སྣང་བས་མཁས་པ་
དག་སྨྲ་བ་རན་ན་མཛེས་པར་སྣང་ངོ༌། །དེ་ཡང་། ཕྱི་ནང་གསོ་དཔྱད་རིགས་གསུམ་དང་།
ཞེས་གཟིགས་པ་ལྟར་མཛད་ནས་ནད་པ་ཀན་འོག་རྩ་ཀྱལ་ཀྱལ། ཞེས་སོགས་མི་འོས་ལ་
མང་རབ་ཡོད་པས་སྐྱོན་དུ་སྒྲུབ་པ་ནི་མ་ཡིན་ནོ། །
དེ་ལྟར་སྤྱི་དོན་གྱི་ཚུལ་དུ་ཅུང་ཟད་ཅིག་བཤད་ནས་སྐབས་དོན་སུམ་རྟགས་གཉིས་
སོ་སོར་བཤད་ན་རྟོགས་དཀའ་ཞིང་ཡིག་ཚོགས་ཀྱང་ཆེས་དོགས་པས་ཕན་ཚུན་སྦོལ་ནས་
ཕྱོགས་གཅིག་ཏུ་བཤད་པར་བྱའོ། །དང་པོ་ལ་བཞི་སྟེ། དང་པོ་ནི། གང་ལ་སོགས་རྐང་པ་
གཉིས་ལས་རྒྱུད་བླར། འབྱུང་བ་དཀོན་ཕྱིར་དྲི་མ་མེད། ཞེས་སོགས་ཀྱི་ངེས་ཚིག་ཅན་གྱི་
ཡོན་ཏན་གང་ལ་མངའ་བ་དོན་གཉིས་མཐར་ཕྱིན་པའི་སངས་རྒྱས་དང་། བདེན་པ་གཉིས་
ཀྱིས་བསྡུས་པའི་དམ་ཆོས་དང་ས་ཆེན་པོ་ལ་བཞུགས་པའི་བྱང་ཆུབ་སེམས་དཔའ་ཆེན་པོ་
རྣམས་དང་སྐྱེས་བུ་ཟུང་བཞི་དང་གང་ཟག་ཡ་བརྒྱད་སོགས་རིགས་གྲོལ་གྱི་དགེ་འདུན་ཏེ་
རང་ཅག་སངས་རྒྱས་པར་ཁས་འཆེ་བ་རྣམས་ཀྱི་སྐྱབས་དམ་པ་བསླུ་བ་མེད་པའི་དཀོན་
མཆོག་གསུམ་པོ་དེ་ལ་ཐུ་མི་སམ་བྷོ་ཊ་བདག་གི་བལྟོས་མཐར་ཕྱིན་པའི་སླད་དུ་ཕྱག་
འཚལ་ཞེས་པའོ། །
གཉིས་པ་ནི། གང་གི་སོགས་རྐང་པ་གཉིས་ཏེ། གང་གིས་ཏེ་ཡི་གེ་ཨཱ་ལི་ཤེས་རབ་
ཀྱི་རང་བཞིན་ཅན་གྱི་སྒྲ་དབྱངས་གསལ་པོར་སྟོན་པ་ཉིད་དང་པོར་གསུངས་པའི་འཕགས་
པ་འཇམ་དཔལ་དེ་ཉིད་ལ་ཕྱག་འཚལ་ཞེས་པའོ། །
གསུམ་པ་ནི། གང་གི་སོགས་རྐང་པ་གཉིས་ཏེ། གང་གི་ཏེ་ཡི་གེར་བརྗོད་པའི་མིང་
གཞིར་གྱུར་པའི་ཀཱ་ལི་ཐབས་ཀྱི་ངོ་བོར་གྱུར་པ་གསུང་པ་པོ་རྟག་ཞི་བ་ཞེས་པ་འཕགས་པ་
སྤྱན་རས་གཟིགས་ལ་ཕྱག་འཚལ་ལོ་ཞེས་པའོ། །འདིར་རྟག་ཞི་བ་ཞེས་པ་སངས་རྒྱས་
ལ 154ལ



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
ཉིད་དང་དབང་ཕྱུག་ལ་འཆད་པ་ནི་སྐབས་ཀྱི་དོན་མ་ཡིན་ནོ། །
བཞི་པ་ནི། སྡེབ་སྦྱོར་སོགས་རྐང་པ་གཉིས་ཏེ། སྔོན་རྒྱ་གར་སོགས་སུ་ཡི་གེའི་སྦྱོར་
བ་ལ་བརྟེན་ནས། ལྕི་ཡང་གི་སྡེབ་སྦྱོར་བྲྀཏྟ་ཛཱ་ཏིའི་མཚན་ཉིད་ལེགས་པར་མཛད་ལ་སྔ་
ཕྱིར་བྱུང་བའི་མཁས་པ་རྣམས་དང་། ཉིད་ཀྱི་བླ་མར་གྱུར་པ་ལྷ་རིག་པའི་སེང་གེ་དང་ཡིག་
མཁན་ལི་བྱིན་ལའང་ཕྱག་འཚལ་ལོ་ཞེས་པའོ། །ནས་ཞེས་པ་འོག་མའི་ཚིག་འདྲེན་པའི་
དོན་ནོ། ། །
གཉིས་པ་བརྩམས་པར་དམ་བཅའ་ནི། བསླབ་པ་སོགས་རྐང་པ་བཞི་སྟེ། བོད་
འདིར་ནང་པ་སངས་རྒྱས་པ་རྣམས་ཀྱི་བསླབ་པ་གསུམ་ལ་སོགས་པའི་ལུང་དང་རྟོགས་
པའི་ཆོས་ཐམས་ཅད་ཉམས་སུ་ལེན་ཅིང་བརྗོད་པར་བྱེད་པའི་གཞི་འཛིན་པ་ཙམ་དུ་མ་
ཟད་ཕྱི་རོལ་པའི་རིག་བྱེད་ཡན་ལག་དང་བཅས་པ་སྨྲ་བའི་རྒྱུར་ཡང་གྱུར་ལ། འདོར་ན་
འཇིག་རྟེན་པ་རྣམས་ཀྱང་མེ་དང་ཆུ་ལ་སོགས་པ་དངོས་པོའི་མིང་དང་། མེ་བུས་ཆུ་ལོང་
ཞེས་སོགས་ཚིག་གི་སྒོ་ནས་སྤང་བླང་འཇུག་ལྡོག་བྱེད་པའི་གཞིའམ་འབྱུང་ཁུངས་སུ་གྱུར་
པ་བོད་ཁོ་ནའི་དབང་དུ་བྱས་པའི་ཡི་གེའི་སྦྱོར་བ་བཤད་པར་བྱ་ཞེས་བྱ་བའི་དོན་ཏོ། ། །
དེའང་རྣམ་བཤད་རིག་པར། དགོས་པ་བསྡུས་པའི་དོན་བཅས་དང༌། ཚིག་དོན་
བཅས་དང་མཚམས་སྦྱོར་བཅས། །བརྒལ་ལན་བཅས་ཏེ་བསྙད་པར་བྱ། །ཞེས་བཤད་
པའི་དགོས་སོགས་ཆོས་གཞི་ནི་ཤུགས་ཀྱིས་རྟོགས་པར་བྱ་ལ། བརྒལ་ལན་ནི་རིམ་གྱིས་
འབྱུང་བར་འགྱུར་རོ། །
གཉིས་པ་འཇུག་བྱ་བསྟན་བཅོས་ཀྱི་རང་བཞིན་བཤད་པ་ལ་གསུམ། ཡི་གེའི་དབྱེ་
བསྡུ་སྤྱིར་བཤད་སྔོན་རྗེས་ཀྱི་རྣམ་དབྱེ་བྱེ་བྲག་ཏུ་བཤད། རྗེས་འཇུག་གི་བྱ་བའི་ཕན་ཡོན་
བཤད་པའོ། །དང་པོ་ལ་བཞི། མིང་གཞི་དང་སྔོན་རྗེས་འདོར་བསྟན། མིང་གཞིའི་རྟགས་
ལ155



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ངོས་ཟུང་དེ་ལས་རྗེས་འཇུག་བྱུང་ཚུལ་བཤད། དེ་ལས་སྔོན་འཇུག་དབྱུང་ཚུལ་ལོ། །དང་
པོ་ནི། ཡི་གེ་ཞེས་སོགས་ཚིག་རྐང་དྲུག་སྟེ། བོད་ཀྱི་སྐད་ཁོ་ནའི་དབང་དུ་བྱས་པའི་ཡི་གེ་
ལ་ཨཱ་ལི་ཞེས་བྱ་བ་དབྱངས་ཀྱི་འཕྲེང་བ་དང་ཀཱ་ལི་ཞེས་པ་གསལ་བྱེད་ཀྱི་ཕྲེང་བ་ཞེས་བྱ་
བ་གཉིས་སུ་ཡོད་དོ། །དེ་ལའང་ཨཱ་ལི་ཤེས་རབ་ཀྱི་ཆ་ལས་དབྱེ་བ་ཨི་ཞེས་པ་གུ་གུ་དང་
སོགས་ཁོངས་ནས་ཨུ་ཞེས་པ་ཞབས་ཀྱུ་དང་ཨེ་ཞེས་པ་འགྲེང་བུ་དང་། ཨོ་ཞེས་པ་ན་རོར་
གྲགས་པ་འདི་བཞིར་ངེས་པ་ཡིན་ཏེ་འདིར་དབྱངས་གསལ་གྲངས་ངེས་སུ་བཅད་པ་འདི་
ལས་མང་མི་དགོས་ཤིང་ཉུང་ན་མི་འདུ་བའི་ཕྱིར། འདི་ལས་གཞན་འདོད་པ་དག་ནི་མི་
འཐད་དོ། །
ཀཱ་ལི་ནི་ཐབས་ཀྱི་རང་བཞིན་ལས་ཕྱེ་བའི་གོང་སྤྱི་དོན་གྱི་སྐབས་སུ་བཤད་པའི་
སུམ་ཅུ་པར་ངེས་པའོ། །སུམ་ཅུ་པོ་དེ་ལས་ཕྱུངས་པའི་ཡི་གེ་ལ་རྗེས་འཇུག་བཅུར་ངེས་པ་
ཡིན་ཞིང་། བཅུ་པོ་དེ་ལས་ཀྱང་ཕྱུངས་པའི་ལྔ་ནི་རྗེས་སུ་འཇུག་པ་ཙམ་དུ་མ་ཟད་མིང་གཞི་
དག་གི་སྔོན་དུའང་འཇུག་པ་ཡིན་ལ། སྔོན་རྗེས་གང་དུའང་མི་འཇུག་པ་ནི་ཉི་ཤུ་ཡིན་ཏེ་དེ་
རྣམས་ལ་མིང་གཞིའི་ཡི་གེ་ཞེས་བྱ་བ་ཡིན་ནོ། །
གཉིས་པ་མིང་གཞིའི་རྟགས་ངོས་འཛིན་པ་ནི། ཕོ་ཡི་སོགས་ཤོ་ལོ་ཀ་གསུམ་དང་
རྐང་པ་གསུམ་སྟེ། ཕོའི་ཐབས་ཀྱི་ཡི་གེ་དེ་ལ་བཞི་ཚབ་ཏུ་ཕྱེ་བའི་སྡེ་པ་ཕྱེད་དང་བརྒྱད་དུ་
གནས་པ་དེ་ལའང་རྟགས་ཀྱི་སྒོ་ནས་ཕྱེ་བས་སྡེ་ཚན་ལྔ་རུ་དྲིལ་བར་བྱས་པས་ཕོའི་རྟགས་
ཅན་དང་མ་ནིང་གི་རྟགས་ཅན་དང་མོའི་རྟགས་ཅན་དང་ཤིན་དུ་མོའི་རྟགས་ཅན་དང་བཞི་
རུ་སྡེ་པ་བཞི་པ་པ་སྡེ་ཡན་ཆད་དབྱེ་བར་བྱས་པས། ཀ་ཅ་ཏ་པ་རྣམས་ཕོ། ཁ་ཆ་ཐ་ཕ་
རྣམས་མ་ནིང་། ག་ཇ་ད་བ་རྣམས་མོ། ང་ཉ་ན་མ་རྣམས་ཤིན་ཏུ་མོ། དེ་དག་གི་ལྷག་མ་ཙ་
སོགས་བཅུ་བཞི་གནས་པ་ལས། ཙ་སོགས་རྣམས་ནི་ཅ་སོགས་སྦྱར། ཞེས་པས་ཙ་ནི་ཅ་
ལ 156 མ



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
དང་ཕྱོགས་གཅིག་ཏུ་སྦྱར་ཞིང་སོགས་ཁོངས་ནས་ཚ་ནི་ཆའི་ཟླ་དང་། ཛ་ནི་ཇའི་ཟླ་དང་།
ཝ་ནི་བ་གང་དུ་ཡོད་པའི་ཟླ་སྦྱར་བར་བྱ་ལ། དེ་རྣམས་ཀྱི་ལྷག་མར་གྱུར་པ་ཞ་ཟ་འ་ཡ་ཤ་
ས་དྲུག་ནི་མོ་རུ་སྦྱར་བ་དང་། དེའི་ལྷག་མ་ར་ལ་ཧ་ཨ་རྣམས་ནི་མོ་གཤམ་ཞེས་བྱ་སྟེ་དེ་ལ་
མིང་གི་རྣམས་གྲངས་མ་ནིང་མཚན་མེད་ཅེས་ཀྱང་བྱ་བ་ཡིན་ནོ་ཞེས་པའི་དོན་ནོ། །འདིར་
སྔ་རབས་པ་རྣམས་ཀྱིས་ཨ་རྟགས་གསུམ་གང་དུའང་ངོས་མ་བཟུང་བས་གསལ་བྱེད་མ་
ཡིན་པ་ལྟར་སོང་ནས་འཆལ་གཏམ་སྣ་ཚོགས་བྱུང་བ་ལ་མི་འཐད་པའི་ཆ་གོང་དུ་བཤད་
ཟིན་ཏོ། །
གསུམ་པ། དེ་ལས་རྗེས་འཇུག་དབྱུང་ཚུལ་བཤད་པ་ལ་གཉིས། མདོར་བསྟན་པ་
དང་། རྒྱས་པར་བཤད་པའོ། །དང་པོ་ནི། མོ་ཡི་ཞེས་སོགས་ཤོ་ལོ་ཀ་ཕྱེད་དེ། མིང་གཞིའི་
ཡི་གེ་ལ་ཕོ་མོ་སོགས་སུ་ཕྱེ་བའི་མོ་ཙམ་དང་ཤིན་ཏུ་མོ་ཤུགས་ལས་མོ་གཤམ་གྱི་ཡི་གེ་དེ་
རྣམས་ཀྱི་ནང་ནས་ནི་རྗེས་སུ་འཇུག་པའི་ཡི་གེ་བཅུ་དབྱུང་བར་བྱ་ཞིང་། རྗེས་འཇུག་བཅུ་
པོ་དེའི་ནང་ནས་ནི་སླར་ཡང་སྔོན་འཇུག་གི་ཡི་གེ་ལྔ་དབྱུང་བར་བྱ་ཞེས་པའོ། ། །
གཉིས་པ་རྒྱས་པར་བཤད་པ་ནི། ཀཱ་ལི་ཞེས་སོགས་རྐང་པ་དྲུག་སྟེ། གོང་དུ་བཤད་
པའི་གསལ་བྱེད་ཀྱི་ཡི་གེ་རྣམས་ལ་ཕྱེད་དང་བརྒྱད་ཀྱི་སྡེར་གནས་པ་དེ་ལ་ནི་བཞི་ཚན་
བཞི་ཚན་དུ་གནས་པ་ལས། སྡེ་པ་དང་པོ་གསུམ་པ་བཞི་པ་རྣམས་ཀྱི་མས་གཉིས་ཏེ་ག་ང་
ད་ན་བ་མ་རྣམས་དང་། སྡེ་པ་དྲུག་པའི་གསུམ་པ་འ་དང༌། སྡེ་པ་བདུན་པ་ལ་ནི་ཤ་མ་
གཏོགས་པ་དེ་ར་ལ་ས་རྣམས་ལ་རྗེས་འཇུག་གི་ཡི་གེ་བཅུ་ཞེས་བཤད་པ་ཡིན་ནོ། །
བཞི་པ་དེ་ལས་སྔོན་འཇུག་དབྱུང་ཚུལ་ནི། རྗེས་འཇུག་ཅེས་སོགས་རྐང་པ་གསུམ་
སྟེ༑ བཤད་མ་ཐག་པའི་རྗེས་འཇུག་གི་ཡི་གེ་བཅུ་པོ་དེ་ཉིད་ལས་དང་པོ་ག་དང་གསུམ་པ་
ད་དང་ལྔ་པ་བ་དང་དྲུག་པ་མ་དང་བདུན་པ་འ་རྣམས་རྗེས་སུ་འཇུག་པར་མ་ཟད་མིང་
15ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གཞིའི་ཡི་གེ་རྣམས་ཀྱི་སྔོན་དུའང་འཇུག་པར་ཅེས་པའོ། །
གཉིས་པ་སྔོན་རྗེས་ཀྱི་རྣམ་དབྱེ་བྱེ་བྲག་ཏུ་བཤད་པ་ལ་གཉིས། སྔོན་འཇུག་རྒྱས་
པར་བཤད་པ་དང་། རྗེས་འཇུག་རྒྱས་པར་བཤད་པའོ། །དང་པོ་ལ་གཉིས། རྟགས་ངོས་
བཟུང་བ་དང་། འཇུག་ཚུལ་རྒྱས་པར་བཤད་པའོ། །དང་པོ་ནི། སྔོན་འཇུག་ཅེས་སོགས་
རྐང་པ་གསུམ་སྟེ། སྔོན་འཇུག་གི་ཡི་གེ་ལྔ་པོ་དེ་དག་ལའང་ཕོ་དང་མ་ནིང་མོ་དང་ཤིན་ཏུ་མོ་
དང་བཞི་རུ་དབྱེ་བར་བྱའོ། །ཞེས་པ་ཙམ་ལས་གསལ་བར་མ་བྱུང་ཡང་། ཕོ་གཅིག་མོ་
གཉིས་མ་ནིང་གཉིས། ཞེས་སྔར་ཡོད་པའམ་མེད་ཀྱང་དོན་གྱིས་ཐོབ་པར་སྣང་ཞིང་།
འདིའི་ངོས་འཛིན་ཞྭ་ལུ་ལོ་ཆེན་གྱིས་བ་ཕོ་དང་འ་མོ་མ་ཤིན་ཏུ་མོ། ག་ད་གཉིས་མ་ནིང་དུ་
མཛད་ནས་དེའི་རྒྱུ་མཚན་དུ། ཕོ་ནི་ཕོ་དང་མོ་ལ་འཇུག །ཅེས་སོགས་ཀྱི་རིགས་པས་
གཞན་དུ་མི་འཁྲུལ་བར་ངེས་པའི་ཕྱིར་རོ་ཞེས་གསུངས་བ་ལ་ནི་ཁ་ན་མ་ཐོ་བ་མེད་དོ། །
གཉིས་པ་སྔོན་འཇུག་གི་འཇུག་ཚུལ་རྒྱས་པར་བཤད་པ་ལ་གཉིས། མདོར་བསྟན་
པ་དང་། རྒྱས་པར་བཤད་པའོ། །དང་པོ་ནི། དེ་དག་ཅེས་སོགས་རྐང་པ་གསུམ་སྟེ། སྔོན་
འཇུག་ཕོ་མོ་སོགས་སུ་ཕྱེ་བའི་སྡེ་ཚན་བཞི་པོ་དེ་དག་རེ་རེ་ལའང་བྱེད་པ་བཞི་བཞི་བྱེད་དེ།
བཞི་པོ་གང་ཞེ་ན། སྔོན་འཇུག་དེ་རྣམས་མིང་གཞིའི་ནང་ཚན་གང་དང་གང་ཞིག་ལ་འཇུག་
པར་བྱེད་པ་དང་། བྱེད་པ་པོ་གང་གི་བྱེད་པ་དང་། ཚུལ་ཇི་ལྟར་འཇུགས་པར་བྱེད་པ་དང་།
རྒྱུ་མཚན་ཅིའི་ཕྱིར་འཇུག་པར་བྱེད་ཅེས་དྲི་བའི་གཞི་དགོད་པའོ། ། །
གཉིས་པ་རྒྱས་པར་བཤད་པ་ལ་བཞི། གང་ལ་འཇུག་པ། ཚུལ་ཇི་ལྟར་འཇུག་པ།
རྒྱུ་མཚན་ཅིའི་ཕྱིར་འཇུག་པའོ། །དང་པོ་གང་ལ་སོགས་ཤོ་ལོ་ཀ་གསུམ་རྐང་པ་གཅིག་ཏེ།
རྟོག་ལྡན་དག་འོ་ན་སྔོན་འཇུག་དེ་རྣམས་མིང་གཞིའི་ནང་ཚན་གང་དང་གང་ལ་འཇུག་པར་
བྱེད་ཅེས་འདྲི་ན་བཤད་པར་བྱ་སྟེ། སྔོན་འཇུག་གི་ཕོ་བ་ནི་མིང་གཞིའི་ཕོ་ཀ་ཅ་ཏ་ཙ་རྣམས་
མ 158



སུམ་རྟགས་ཀྱི་སྤུར་བཤད་ཡང་དག་མཁས་པའི་དགའ་སྟོན།
དང་མིང་གཞིའི་མོ་ག་ད་ཞ་ཟ་ཤ་ས་ཏེ་བཅུ་ལ་འཇུག་གི་དེ་བས་གཞན་པ་ལ་མི་འཇུག་གོ་
ཅེས་པ་ནི་རགས་པའོ། །དེ་བཞིན་དུ་སྔོན་འཇུག་གི་མོ་འ་ཡིག་ནི་མིང་གཞིའི་མོ་ག་ཇ་ད་བ་
ཛ་དང་མ་ནིང་ཁ་ཆ་ཐ་ཕ་ཚ་རྣམས་ལ་སྟེ་བཅུར་ངེས་པའོ། །སྔོན་འཇུག་གི་མ་ནིང་ག་ད་
གཉིས་ལས་ག་ནི་མིང་གཞིའི་ཕོ་ཅ་ཏ་ཙ་གསུམ་དང་མོ་ཉ་ད་ན་ཞ་ཟ་ཡ་ཤ་ས་ཏེ་བཅུ་གཅིག་
ལ་འཇུག་ཅིང་། སྔོན་འཇུག་གི་མ་ནིང་ད་ཡིག་ནི་མིང་གཞིའི་ཕོ་ཀ་དང་པ་མིང་གཞིའི་ག་ང་
བ་མ་སྟེ་དྲུག་ལའོ། །སྔོན་འཇུག་གི་ཤིན་ཏུ་མོ་མ་ཡིག་ནི་མིང་གཞིའི་མ་ནིང་ཁ་ཆ་ཐ་ཚ་དང་
མིང་གཞིའི་མོ་ག་ཇ་ད་ཛ་དང་། མིང་གཞིའི་ཤིན་ཏུ་མོ་ང་ཉ་ན་ལ་ཏེ་བཅུ་གཅིག་ཏུ་ངེས་སོ། །
འདིར་སྔར་ཁ་གཅིག་གི་གྱོན་པའི་མནབས་ལ་བས་ཕུལ་དང་བས་ཇ་འཕུལ་བ་དང་བས་ཉ་
ཕུལ་བར་བྱས་པ་སུམ་རྟགས་སུ་དངོས་སུ་མ་བཀག་ཅིང་ཤུགས་ཀྱིས་ཐོབ་པ་ཙམ་འདུག་
ཀྱང་མཁས་པ་ཕལ་ཆེར་མི་བཞེད་ཅིང་བརྗོད་པ་མི་བདེ་བས་བཞག་པ་ཉིད་ལེགས་སོ། །
ཞྭ་ལུ་ལོ་ཆེན་གྱིས་འདི་རྣམས་ལ་དཔེར་བརྗོད་མཛད་ཀྱང་འདིར་སྔོན་འཇུག་རྣམས་འཇུག་
པའི་ཡུལ་ངོས་བཟུང་བ་ཙམ་ཡིན་ཞིང་འོག་གི་དཔེར་བརྗོད་དངོས་དང་ཟློས་པར་འགྱུར་
བས་མི་དགོས་སོ། །
དེས་ན་སྔོན་འཇུག་དེ་དག་གི་འཇུག་པའི་ཡུལ་སོ་སོར་ངོས་བཟུང་ནས་སླར་ཡང་ཐེ་
ཚོམ་སེལ་བའི་ཕྱིར་མི་འཇུག་པ་ནི་འདི་དག་ཡིན་ཏེ། སྔོན་འཇུག་གི་ཕོ་ནི་མིང་གཞིའི་མ་
ནིང་རྣམས་ལ་མི་འཇུག་ཅིང་སྔོན་འཇུག་གི་མོ་འ་དང་མ་གཉིས་ནི་མིང་གཞིའི་ཕོ་རྣམས་མ་
འཇུག་པ་མིན་ལ། སྔོན་འཇུག་གི་མ་ནིང་ག་དང་གཉིས་ནི་མིང་གཞིའི་མ་ནིང་སྡེ་རང་ལ་
རང་མི་འཇུག་གོ་དེར་མ་ཟད་སྔོན་འཇུག་དེ་རྣམས་ཀྱི་རང་རང་སྡེ་དང་འཕྲད་པ་ན་སྔོན་
འཇུག་གི་ཕོ་བ་དེ་མིང་གཞིའི་ཕོ་རྣམས་ལའང་འཇུག་པར་མི་འགྱུར་ཞིང་སྔོན་འཇུག་གི་མོ་
དང་མ་ནིང་གཉིས་ཀྱང་ཚུལ་དེ་བཞིན་དུ་འཇུག་པར་མི་འགྱུར་རོ། །
༤ 159༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སྐབས་འདིར་རྩ་བའི་ས་བཅད་ལ། དེ་དག་རེ་རེའང་བཞི་བྱེད་དེ། །གང་ལ་འཇུག་
བྱེད་གང་གིས་བྱེད། །ཅེས་བཤད་ཀྱང་གང་གིས་བྱེད་ཀྱི་དོན་མ་བྱུང་བ་ལ་ཞྭ་ལུ་ལོ་ཆེན་
གྱིས་གཉིས་པ་གང་གིས་འཇུག་པ་བཤད་པ་ནི། འོག་ཏུ་རྗེས་འཇུག་གི་སྐབས་སུ་གང་གིས་
བཅུ་པོ་དེ་དག་གིས། ཞེས་འབྱུང་བ་དང་། གོང་གི་དྲི་བ་གཉིས་ཀའི་ཤུགས་བསྟན་གྱིས།
གང་གི་ལྔ་པོ་དེ་དག་གིས། ཞེས་སྦྱར་དེ་བཤད་དོ། །ཞེས་པ་ཙམ་ལས་མ་བཤད་པས་ཅུང་
བྱོལ་བ་འདྲའོ། །འདིར་རྗེས་འཇུག་གི་སྐབས་ལྔར་སྦྱོར་བའི་ཚེ། གང་ལ་འཇུག་བྱེད་གང་
གིས་བྱེད། ཇི་ལྟར་འཇུག་བྱེད་ཅེས་པ་གསུམ་ག་སྦྲེལ་ནས་བཤད་སྣང་བས་དེ་ལྟར་གྱི་ཚེ་
ན་སྒྲ་ཡི་འཇུག་ཚུལ་དོན་གྱི་ཚུལ། ཞེས་པ་ལྟར་འཆད་དགོས་པས། ཇི་ལྟར་འཇུག་པར་
བྱེད་ཅེ་ན། །ཕོ་ནི་དྲག་པའི་ཚུལ་གྱིས་འཇུག །ཅེས་སོགས་དང་ཟློས་པར་འགྱུར་བས་མི་
ལེགས་སོ། འོ་ན་ཇི་ལྟར་བྱ་ཞེ་ན། གང་གིས་འཇུག་པར་བྱེད་ཅེ་ན། །གང་གིས་ལྔ་པོ་དེ་
དག་གིས། །ཞེས་པའི་ཚིག་རྐང་གཉིས་པོ་འདི་བསྟན་པ་འཕེལ་འགྲིབ་ཀྱི་དབང་གི་ཆད་
པར་གདོན་མི་ཟ་ལ། དེ་འདྲ་ཞིག་མེད་ན་ས་བཅད་ཀྱི་དོན་མ་ཚང་བར་མ་ཟད། ཇི་ལྟར་
འཇུག་པར་བྱེད་ཅེ་ན། ཞེས་པ་དང་ཡང་འབྲེལ་བར་མི་འགྱུར་རོ། །
གཉིས་པ་གང་གིས་འཇུག་པ་བཤད་པ་ནི། གང་གིས་ཞེས་སོགས་ཚིག་རྐང་གཉིས་
ཏེ༑ མིང་གཞིའི་སྔོན་དུ་འཇུག་པ་པོ། གང་གིས་འཇུག་ཅེ་ན། གང་གི་ཏེ་གོང་དུ་བཤད་པའི་
སྔོན་འཇུག་གི་ཡི་གེ་ལྔ་པོ་དེ་དག་གིས་ཞེས་བྱའོ། །གསུམ་པ་ཚུལ་ཇི་ལྟར་འཇུག་པ་ནི། ཇི་
ལྟར་སོགས་ཚིག་རྐང་ལྔ་སྟེ། འོ་ན་སྔོན་འཇུག་ཡི་གེ་ལྔ་པོ་དེས་མིང་གཞི་རྣམས་ལ་ཚུལ་ཇི་
ལྟར་འཇུག་པར་བྱེད་ཅེས་འདྲི་ན། དེ་ལ་སྔོན་འཇུག་གི་ཕོ་གང་ཡིན་པ་དེ་ནི་སྒྲ་དྲུག་པའི་
ཚུལ་གྱིས་འཇུག་ཅིང་། སྟེ་ཞེས་པ་ལྷག་བཅས་ཏེ་འོག་མ་འདྲེན་པའི་ཚིག་གོ། །སྔོན་འཇུག་
གི་མ་ནིང་ནི་མིང་གཞིའི་ཡི་གེ་ལ་སྒྲ་དྲག་ཞན་རན་པའི་ཚུལ་གྱིས་འཇུག་པ་ཡིན་ལ། སྔོན་
2
=
1
ལ 15{]༤



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
འཇུག་གི་མོ་མ་ཡིག་ནི་མིང་གཞི་ལ་སྒྲ་ཞན་པའི་ཚུལ་གྱིས་འཇུག་པ་དང་། སྔོན་འཇུག་གི་
ཤིན་ཏུ་མོ་ནི་མིང་གཞི་ལ་སྒྲ་དྲག་ཞན་མཉམ་པའི་ཚུལ་གྱིས་འཇུག་པར་བྱེད་ཅེས་པའི་དོན་
གྱིས་སོ་ཞེས་བཤད་པར་བྱའོ། །བཞི་པ་རྒྱུ་མཚན་ཅིའི་ཕྱིར་འཇུག་པར་བྱེད་པ་ནི། ཅི་ཕྱིར་
སོགས་ཚིག་རྐང་གཉིས་ཏེ། འདིར་ཅིའི་ཕྱིར་འཇུག་པར་བྱེད་ཅེ་ན། མ་ནིང་གཉིས་ཀ་ད་
ལྟར་ཕྱིར། ཞེས་པའི་སྐབས་འདིར་དངོས་བསྟན་སྔོན་འཇུག་གི་ཕོ་དེ་དོན་དུས་གསུམ་གྱི་
ནང་ཚན་འདས་པ་དང་། བདག་གཞན་གཉིས་ཀྱིས་ཟླས་ཕྱེ་བའི་གཞན་དང་། བྱ་བྱེད་ལས་
གསུམ་གྱི་ཕྱེ་བའི་བྱ་བ་སྒྲུབ་རྣམས་ལ་འཇུག་གོ་ཞེས་པ་ཙམ་ཞིག་སྣང་མོད། འོན་ཏེ་མངའ་
བདག་ཁྲི་རལ་པ་ཡན་དུ་བྱོན་པའི་མཁས་པ་རྣམས་ཀྱིས་མཁྱེན་ཞིང་དགོངས་འགྲེལ་ཡང་
ཇི་སྙེད་ཅིག་མཛད་ཡོད་པར་གདོན་མི་ཟ་ཡང་བསྟན་པ་འགྲིབ་པའི་རྐྱེན་གྱིས་དེ་དག་ཏུ་མ་
ཟད་ཀུན་ཏུ་བཟང་པོའི་རྩ་བ་བརྒྱད་ཅེས་གྲགས་པའང་སུམ་རྟགས་གཉིས་སུ་བས་ཤིང་།
འདི་གཉིས་པོ་ལའང་ཚིག་ལྷག་ཆད་དུམ་མེད་པའི་ངེས་ཡང་མི་སྣང་ལ། ཕྱིས་ཀྱི་མཁས་པ་
ཚུལ་འདི་ལ་དཔྱད་པ་མཛད་པ་རྣམས་ཀྱིས་ཀྱང་རྟོགས་དཀའ་ག་བའི་འཇུག་པ་ཞེས་
དཀའ་བའི་གནས་ཁོ་ནར་མཛད་པ་དང་། དགོངས་པ་འགྲེལ་བ་ཁོ་ནའང་ཅུང་ཟད་བྱོལ་ཏེ་
རྣམ་པ་མི་གསལ་བར་མཛད་པ་མང་བ་དང༌། ལ་ལས་དམིགས་ཀྱི་བསལ་ནས་དཔེར་
བརྗོད་པའི་ཚེ་ནའང་སྨྲ་རྒྱན་དུ་བྱ་བྱེད་གཉིས་ཀྱི་ཟླས་ཕྱེ་བའི་བྱེད་པ་གང་ཡིན་ལ་བའི་སྔོན་
འཇུག་བྱེད་པས་ཁྱབ་པ་ལྟར་མཛད་ནས་མཆན་བུས་ཀྱང་གསལ་བར་མཛད་སྣང་ཞིང་དེ་
ལ་སྐྱོགས་ལོ་ཙཱ་བས་སྐྱོན་བརྗོད་པ་ན་དེ་ཉིད་ལས་གོ་ཟློག་ཏེ་བྱ་བ་དང་འབྲེལ་ཕྱིན་པའི་
སྔོན་འཇུག་བྱེད་པ་དང་། བྱེད་པ་ཡིན་ཚད་ལ་བའི་འཕུལ་བྱེད་མི་བྱེད་པས་ཁྱབ་པ་ལྟར་
མཛད་ལ། ཞྭ་ལུ་ལོ་ཆེན་གྱིས་ནི་དཔེར་བརྗོད་པ་སྔ་མར་འདས་པ་དང་གཞན་ལ་བྱ་བའི་
ཡུལ་ལ་འཇུག་པ་ཉུང་ཟད་རེ་མཛད་ནས་དེའི་འོག་ཏུ། འདིར་འདས་པ་དང་བསྒྲུབ་ཕྱིར་ཞེས་
༤ 161ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གསུངས་པས་བས་འཕུལ་འདས་པ་ལ་འཇུག་པ་སྔར་བཤད་པ་རྣམས་དང་། གཞན་ཡང་དུས་
གསུམ་ག་ལ་སྦྱར་ནས་དཔེར་བརྗོད་པས་ངེས་པར་བྱ་སྟེ། བསྒྲུབ་པ། བསྒྲུབ་པར་བྱ། བྱུག་པ་
བསྐུས་པ་རྐུ་བར་བྱ། དྲིན་གྱིས་བསྐྱངས་པ་བསྐྱངས་བར་བྱ། ཞེས་སོགས་མང་དུ་བཀོད་
ནས། དེ་ལྟར་བཤད་པ་དེ་དག་གི་སྔ་མ་སྔ་མ་རྣམས་འདས་པའི་ཚིག་དང་ཕྱི་མ་ཕྱི་མ་རྣམས་
བྱ་བ་ལ་འཇུག་པ་སྟེ། བྱ་བའི་སྒྲ་ལ་སྦྱར་ནའང་དོན་གྱིས་རྟོགས་པར་བྱའོ། ། །
དེ་རྣམས་ཀྱི་ཟླས་དྲངས་པའི་ད་ལྟར་བའི་སྒྲ་རྣམས་ལ་ནི་བས་འཕུལ་མེད་དེ། སྒྲུབ་
པར་བྱེད། སྣུམ་སྐུ་བར་བྱེད། དྲིན་གྱིས་སྐྱོང་བར་བྱེད་ཅེས་སོགས་དང་། ཡང་དེ་ལྟ་བུའི་སྒྲ་
རྣམས་བྱ་བ་བྱེད་པ་ལ་སྦྱོར་ཞིང་སྐུལ་བའི་ཚིག་རྣམས་ལའང་བས་འཕུལ་མེད་པ་ཉིད་ཡིན་
པ་བས་འཕུལ་ཅན་དུ་འཁྲུལ་བར་མི་བྱ་སྟེ། དཔེར་ན་ཁྱོད་ཀྱིས་སྒྲུབས་ཤིག བརྩེ་བས་
སྐྱོངས་ཤིག །ཅེས་སོགས་འགོད་པར་མཛད་དོ། །འདི་རྣམས་ལ་བ་རྟགས་པའི་ཚེ་མ་འོངས་
པ་དང་ད་ལྟར་སྟོན་བྱེད་ལའང་བས་འཕུལ་འཇུག་པ་ལྟར་མཛད་པ་ནི་རྟགས་འཇུག་གི་
གཞུང་དང་འགལ་བར་དོགས་ཤིང་། ཡང་ད་ལྟ་བ་ལ་བས་འཕུལ་མེད་པའི་དམིགས་
བསལ་གྱི་དཔེར་བརྗོད་མཛད་པས་ནི་རང་ཚིག་གོང་འོག་ཀྱང་འགལ་བ་ཡིན་ནོ། །
འོན་ཏེ་གཞུང་དུ་བས་འཕུལ་དུས་འདས་པ་མ་གཏོགས་མ་འོངས་པ་དང་ད་ལྟར་བ་
ལ་འཇུག་པར་མ་མཛད་ཀྱང་བྱ་བ་དང་འབྲེལ་ཕལ་ཆེར་ནི་མ་འོངས་པ་ལ་འཇུག་པ་ཤེས་
ཆེ་ཞིང་བྱེད་པ་དང་འབྲེལ་བ་དང་དུས་ད་ལྟ་བ་ལའང་བའི་སྔོན་འཇུག་ཡོད་པའང་མང་དུ་
འབྱུང་བར་སྣང་བའི་རྩ་བའི་གཞུང་དོན་ལ་ཧོལ་དཔྱོད་མ་ཡིན་པས་ཞིབ་ཏུ་རྟག་པར་བྱ་
བའི་གནས་སུ་སྣང་ངོ༌། །དེ་ལ་སྨྲ་རྒྱན་དུ་བཀོད་པའི་དཔེར་བརྗོད་རྣམས་ལ་བྱ་བྱེད་ནོར་
བའི་ཆ་ཆེར་མ་མངོན་ཡང་དེ་དང་དེ་དག་གི་མཆན་བུ་རྣམས་སུ་བྱེད་པ་ཞེས་བྲིས་པ་ནི་
རྟགས་འཇུག་འགའ་ཞིག་ཏུ། ཕོ་ནི་འདས་དང་གཞན་སྒྲུབ་ཕྱིར། ཅེས་འབྱུང་བའི་གཞུང་
ལ 162ལ



སུམ་རྟགས་ཀྱི་སྒྱུར་བཤད་ཡང་དག་མཁས་པའི་དགའ་སྟོན།
འདི་ཉིད་ལ་དཔྱད་པ་མ་མཛད་པའི་སྐྱོན་དུ་སྣང་ཞིང་། དེ་ལ་སྐྱོགས་ལོས་སྐྱོན་བརྗོད་པའང་
མཆན་ཁོ་ན་ལ་བསམ་པ་ཙམ་མ་གཏོགས་དོན་ལ་མ་བརྟགས་པས་གྱི་ནར་བས་སོ། །དེར་མ་
ཟད་ཟ་མ་ཏོག་ཏུ་བས་འཕུལ་ཅན་འགའ་ཞིག་ལ་བྱ་བ་དང་འབྲེལ་བས་ཞེས་པའི་མཆན་
བུར་བཀོད་པའང་བྱ་བྱེད་ཀྱི་ཁྱད་པར་བའི་སྔོན་འཇུག་ཡོད་མེད་ཀྱིས་འབྱེད་པ་ལྟར་སྣང་
བས་ལེགས་པར་མ་བརྟགས་པའི་ནོངས་པར་སྣང་སྟེ། ཟ་མ་ཏོག་གི་དཔེར་བརྗོད་དུ། འཕྱ་
བའི་བསྟིང་དང་བསྟོད་པ་བྱེད། ཅེས་དང་། བཞབས་ནས་འགྲོ་དང་བཞིས་བསྒོ་འབྱེད།
ཅེས་དང༌། བརྗོད་བྱེད་དང་བཤེར་མལ་བྱེད་སོགས་བྱེད་པ་དང་འབྲེལ་བ་ལ་བས་འཕུལ་
ཡོད་པ་མང་དུ་བཀོད་སྣང་བ་དང༌། དེ་ཙམ་དུ་མ་ཟད་ལྷུང་བཟེད་ལེན་པར་བྱེད། སྒོམ་ཞིང་
ཟླས་པ་བྱེད། མས་མི་བཟད་པ་བྱེད། བར་གཅོད་བཟློག་པར་བྱེད། བསྒྲོ་གླེང་བྱེད། བཀྲི་
བར་བྱེད། བཤགས་པ་བྱེད། ཕྱི་བཤོལ་བྱེད། བསོད་སྙོམས་བྱེད། ནུ་མ་བསྣུན་པར་བྱེད།
བཟོད་བསྲན་བྱེད། སྲ་བསྐྱང་འདིངས་བར་བྱེད། བསྒལ་བརྟགས་བྱེད། རྒྱན་གྱིས་བརྒྱན་
པར་བྱེད། བརྒྱད་བཀག་བྱེད། བརྩོན་འཛིན་པར་བྱེད། ལག་ནས་བརྒྱུད་པར་བྱེད།
བལྡག་པར་བྱེད། ཅེས་སོགས་མང་དུ་འབྱུང་བས་ཀྱང་གནོད་པར་སྣང་ངོ༌། །
གཞན་ཡང་སྔ་ཕྱིའི་མཁས་པ་ཀུན་གྱིས་སྔོན་འཇུག་དང་རྗེས་འཇུག་ཅེས་ན་རོ་ཅན་
དུ་སྐད་བསངས་མཐོན་པོས་འཛེམ་མེད་དུ་འདོན་ཞིང་ཡི་གེར་ཡང་འདྲི་བར་བྱེད་དོ། །ཐ་ན་
འདི་ཙམ་ལའང་མ་བརྟགས་པ་ཅལ་ལྟ་བུར་སྒྲོགས་པ་ནི་ནམ་དུའང་རིགས་པ་མ་ཡིན་ནོ། །
དེའི་ཅིའི་སླད་དུ་ཞེ་ན་སྔར་དང་སྔོན་ཞེས་ནུབ་དང་རྒྱབ་དང་འདས་པ་རྣམས་ཀྱི་དོན་ཡིན་ཞིང་།
སྔན་དང་སྡུན་ཞེས་པ་ཤར་དང་མ་འོངས་པ་དང་མདུན་རྣམས་ཀྱི་དོན་ཡིན་ལ། རྗེས་འཇུག་
ཅེས་པའི་ཤུགས་ལས་སྡུན་ནམ་མདུན་གོ་ནུས་པའང་ཡིན་པས་སྡུན་འཇུག་ལ་སྔོན་འཇུག་
ཅེས་པ་ན་རོ་ཅན་དུ་འདོན་ཞིང་འདྲི་བ་བདག་ནི་མ་བརྟགས་པ་ཆེན་པོ་ཡིན་ནོ། །དོན་འདི་
ལ163



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ལ་བརྟེན་ནས་དཔལ་དུས་ཀྱི་འཁོར་ལོའི་བརྡའ་བཞག་མཚམས་མང་པོར་ཕྱུང་པའང་བྱུང་བ་
ཡིན་ནོ། །ཟ་མ་ཏོག་བཀོད་པར་ཡང་། མདུན་སྡུན་དང་ཁ་དོག་སྔོ། ཞེས་བཤད་ཅིང་། སྡུན་གྱི་
མཆན་བུར་ཡང་སུརྦ་ཞེས་ཤར་དང་། གཅིག་པར་བཤད་པས་སོ། །སྔོན་ལའང་སྐད་དོད་
འདི་ག་བྱུང་བ་ནི་རྐྱེན་གྱི་ཁྱད་པར་རོ། །ད་ནི་སྡུན་འཇུག་གི་ཕོ་འཇུག་པའི་ཡུལ་ལ་མིང་
གཞིའི་ཕོ་ཀ་ཅ་ཏ་ཙ་བཞི་དང༌། མོ་ག་ད་ཞ་ཟ་ཤ་ས་ཏེ་བཅུ་ལ་དཔེར་བརྗོད་ནི། ཞྭ་ལུ་ལོ་
ཆེན་གྱི་འགྲེལ་པར་མི་གསལ་བ་རྣམས་བརྗོད་པར་བྱ་སྟེ། དོན་འདས་པ་བརྗོད་པ་ནི།
བཀང་བའི་ལྷུང་ཟེད་བཀང་ནས་ལོང་། །ལོགས་སུ་བཀར་ནས་བཀྲོང་གྱུར་ན། །བགྲེས་པ་
བཀས་ལྟར་འགྱུར་ན་ཡང་། །བཀྲམ་པའི་ཟོང་རྣམས་བཀག་མི་བྱ། །བསྐྱངས་པའི་སློབ་
མས་དྲི་བཟང་བསྐུས། །ལེ་ལོ་བསྐྱུངས་ནས་བསྐྱོམས་ནས་སྡོད། །བསྐྱིལ་ནས་བསྐྱུས་ན་ག་
ལ་རུང་། །བགེགས་བསྐྲད་བསྙེན་པ་བསྐྱལ་ཟིན་ཏོ། །བརྐུས་པ་བསྐོས་པའི་ནང་དུ་སྦྱོས། །
ཞབས་ཀྱི་བཅགས་ནས་བསླབ་པ་བཅས། །རྡོ་བཅག་པ་ལྟར་བཅད་ཀྱང་སླ། །མི་བཅབ་རྟ་
ལ་བཅིབས་པ་ཏེ། །ཚར་བཅད་ཆོས་སྒོར་བཅུག་ན་ལེགས། །བཀར་བཏགས་བཞི་ཡིས་
ཕྱག་རྒྱས་བཏབ། །གཏིང་བའི་གདན་ལ་བཏུས་པའི་ཆོས། །ཕྱེ་མར་བཏགས་ཀྱང་བཏུད་ན་
ཉོན། །སྒྲོ་བཏགས་མིང་བཏགས་ཐག་ལ་བཏགས། །སོ་སོར་བཏགས་ནས་བློ་སྒོ་བརྡོལ། །
བསྟར་བའི་གནས་སུ་བསྟབ་པ་ལོངས། །བསྟེན་པས་མཁས་པས་བསྟན་པའི་ཆོས། །ཉོན་
ལ་བསྟོད་ལ་བསྡོངས་གྲོགས་ཞུས། །བཙས་མ་ཐག་ཏུ་བཙོས་པ་བྱིན། །ཕྱག་བཙལ་
བཙེམས་པའི་ཆོས་གོས་གྱོན། །བཙས་ཁྱེར་བཙགས་པའི་ཆང་མ་ཐུང་། །བརྩམས་པ་
མཐར་ཕྱིན་བརྩིགས་པ་ན། །བཀའ་རྩལ་གང་ཡིན་མཐར་ཕྱིན་འགྱུར། །རིག་པ་བསྒྲུངས་
ནས་སྔགས་བགྲངས་སྟེ། །རིམ་པར་བརྒྱུད་དེ་ཕྲེང་བ་བརྒྱུས། །དྲན་མེད་རྒྱལ་ཡང་རྒྱང་པ་
མེད། །བསྒྱུར་བའི་ཆོས་སློབས་སྒྲུབ་པའི་ལྷ། །འདུར་ཡང་ལས་ཀྱིས་བདས་པ་མེད། །ས་
~ 164



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
ལ་བསྡབས་ནས་བརྡུངས་ཀྱང་རུང་། །བསྡོངས་ནས་བསྡམས་པ་མེད་ན་སླ། །བཟེད་པའི་
ཞལ་བཞེས་བཞེངས་ཏེ་བཞུད། །བཟས་ནས་མི་བཟད་བཟོད་བསྲན་ཆེ། །ལས་མོ་བཟླས་
ནས་བཟླུམས་པ་གཅེས། །ལེགས་བཤད་འདུན་པར་བཤེར་ནས་སྨྲ། །བཤས་ནས་ཤུས་
པའི་ཤ་པག་དོར། །བསྒྲིབ་པ་བསབས་ཤིང་རྒྱང་བསྲིངས་ནས། །ཚུལ་ཁྲིམས་བསྲུངས་སྟེ་
བསྲངས་ནས་སྡོད། །
ཅེས་པ་འདས་པའི་དཔེར་བརྗོད་དོ་འདི་སྐབས་ཀྱི་གཞན་ཞེས་པ་སྔོན་ཆད་སུས་
ཀྱང་ངོས་འཛིན་གསལ་པོ་མ་མཛད་ཀྱང༌། དོན་གང་དང་གང་ཡིན་པའི་མིང་ཙམ་བརྗོད་པ་
འདི་རྣམས་སོ། །བཀའ་མཆིད་བཀའ་དྲིན་བཀའ་བློ་བདེ། །བཀྲག་མདངས་བཀྲ་ཕྱིར་
བཀྱལ་ཀ་སྤང་། །རོ་བསྐ་བ་ཡིས་བསྐལ་བར་མཆོད། །བསྐལ་དོན་ཡུལ་དུས་རང་བཞིན་
སྤང་། །བཅའ་གཞི་ལེགས་པར་ཅུང་ཟན་ཟོ། །བཅའ་བ་ཟ་སར་ཁྲིམས་བཅའ་ཞིང་། །
གཏང་བཟུང་གནས་སུ་བཏུང་བ་རུང༌། །བཙུན་པས་བཙོན་ར་བཙན་ཞིང་སྤང་། །བཙག་
དང་བཙོད་ཀྱང་བཙན་ཐོབས་ལོངས། །བཙགས་བུས་བཙབ་བཙབ་བྱ་མི་དགོས། །བགམ་
ཞིང་བགབ་བྱོན་སློག་མི་བྱ། །བགྲེས་གཞོན་ནོར་ལ་བགོ་བཤའ་གྱིས། །བསྒམ་པའི་བློ་
ཡིས་བཀའ་སྒོ་ཉོན། །ལོ་བརྒྱད་པ་ལ་བརྒྱད་སྐག་སྤོང་། །ལེ་བརྒན་གྱོན་ལ་བརྒལ་
བཏགས་གྱིས། །ཕྱག་བདར་ཕྱི་བདར་བདའ་བའི་ཟས། །བདོག་པའི་དངོས་པོ་ཉོན་མོངས་
བདོ། །བརྡ་ལ་མི་མཁས་བླ་བརྡོལ་སྨྲ། །བསྟུམས་མཁན་མེད་ཀྱང་མདུན་དུ་བརྡར། །
བཞམས་སྒོ་བཞེད་ནས་བཞེངས་བཞུགས་མཛོད། །གསོལ་བཞིའི་ལས་ལ་གཞོན་མ་སྤོང་། །
བཞིན་བཟང་བཞག་ནས་བཞོན་པ་ཞོན། །བཟོ་མཁས་ན་བཟའ་བཟང་པོ་གསོལ། །
བཟའ་མི་ནང་དུ་བཟའ་ན་ཟོང་། །བཤའ་ཚེའི་ནང་དུ་བཤོལ་གཙལ་ཕུལ། །བཤུང་ཞིང་
བཤང་བ་གཞན་དུ་དོར། །བསོད་ནམས་ཆེ་ན་བསོད་སྙོམས་ཀྱིས། །གསེར་བུ་ལྡང་པར་
~ 165



ཐུན་མོང་རིག་མཛོད་ལས། ཁྱོད་ཀྱི་མཛ སྤྱོད་ཕྱོབ།ས་བསྒྲིགས་པོད་དང་པོ།
བསམ་གཏན་བསྒོམ། །དྲི་བསྲུང་བསིལ་བར་བསོད་སྙོམ་སྤོང་། །ཞེས་པ་གཞན་གྱི་དཔེར་
བརྗོད་དོ། །དགོངས་པ་བཀྲོལ་ནས་མདུན་དུ་བཀུག །བཀྲམ་པའི་ནང་དུ་བཀྲབས་པ་
ལོངས། །གཡས་བརྐྱང་གཡོན་བསྐུམ་ཞབས་ཀྱི་སྲངས། །བགེགས་བགྲད་ཁྲོ་བོའི་འཁོར་
གྱིས་བསྐོར། །ཡང་ཡང་བསྐྱར་བའི་ཏིང་འཛིན་བསྐྱངས། །ལེ་ལོ་བསྐྱུང་ཞིང་ཕྲིན་ལས་
བསྐུལ། །ཉེས་པ་བཅིལ་ཏེ་བཅུམས་ནས་སྡོད། །ཁྲིམས་བཅའ་ཞལ་ལྕེ་བཅད་པ་དང༌། །
སྦྱིན་པ་བཏང་ཞིང་རང་རྒྱུད་བཏུལ། །རྩ་བ་བསྟན་ནས་བྱ་བ་བཏང་། །བླ་མ་བསྟེན་ནས་
གདམས་ངག་བསྟིམས། །ཐུགས་དང་བསྟུན་པའི་བསྟོད་པས་བསྟོད། །བླ་མ་བཙལ་ལ་
བཙུགས་ནས་སྒོམ། །བརྩོན་འགྲུས་བརྩིས་ཞིང་བརྩོད་པ་དང་། །མང་པོ་བརྩེགས་ནས་
བརྩམ་མི་གོས། །བགྲོད་ཕྱིར་ལམ་ལ་བགོམ་འདོད་ན། །འབྲས་ལྟར་བགྲུས་ནས་བགྲོས་
ན་འཐད། །བགྲུས་ནས་བགྲོ་གླེང་བགམ་པར་བྱ། །བདར་བའི་སྤོས་དྲི་བདུར་བ་དང༌། །ཕྱི་
བདར་བྱས་ནས་བདེན་པར་བདར། །བསྡོམས་ནས་བསྡུས་ཏེ་དགོན་པར་བསྡད། །དཔོན་
ལ་བསྡོས་ནས་བསྔོགས་ན་དགའ། །དབུ་སྐྲ་བཞར་ནས་བཞེངས་བཞུགས་བྱ། །ས་ལ་མི་
བཞག་ཕྱག་ཏུ་བཞེས། །འཁོན་ནས་གཟུར་ནས་བཟའ་མི་དང་། །ཡོ་བྱད་བཤེར་ནས་
མཆོད་པ་བཤམ། །བཤིག་དང་བཤུར་བཤལ་བྱ་བ་མིན། །ཁ་མིག་གསུམ་ནས་བསད་མི་
བྱ༑ ༑དམིགས་གསལ་དྲིན་གསབ་སྐྱེལ་བསུ་བྱས། ། །
ཞེས་པ་རྣམས་ཀྱི་སྔོན་འཇུག་གི་ཕོ་འཇུག་ཡུལ་ལ་མིང་གཞིའི་ཕོ་མོ་གཉིས་སུ་
བཤད་པའི་བརྐྱང་པ་དང་བརྩེགས་པ་གཉིས་ཀ་ལ་འཇུག་པ་བཅུ་པོ་དེའི་དཔེར་བརྗོད་
བཤད་ནས་མ་འཐུས་པའི་མིང་གཞིའི་མོ་ཡིག་ནས་རྐྱང་འཕུལ་མི་ཐོབ་ཀྱང་བརྩེགས་ནས་
འཕུལ་བ་ང་ཇ་ཉ་ན་ཛ་ར་དྲུག་གི་དཔེར་བརྗོད་བཤད་པ་ནི། སྔ་མ་ལ་འདས་པ་དང་། བར་
པ་རྣམས་གཞན་དང་། ཕྱི་མ་རྣམས་བྱ་བ་ལ་རིམ་པ་བཞིན། བརྔས་བརྔན་དང་བརྔམ་བརྔུབ་
༤ 166མ



སུམ་རྟོབ།ས་ི་སྦྱར་བཤདང་དཔག་མཁས་པའི དགའ་སྟོན།
པར་བྱ། །བསྔགས་འོས་སྡུག་བསྔལ་བསེལ་བར་བསྔོ། །བརྗོད་མེད་གཟི་བརྗིད་བརྗོད་པར་
བྱ༑ ༑བརྙིང་བརྣོགས་ཕྱག་བརྙན་བསྙབ་པ་དང་། །བསྙད་ཀྱང་བསྙུན་མེད་བསྙལ་ཏེ་བཞག །
བརྣགས་ཀྱང་བརྣབ་བརྣན་མི་རུང་། །བསྣུབས་ནས་བསྣབས་པའི་མཚོན་གྱིས་བསྣུན། །
བརྫངས་ནས་བརྫངས་ཏེ་བརྫུན་མི་བྱ། །བརླབས་པའི་བརླང་པོ་བརླག་པ་དང༌། །བྱིན་
རླབས་རླ་ཤ་བརླན་མི་བྱ། ཞེས་སོགས་རྒྱས་པར་ཤེས་པར་བྱའོ། །
གཉིས་པ་སྔོན་འཇུག་མ་ནིང་གི་འཇུག་ཚུལ་གཉིས། སྤྱིར་བཤད་པ་དང་། བྱེ་བྲག་
ཏུ་བཤད་པའོ། །དང་པོ་ནི། མ་ནིང་སོགས་རྐང་པ་གཅིག་ཏེ། སྔོན་འཇུག་གི་མ་ནིང་ག་ད་
གཉིས་ནི་དངོས་པོ་བདག་གཞན་གཉིས་ཀ་དང་དུས་ད་ལྟ་བའི་ཆེད་དུ་འཇུག་ཅེས་པའོ། །
འདིར་ཞྭ་ལུ་ལོ་ཆེན་གྱི་འགྲེལ་པར་སྔོན་འཇུག་གི་མ་ནིང་ག་ད་གཉིས་ནི་དངོས་པོ་
བདག་གཞན་གཉིས་དང་དུས་ད་ལྟ་བའི་ཆེད་དུ་འཇུག་པ་གཙོ་ཆེ་བ་ཉིད་ཡིན་ཏེ། བདག་
གཞན་གཉིས་ཀ་ལ་འཇུག་པ། གཏན་ཚིགས། གཏམ་གཏོང་། བསམ་གཏན་སོགས་དང་།
ད་ལྟར་བ་ལ་འཇུག་པ། དགོངས་སུ་གསོལ། དགྱེས་པར་མཛོད། ཅེས་སོགས་འགོད་པར་
མཛད་དོ། །
གཉིས་པ་བྱེ་བྲག་ཏུ་བཤད་པ་ལ་གཉིས་གའི་འཇུག་པ་དང་དའི་འཇུག་པའོ། །དང་
པོ་ལ། བདག་གཞན་གཉིས་ཀ་ལ་འཇུག་པའི་དཔེར་བརྗོད་ནི། གཅིག་གིས་གཅིག་ལ་
གཅེན་དང་གཅུང་། །གཅིན་དང་གཅི་བ་གཅེར་བུར་གཏོང་། །གཅོང་གི་གཅོང་སྐད་གཅོང་
རོང་འདོན། །རྣམས་དཔྱོད་ཡོངས་གཅོད་གཅེའུའི་དཔྱད། །གཏུམ་པོ་གཏུམ་མོ་གཏི་མུག་
ཅན། །གཏུན་དང་གཏུན་ཤིང་གཏོས་མི་མཉམ། །སྒོ་གཏན་གསེར་གྱི་བདག་པོས་
བཅུག །གཏོལ་མེད་གཏན་དུ་གཏན་ཚིགས་ཀྱི། །ཁ་གཏིང་མི་མཚུངས་གཏམ་མ་སྨྲ། །
གཙུབས་ཤིང་གཙུབས་གཏན་གཙོད་རུས་གཙེས། །གཙོ་བོ་གཙུག་ཏོར་གཙུག་ལག་ཁང་། །
ལ167ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གཉའ་བར་གཉའ་ཞུགས་གཉེན་པོ་དཀའ། །གཉེར་མ་གཉིས་ནས་ཉིད་མ་ལོག །དཔུང་
གཉེན་གཉུག་མའི་དོན་ལ་ཆོལ། །གདོད་ནས་གདུག་པའི་གདོན་བཞུགས་པ། །གདོན་མི་
ཟ་བར་དགུང་གདུགས་གདའ། །གདམས་ངག་གདངས་སྙན་གདུང་རབ་བར། །གདུགས་
ཕུབ་གདོང་བསྟན་གདུ་བུ་ཁྲོལ། །གནད་དང་གནང་བཀག་གནས་ལུགས་སྟོན། །གནམ་དུ་
གནམ་བགྲེང་གནོད་མི་འགྱུར། །གནའ་དུས་གནམ་ལྟར་གནག་པའི་གནས། །ཀུན་གཞིས་
གཞལ་བྱའི་རྣམ་བཞག་སྟོན། །གཞོན་ནུ་ཡིད་གཞུང་གཞན་དོན་གཞོལ། །བསླབ་གཞི་
གཞན་ངོར་འཚོ་ཞིང་གཞེས། །ནང་གྲོལ་གཞག་དང་གཞུངས་པ་དང་། །ས་གཞི་གཞིས་ཀ་
ནམ་གཞག་སྟན། །གཟུགས་བཟང་གཟི་བརྗིད་གཟི་གདངས་བཟང་། །བཟོད་ནས་གཟིར་
གཟིགས་གཟུ་བོའི་བློས། །གཟེངས་གཏོད་གཟེག་ཟན་གཟུ་འདུམས་གཟུད། །ད་གཟོད་
གྲུ་གཟིངས་གཟར་བུ་གཟོང་། །གཡར་སར་གཡེང་བག་རྣམ་གཡེང་སྤང་། །ལོག་གཡེམ་
གཡོ་ཅན་གཡོ་རྒྱུ་གཡབ། །གཡུང་མོ་གཡར་དམ་གཡུང་དྲུང་ལྟར། །གཡའ་ཅན་གཡན་པ་
གཡའ་མ་སྒོག །གཤིན་རྗེ་གཤེད་པོ་དབུ་སྐྲ་གཤོར། །ས་གཞི་གཤིན་པོར་གཤོལ་
གཤིབས་ནས། །གཤགས་བྱེད་གཤེ་དང་གཡུལ་མ་གཤོམ། །གཤིས་ལུགས་གཤོགས་
པས་འདིར་གཤེགས་ཤིག །གསོག་གསོབ་མི་གསང་གསང་བ་སྒྲོག །ཁ་གསག་གསོག་
འཇོག་གསུས་པ་གསོ། །ནང་གསེས་རྡོ་དྲིལ་གསིལ་ཞིང་དོར། །གསེག་ཤང་མཁར་བསིལ་
གསོ་རས་སར། །གསལ་ཞིང་གསོང་པོར་ཆུད་མ་སོན། །ཞེས་པ་བདག་གཞན་དཔེར་
བརྗོད་ཡིན། །དེ་ན་ད་ལྟར་དཔེར་བརྗོད་པ། །ཚར་གཅོད་རྡོ་གཅོག་གཞལ་མ་གཅལ། །
དྲུང་གཏུགས་ཆན་གཏོགས་སྤྲིན་བཞིན་གཏིབས། །གཞན་གྱིས་གཙེས་ཀྱང་རང་བཞིན་
གཙང་། །གཉའ་བོ་གཉིད་ལོག་དོན་དུ་གཉེར། །གདུག་པ་འདུལ་ཕྱིར་གསོལ་བ་གདབ། །
གནོད་མེད་གནངས་སོགས་མ་འགྱངས་པར། །དྲན་པ་ཉེར་བཞག་གཞོགས་སློང་མེད། །
ལ 168



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
གཟུང་འཛིན་རྡོ་རྗེ་གཟེག་མས་གཞོམ། །མི་གཡེལ་གཡུ་ཡི་རྒྱན་འདོགས་གཡེར། །ཚེ་
གཤམ་གཤེར་རྒྱུན་བརྒལ་བ་སྤོང་། །རྣ་བ་གསང་ཡང་གསོལ་སྨན་གསོལ། །ཞེས་པའོ། །
མ་ནིང་གཉིས་པ་དས་འཕུལ་བའི་དཔེར་བརྗོད་རིམ་པ་བཞིན། དཀོན་མཆོག་དཀར་པོའི་
དཀྱེལ་ཆེ་ཞིང་། །དཀྱིལ་འཁོར་དཀྲོངས་བསྐྱེད་ལྷ་ལ་དཀྲུགས། །དཀུ་སྐབས་དཀོས་ཐག་
དཀོར་མཛོད་དཀྲོགས། །དྲི་ལ་དཀུ་བ་དཀན་ལ་བོར། དཔང་པོས་དཔག་ཚད་དཔེ་བྱང་
དཔོགས། །དཔའ་བོ་དཔེན་ཞིང་དཔུངས་པ་གཏུམ། །དཔོན་པོ་གསོ་དཔྱད་དཔྲལ་དཔངས་
མཐོ། །དཔྱིད་ཀ་དཔྱིད་ཀྱོག་དཔྱ་ཁྲལ་ལེན། །དགེ་སྦྱོར་དགོན་པ་གང་སླར་གྱིས། །སྐྱེ་
དགུས་དགོ་བ་མཐའ་ལ་དགར། །དགུང་སྔོན་དགུ་ཚིག་རི་མོ་དགོད། །དགོན་དུང་ཅན་གྱི་
ལས་མ་དགག །དངོས་བརྒྱུད་དངོས་དང་དངོས་མེད་མཁྱེན། །སྙན་ངག་མཚར་དུ་མངར་
བ་ནི། །གསེར་དངུལ་ཟིལ་དངར་དངོས་ལས་ལྷག །དངོམ་བག་ཆེ་བའི་དངོས་གྲུབ་སྩོལ། །
དབང་ཕྱུག་དབང་ཐང་དབུ་རྨོག་བཙན། །དབེན་པར་དབུ་མ་གཏན་ལ་དབབ། །དབྱངས་
སྙན་དབྱིབས་ལེགས་དཔྲལ་དབྱེལ་ཆེ། །དབྱིག་དབྱུག་དབྱེ་བའི་དབྱེན་མ་བྱེད། །དམུ་རྒོད་
དམུ་ཆུ་དམུས་ལོང་པ། །དམིགས་བུ་དམག་དཔོན་བློ་དམན་དག །ཉེས་དམིགས་དམའ་མོ་
དམིགས་ཀྱིས་བསལ། །དམྱལ་བར་དམྱུག་ཀྱང་དམིགས་མེད་སྒོམ། །བདག་གཞན་
གཉིས་པོ་ད་ལྟར་ནི། །དཀྱུས་ལེགས་དཀྲུགས་ན་ག་ལ་རུང་། །དཔང་པོས་རྗེས་དཔག་
དཔྱིས་ཕྱིན་བྱོས། །ཟོང་དགྲོམ་ཁལ་དགལ་བདེ་ལ་དགོད། །དངངས་ཤིང་དངན་ཐེན་བྱེད་
པ་མིན། །དབྱུང་ཞིང་དབྲལ་དང་དབྲི་མི་བྱ། །འཛུམ་དམུལ་དམོད་པ་མ་དོར་ཞིག །ཅེས་
པས་མ་ནིང་གི་འཇུག་པ་བཤད་ཟིན་ཏོ། །
གསུམ་པ་སྔོན་འཇུག་གི་མོ་ཡིག་བཤད་པ་ལ་གཉིས། སྤྱིར་བཤད་པ་དང་། སོ་སོར་
དཔེར་བརྗོད་པའོ། །དང་པོ་ནི། མོ་ནི་རྐང་པ་གཅིག་སྟེ། སྔོན་འཇུག་གི་སྡེ་ཚན་ནང་ནས་
མ169-
ར
རྗེ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
མོ་འ་ཡིག་ནི་བདག་གཞན་གཉིས་ཀྱིས་ཟླས་ཕྱེ་བའི་བདག་དང་། དུས་གསུམ་གྱི་ནང་ནས་
མ་འོངས་པ་ལ་འཇུག་ཅེས་པའོ། །འདི་ལ་ཞྭ་ལུ་ལོ་ཆེན་གྱི་འགྲེལ་པར། སྔོན་འཇུག་གི་མོ་
འ་ནི་དངོས་པོ་བདག་དང་དུས་མ་འོངས་པ་སྟོན་པའི་ཕྱིར་དུ་འཇུག་སྟེ། དཔེར་ན། མགོན་
པོ་ཆེན་པོ་བདག་འཚལ་ལོ། །ཞེས་དང༌། བདག་ཕྱག་འཚལ་དང་བདག་འདུད་དོ་ཞེས་
སོགས་བདག་གི་སྒྲ་སྦྱར་བ་དང་། མ་སྦྱར་ནའང་དེའི་དོན་ཅན་གྱི་འས་འཕུལ་ཅན་རྣམས་
དང༌། མ་འོངས་པ་སོགས་ལ་འཇུག་པ་ནི། བྱ་བ་འགྲུབ་པར་འགྱུར། སངས་རྒྱས་འབྱུང་
བར་འགྱུར། ནད་ལ་འཛེམ་པར་བྱ་ཞེས་སོགས་མང་པོ་རྣམས་སོ། །ཞེས་འགོད་པར་མཛོད་
གཉིས་པ་སོ་སོའི་དཔེར་བརྗོད་ནི་རིམ་བཞིན། མིང་འགོང་མི་འགལ་འཕེལ་འགྲིབ་
མེད། །འགུལ་འགྲིག་འགྲིམ་འགྲུལ་འགྲོགས་པ་བདེ། །འགུམ་ཚེ་འཚོགས་འདུས་མགྲོན་
ལྟར་འགྱེས། །འགྱིང་ཞིང་འགྲན་འགྱེད་འགྲས་པའི་རྒྱུ། །འགྲོ་བའི་འགྲམ་པ་དུས་སོགས་
འགོ། །ནད་འགོ་ཆུ་འགོ་འགྱོད་པ་མེད། །བློ་དང་བུ་ལོན་ཐབས་ཀྱིས་འཇལ། །འཇོལ་པོ་
འཇུངས་ཞིང་འཇག་མ་བཞིན། །འཇོག་འཇིབ་ཇི་ཙམ་འཇངས་ཀྱང་འཇུ། །མཆོ་འཇིང་
མཉམ་འཇོག་འདོད་འཇོ་འཇམ། །འཇོ་སྒེག་ལ་འཇུག་འཇིག་རྟེན་འཇིལ། །བདུད་འདུལ་
འདུལ་བ་ལ་མི་འདའ། །འདུ་འཛིའི་འདམ་ལས་མྱུར་དུ་འདོན། །འདམ་བུའི་འདབ་མ་འོམ་
གྱི་དྲི། །འདུ་ཤེས་འདུ་བྱེད་འདུས་བྱས་ཡིན། །ཚོན་འབྱུག་འབྱོལ་ཞིང་འབྱེད་པ་དང་། །
རབ་འབྱམས་འབྱམས་ཟླས་བྱང་སེམས་འབྱོངས། །འབྲོག་གི་ཆུ་འབྲུབ་འབྲུག་གི་སྒྲ། །
རྗེས་འབྲང་མཚང་འབྲུ་འབྲི་པ་སྤོངས། །མ་འཇིངས་ལ་འཇོལ་ལམ་ལ་འཇུད། །སྒྲིབ་པ་
མཛད་ཕྱིར་འདུ་འཛི་འཛེབ། །འཛུམ་ཞིང་དྲན་འཛིན་འཛབ་ཀྱང་བཟླ། །ལམ་ལ་འཛུན་
ཞིང་ཕྱེ་སྐྱལ་འཛངས་། །འཁྲུག་པ་འཁྲུལ་ལ་འཁྲི་ལ་འཁྱུད། །འཁོགས་ཤིང་འཁྱོགས་
ལ 17)ལ



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
འཁྱལ་ཡུལ་འཁྱར་སྤངས། །འཁྱོགས་འཁུམས་འཁྱོར་ཞིང་འཁོར་ཞིང་འགྱུར། །མཁར་རྔ་
བཞིན་དུ་ཡིད་ཁུལ་འཁོལ། །ཉི་མ་འཆར་དུས་ཆོས་འཆད་ཅིང་། །ལྟུང་བ་མི་འཆབ་ཆ་
ལུགས་ཆོས། །འཆར་སྒོ་ཆུང་ཡང་འཆབ་པ་སྤོངས། །འཚུམས་ཤིང་འཆོལ་པར་སྤྱོད་པ་
སྤངས། །འཆལ་ཞིང་འཆུས་ཀྱང་ལྷུང་བཟེད་འཆང་། །འཐོར་འཐུང་རྗེས་སུ་སྤོས་དུད་ཐུལ། །
མེ་ཏོག་འཐུ་ཕྱིར་འཐབ་མོ་དང་། །འཐུར་དུ་འགྲོ་བ་འཐེན་པ་འཐད། །རྣམས་འཕྲུལ་མཁས་
ཤིང་འཕྱང་འཕྲུལ་འདོར། །འཕོངས་པ་མགོ་ཕུར་གི་འཕངས་གཏོད། །འཕྱེ་བོ་ཕྱེ་འདྲའི་
འཕྱོན་མ་ནི། །དུག་པོ་འཕྱར་ཞིང་འཕྱན་པར་བྱེད། །ཕྱག་འཚལ་སྐལ་བ་དང་མཚམས་
པར། །ཉི་ལྟར་འཚེར་བའི་འཚོ་མཛད་པ། །ཉེར་ཚེ་ཞི་ཞིང་འཚང་རྒྱར་གསོལ། །ད་ནི་མ་
འོངས་དཔེར་བརྗོད་པ། །མདུད་འགྲོལ་དོན་གྲུབ་དེ་ལ་འགོད། །འཇབས་ཤིང་འབྱར་ནས་
འཇོམས་པར་བྱེད། །འདུན་པས་ལུད་ཅིང་གསོལ་བ་འདེབས། །སྡིག་པ་མི་བྱང་ཚེ་འབྱི་
དཀའ། །འཛུམ་ཞིང་འཛེག་ན་སྐས་འཛུགས་དགོས། །འཁོར་ཞིང་འཁྱམ་པའི་འཁྲི་བ་ཆོད། །
འཆི་འཚེ་འཆེལ་བའི་འཆགས་པ་འཚོལ། །འཆང་རྙིང་འཐུང་ན་མགོ་འཐོམས་འགྱུར། །
འཕྱོ་ལྡིང་འཕྱར་ཞིང་འཕྱག་མ་མཁས། །འཚག་མ་འཚལ་ཚེ་ཚོགས་ལ་བཏུད། །ཞེས་ཏེ་
རིམ་བཞིན་ཤེས་པར་བྱ། །ཞེས་སོ། ། །
བཞི་པ་སྔོན་འཇུག་གི་ཤིན་ཏུ་མོ་མའི་འཇུག་ཚུལ་གཉིས། སྤྱིར་བཤད་པ་དང་། བྱེ་
བྲག་ཏུ་བཤད་པའོ། །དང་པོ་ནི། ཤིན་ཏུ་སོགས་རྐང་པ་གཅིག་སྟེ། སྔོན་འཇུག་གི་སྡེ་
མཚན་རྣམས་ཀྱི་ནང་ནས་ཤིན་ཏུ་མོ་མའི་འཇུག་འཚུལ་ནི་བདག་གཞན་དང་དུས་གསུམ་ག་
ལ་མཉམ་པར་འཇུག་པ་ཡིན་ཞེས་པའོ། །སྐབས་འདིར་ཞྭ་ལུ་ལོ་ཆེན་གྱིས། དེའང་འདས་
པ་ལ་འཇུག་པ་ནི། དཔེར་ན། མཁས་པ། དེས་མཚན་པ། མཛེས་པ། འོག་ཏུ་མནན་པ།
མགུ་བའི་མཉེས་པ། ཀོ་བ་མཉེས་པ། སྡུལ་གྱི་མནར་བ། ལུང་མནོས་པ། ན་བཟའ་
~ 171 ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
མནབས་པ་ལ་སོགས་པ་རྣམས་སོ། །ད་ལྟར་བ་ལ་ནི། དེ་མཛོད་ཅེས་དང་། ཆུ་ལས་སྒྲོལ་
བར་བྱེད་པའི་མཉན་པ་ཞེས་པ་ལྟ་བུ་དང་། མ་འོངས་པ་ལ། ཆོས་མཉན་པར་བྱ། ཞེས་པ་
ལྟ་བུ་དང་། བདག་དང་གཞན་ལ་མགོན་དང་། མཚུངས་དང་མཐོང་ལ་སོགས་པ་སྟེ། འདི་
ཡང་བདག་གཞན་དང་དུས་གསུམ་ལ་རིས་སུ་འཆད་པར་སྤྱིར་འཇུག་པ་དང་སོ་སོ་ལ་
འཇུག་པ་གཉིས་སུ་རྟགས་ཏེ་ཤེས་པར་བྱའོ། །ཞེས་འགོད་པར་མཛད་དོ། ། །
གཉིས་པ་སོ་སོར་བཤད་པ་ནི། ཐུན་མོངས་དུ་དཔེར་བརྗོད་པ། མཁའ་མཉམ་
མཁས་ཤིང་དཔེ་འཁྱུད་མེད། །མཁན་པོས་མཁོ་དགུ་སྔར་བཞིན་མཁྱེན། །མཁན་མ་ཞུན་
མཁན་མཁར་དུ་ཞོག །མཁྲང་མཁྲེགས་ལ་མཁས་མཁུར་བ་བཀང་། །འཁུར་ཚོས་མཁན་
མ་མཁྲིས་པའི་ནད། །མཆོག་གྱུར་མཆོད་ནས་སྐྱབས་སུ་མཆི། །མཆེད་ལྕམ་མཆིང་བུའི་
རྒྱན་གྱིས་མཆོར། །བཀའ་མཆིད་མཆིག་གཏན་མཆིག་དགུ་ལྟར། །མཆོངས་པ་མཆིལ་པ་
ཇི་བཞིན་མཆིས། །མཆན་གྱི་མཆིས་བྲང་མཆིལ་པས་བཟུང་། །ཡི་གེའི་མཆན་དང་རུས་ཀྱི་
མཆིམས། །མཐོན་མཐིང་མཐོན་དགའ་མཐེ་བོ་ཙམ། །མཐོ་དམའ་མི་མཐུན་མཐོ་ཡི་
གཞལ། །མཐའ་ཁབ་མཐའ་ཡས་མཐའ་དག་གཟིགས། །མཐང་གོས་སྲན་མཐུག་མཐར་
བྱིས་གོ། །མཐོན་དཀར་མཐོན་ན་མཐོ་རིས་མཐོང་། །མཐངས་ཕྱེད་མཐོ་ཡོར་མཐོ་
མཚམས་མཐོལ། །མཚན་དཔེས་མཚན་མའི་མཚུངས་མེད་མཚན། །མཚོ་བྱ་མཚན་འཛིན་
མཚང་དུ་ཆེ། །ཕྱག་མཚན་ངོ་མཚར་མཐོངས་བས་མཚེངས། །རྒྱ་མཚོ་མཚེའུའི་ཕྱོགས་
མཚམས་དང་། །མཚའ་ལུང་མཚེ་མ་མཚུན་གྱི་ལྷ། །ཉིན་མཚན་མཚལ་གྱི་མཚན་ལྟར་
འཚེར། །མཚོན་བྱ་མཚན་རྟོག་མཚན་ཉིད་ཟུང་། །མགོན་པོའི་མགུར་དང་མགུལ་མགྲིན་
ནས། །མགལ་མེད་ལྟར་མགྱོགས་མགྲོན་དུ་གཉེར། །མགར་བའི་མགོན་པོ་མགུ་བར་
མཛད། །མགོ་འཇུག་འཇུག་མ་མཇུར་བུ་མེད། །མི་མཇེད་ཞིང་གི་བདག་པོ་མཇལ། །
ལ172ལ



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
མདུང་རྩེ་མདའ་ཡི་མདེའུ་ནི། །གཞི་མདོའི་མདོས་འདྲ་མེ་མདག་གིས། །མདངས་དང་
མདོངས་དང་མདན་པ་བསྲེག །མདངས་སང་ཕུ་མདར་ར་མདའ་རྒྱུག །གདོངས་གསོལ་
མདོར་བསྡུས་མདོ་སྡེ་ལྟོས། །མཛེས་པའི་མཛོད་སྤུ་མཛུབ་གང་ལྷག །མཛའ་བོ་མཛེ་ནད་
མཛེར་པ་ཅན། །ཞི་མཛད་གནོད་མཛེས་མཛོད་འཛིན་པ། །མཛངས་ཤིང་མཛེས་པས་མཛོ་
ར་སྤོངས། །མངའ་རིག་མངའ་བདག་མངའ་ཐང་ཆེ། །མངན་ཐེན་མངོན་འགྱུར་མངོན་
སུམ་སྤོངས། །མངར་ཁ་མངག་གཞུག་མངགས་ནས་ལོངས། །མངོན་པ་མངོན་ཤེས་མངོན་
སུམ་མངའ། །མངལ་གྱི་གཙང་གཙོག་མངོན་མཚན་ཆེ། །གཉན་ཡོད་གནས་སུ་ཉམས་
གཞག་དོན། །མཉེས་ཤིང་སྒྲིམས་ཏེ་མཉམ་པར་གྱིས། །མཉམ་མེད་མཉེལ་བ་མི་མངའ་
ཡང་། །ར་མཉེ་བཞིན་དུ་མ་མཉེ་ཞིག །མནག་དཀའ་མནོག་ཆུང་མནའ་མ་ཡི། །དྲི་མ་
གནམས་ཞིང་ནུ་མ་མནུན། །ཆོས་གོས་མནབས་ནས་ཁན་ངག་མནོས། །མནལ་དར་མནར་
སེམས་བསམ་མནོ་སྤོངས། །ལས་ཀྱི་མནར་བ་མནར་མེད་ལྟུང་། །མནན་དང་མནོར་བའི་
ཞེ་མནའ་མཛོད། །སྔོན་འཇུག་ཆ་ཙམ་བཤད་ཟིན་ཏོ། །
གཉིས་པ་རྗེས་འཇུག་རྒྱས་པར་བཤད་པ་ལ་གཉིས། རྟགས་ངོས་བཟུང་བ་དང་།
འཇུག་ཚུལ་བྱེ་བྲག་ཏུ་བཤད་པའོ། །དང་པོ་ལ་དོགས་པ་དཔྱད་པ་ནི། སྤྱིར་རྗེས་འཇུག་ལ་
ཕོ་མོ་མ་ནིང་གི་རྟགས་ཀྱི་དབྱེ་བའི་ངོས་བཟུང་སུམ་ཅུ་པ་ནི་མ་བཤད་ལ། རྟགས་འཇུག་
ལས། རྗེས་འཇུག་གི་ཡི་གེ་བཅུ་པོ་ལ། །ཕོ་མོ་མ་ནིང་གསུམ་དུ་དབྱེ། །ཕོ་ལ་སྐྱེས་བུ་རབ་
འབྲིང་གསུམ། །མོ་ལ་མོ་དང་ཤིན་ཏུ་མོ། །མ་ནིང་འགྱུར་དང་མཚན་ཉིད་དང་། །མཚན་
མེད་དག་དང་གསུམ་དུ་འདོད། །ཅེས་དང་། ཕོ་གསུམ་མོ་གཉིས་མ་ནིང་གསུམ། །ཞེས་པ་
ཙམ་ལས་གསལ་བར་མ་བྱུང་ན། ཞྭ་ལུ་ལོ་ཆེན་གྱི་འགྲེལ་པར་ཡང་། འདི་ལ་ངོས་འཛིན་
ལུགས་མི་འདྲ་བ་འགའ་སྣང་ཡང་། རེ་ཞིག་འདི་ཉིད་འཐད་པར་མངོན་ནོ། །ཞེས་བཀོད་
~ 173



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ནས་ངོས་འཛིན་པའི་ཚེ། ད་བ་ས་གསུམ་ཕོ། འ་ར་གཉིས་མོ་དང་། ག་ང་ན་མ་རྣམས་མ་
ནིང་། ནང་གསེས་ལ། ད་བ་ས་གསུམ་རིམ་བཞིན་སྐྱེས་བུ་རབ་འབྲིང་ཐ་གསུམ་དང་། མོ་
ཙམ་འ་དང་། ར་ཤིན་ཏུ་མོ། ག་ང་ན་གསུམ་འགྱུར་བ་མ་ནིང་མ་མཚན་གཉིས་པ་ལ་མཚན་
མེད་དུ་མཛད་མོད། ད་བ་ས་གསུམ་དེ་ལྟར་ཡིན་དུ་ཆུག་ཀྱང༌། ག་ང་གཉིས་མ་ནིང་དུ་
མཛད་ན། སུམ་ཅུ་པར། དང་པོ་གཉིས་ལ་དང་པོ་མཐུན། །ཞེས་པ་རྟགས་འཇུག་དང་
བསྟུན་པ་ནི། ག་ང་གཉིས་མིང་གཞིའི་མོ་ཡི་ཡི་གེས་མིང་མཐའི་རྗེས་འཇུག་མ་ནིང་དྲངས་
པར་འགྱུར་བས། མ་ནིང་གི་མ་ནིང་ངོ༌། །ཞེས་པ་དང་འགལ་ཞིང་དེར་མ་ཟད། མོ་ཡིས་མོ་
ཡིས་མིང་མཐའ་དྲངས། །མ་ནིང་གི་ནི་མ་ནིང་ངོ༌། །ཞེས་པའི་འབྲི་སྣོན་དུ། རྗེས་འཇུག་གི་
མ་ནིང་ག་ལྟ་བུ་དག་གིས་ནི་རྗེས་འཇུག་གི་མ་ནིང་ག་ང་ན་མ་ལ་རྣམས་ཞུགས་པའི་མིང་
མཐའ་དྲངས་བར་བྱ་སྟེ། དཔེར་ན། བདག་གི་དྲུང་གི་ལྷ་བྱིན་གྱིས། །གཏམ་གྱི་སྦྱོར་བ་
དལ་གྱིས་བྱས། །ཞེས་པ་ལྟ་བུ་སྔར་སུམ་ཅུ་པར་རྣམ་དབྱེ་དྲུག་པའི་སྒྲ་མཐུན་སྦྱོར་བའི་ཆ་
ནས་དང་འདིར་རྗེས་འཇུག་གི་སྒྲ་མཐུན་སྦྱོར་བའི་ཆ་ནས་བཤད་པའོ། །ཞེས་འགོད་པར་
མཛད་སྣང་བ་འདི་འདྲ་ནི་རིག་པར་སྨྲ་བ་རྣམས་ལ་ཤིན་ཏུ་མི་མཛེས་པས་སྣང་སྟེ། དེའི་
གོང་ཉིད་དུ། ཕོ་ཡིག་ཏེ་མིང་གཞིའི་ཕོ་ཀ་ཅ་ཏ་པ་རྣམས་ཀྱིས་རྗེས་འཇུག་ལོ་ཡི་མིང་མཐའ་
སྟེ་ད་བ་ས་གསུམ་ཞུགས་པ་དྲངས་བར་བྱ་སྟེ། དཔེར་ན། དཔྱིད་ཀ །ཐད་ཀ་སོགས་དང་།
མིང་གཞིའི་མོ་མ་ཡིག་རྗེས་འཇུག་གི་མོ་འ་ར་གཉིས་མིང་མཐའ་དྲང་བར་བྱ་སྟེ། དགའ་མ།
ཟར་མ་ཞེས་པ་ལྟ་བུའོ། །ཞེས་བཀོད་པ་ལྟར་ན་མིང་གཞིའི་མ་ནིང་གིས་ཡི་གེས་རྗེས་
འཇུག་གི་མ་ནིང་ག་ང་ཞུགས་པའི་མིང་མཐའ་འདྲེན་དགོས་པར་མ་ཡིན་ནམ། རྗེས་འཇུག་
གིས་རྗེས་འཇུག་འདྲེན་ཞེས་པ་འདི་ནི་ངོ་མཚར་བའི་གཏམ་དུ་སྣང་ངེས། གཞན་ཡང་མོ་
གཉིས་དང་མ་ནིང་གསུམ་གྱི་ངོས་འཛིན་འདི་རྣམས་ཀྱང་འཐད་པའི་ཕྱོགས་ཙམ་དུའང་མ་
ལ 14



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
ཕྱིན་པར་སྣང་ངོ་། །
ཡང་ཞབས་དྲུང་དཔའ་བོའི་འགྲེལ་པར། བྱས་ཏེ་བྱེད་དོ་གྱུར་ཏེ་སོགས་བསྡུ་བའི་
རྫོགས་ཚིག་ཕོ་ཡིག་སྦྱར། ཞེས་པ་ལ་སུམ་ཅུ་པར། རྗེས་འཇུག་གི་ཡི་གེ་བཅུ་པོ་ནི། མིང་
གང་གི་ནི་མཐར་སྦྱར་བ། །དེ་ལ་ཨཱ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ། །
ཞེས་པའི་དངོས་ཤུགས་ཀྱི་རྫོགས་ཚིག་དང་བཅས་པ་སས་གནོད་དོ། །དེས་སུ་འདིས་སུ་
བྱས་སོ་ཞེས། ཞེས་པའི་སུ་ཡིག་ནི་ལ་དོན་དུ་སྣང་ལ། གཞན་པ་ནི་སླར་བསྡུ་གོང་བཞིན་
ནོ༑ ༑ག་མཐར་ལ་དོན་ཏ་སྦྱོར་བའང་། ག་ང་གཉིས་ནི་རྗེས་འཇུག་གི། །མོ་ཡིག་ཡིན་ཕྱིར་
མོ་ཡིག་གིས། །ཕོ་ཡིག་དྲངས་པ་ཉིད་དུ་འགྱུར། །དེ་ཚེ་ཕོ་ཡིས་ཕོ་ཡིག་དྲངས། །མོ་ཡིས་མོ་
དང་མ་ནིང་གིས། །མ་ནིང་དྲང་ཞེས་རྟགས་འཇུག་ལས། །གསུངས་པའི་གཞུང་དང་དངོས་
སུ་འགལ། །དེས་ན་རྒྱ་གར་སྐད་དུ་ཞེས། ད་ཡིག་དབུ་ཞུགས་སྒྲོག་པ་ནི། །ཐོན་མའི་
དགོངས་པ་ཡིན་མོད་ཀྱང༌། །ཧ་ཅང་གྲགས་ཅེས་རང་སོར་ཞོག །ཅེས་པའི་ལ་དོན་ལ་ནི་
རྣམ་དབྱེ་ཡིན་པས་རྒྱ་གར་གྱི་སྐད་ལ་ཞེས་པའི་དོན་ཡིན་གྱི་མིང་མཐའ་དྲངས་པ་མ་ཡིན་
པས། ལ་དོན་དུ་ཏུ་སུ་རུ་སྟེ། །ལ་དོན་དྲུག་ལ་ཕོ་ཡིག་ཏུ། ཞེས་སོགས་དོན་མ་ཡིན་ནོ། །
ལྷག་བཅས་ས་སྟེ་ཁོ་ན་ལ། །ངེས་བཟུང་མཛད་ཕྱིར་ལྷག་བཅས་ཀུན། །ས་སྟེ་སྦྱར་ན་
མཁན་པོ་མཉེས། །དེ་ཚེ་ད་མཐར་དེ་ཡིག་དང་། །ས་ན་ར་ལ་ཏེ་རྐྱང་ཞེས། །བརྗོད་པ་པོ་
རྣམས་ངལ་བར་ཟད། ཞེས་པའི་གཞུང་ཚིག་ལ་ངེས་བཟུང་མེད་ཀྱང་དངོས་བསྟན་དུ་ས་སྟེ་
ཡིན་མོད་ཀྱི་ཤུགས་ལས་ཏེ་དེའང་འབྱུང་བ་མིན་ནམ་ཅི། ཤུགས་བསྟན་གང་དུའང་མི་བྱེད་
ན་ནི། གང་མིང་གི་ནི་ཡ་མཐའ་ན། སྦི་ལིངྒ་ཡི་སྒྲ་མེད་པ། ཞེས་སོགས་ཀྱི་དགག་སྒྲ་ཐོག་
མ་མ་གཏོགས་ལ་འབྱུང་བར་མ་བཤད་པས་གཟུགས་མེད་སོགས་མཐའ་ནས་འབྱུང་བའང་
ཁེང་པར་འགྱུར་རོ། །དེར་མ་ཟད་ལ་དོན་སོགས་ལའང་མིང་མཐའ་འདྲེན་པར་བྱས་ནས་
175



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སྐབས་འདི་ཁོ་ནར་ད་དྲག་གི་མིང་མཐའ་འདྲེན་ཚུལ་འགོགས་པའང་མཐད་པར་མ་མངོན་
ནོ༑ ༑གཞན་ཡང་། རྗེས་འཇུག་མོ་ཡིག་ག་ང་ཡི། མོ་ཡིན་ཕྱིར་དེ་དག་དྲངས། རྗེས་འཇུག་
ན་མ་ར་ལ་ལ། །མ་ནིང་ཡིན་ཕྱིར་མིང་གཞིའི་ཡང་། །མ་ནིང་ང་ཉ་ན་མ་དྲང་། །ར་ལ་ཧ་
གསུམ་མ་ནིང་གི། །བྱེ་བྲག་ཡིན་ཕྱིར་རྒྱང་དུ་རུ། ཞེས་པའི་ང་ཉ་ན་མ་རྣམས་ཤིན་ཏུ་མོ་ཡིན་
པར་རྟགས་འཇུག་གིས་དངོས་སུ་གསལ་བ་དང་འགལ་ལ། མིང་མཐའ་ཁོ་ན་འདྲེན་ཚུལ་
འདི་ནའང་ཕྲད་དང་རྣམ་དབྱེ་ནན་མ་བྱེད་པའི་བཤད་པར་སྣང་ངོ༌། །དེར་མ་ཟད་འགྲེལ་
པར་གཞུང་དང་མི་མཐུན་པ་མང་དུ་སྣང་བས་ན། དེ་བས་ཐོན་མའི་མིའི་རང་གཞུང་ཉིད།
ཅེས་སོགས་རྐང་པ་གསུམ་པོ་ཕྱིས་ན་མཛེས་པར་མངོན་ནོ། །ཞྭ་ལུ་ལོ་ཆེན་གྱི་ཟ་མ་ཏོག་ཏུ་
མོ་ཤམ་དང་ནི་ཤིན་ཏུ་མོ། །གཉིས་ཀྱང་མོ་ལས་གཞན་དུ་མིན། ཞེས་བཀོད་པའང་ནོངས་
ཡིན། །
གཉིས་པ་རྗེས་འཇུག་གི་འཇུག་ཚུལ་བྱེ་བྲག་ཏུ་བཤད་པ་ལ་གཉིས་སྟེ། རྟགས་ཀྱི་
རྣམ་དབྱེ་བཤད་པ། བྱ་བ་ཇི་ལྟར་བྱེད་པའི་ཚུལ་ལོ། དང་པོ་ནི། རྗེས་འཇུག་སོགས་རྐང་
པ་དྲུག་སྟེ། གོང་དུ་བཤད་པའི་རྗེས་འཇུག་གི་ཡི་གེ་བཅུ་པོ་དེ་ལ་རྟགས་ཀྱི་སྒོ་ནས་དབྱེ་ན་
ཕོ་མོ་མ་ནིང་གསུམ་དུ་དབྱེ་བ་བྱས་ནས་ཕོ་ལའང་ད་སྐྱེས་བུ་རབ་དང༌། བ་འབྲིང་དང་། ས་
ཐ་མར་རིགས་ཤིང་། མོ་ཙམ་ག་དང༌། ཤིན་ཏུ་མོ་ང་དང་མ། འགྱུར་བ་མ་ནིང་ན་དང་།
མཚན་གཉིས་པ་ར་ལ་གཉིས་དང་། མཚན་མེད་འ་དག་དང་བཅས་པས་མ་ནིང་གསུམ་དུ་
འདོད་དགོས་པ་ཡིན་ནོ། །བརྟགས་བཞིན་དཔྱད་པས་ངོས་འཛིན་འདི་ཉིད་རིགས་པར་
མཐོང་ངོ༌། །
གཉིས་པ་བྱ་བ་བྱེད་ཚུལ་ལ་གཉིས་ཏེ། དྲི་བས་ས་བཅད་པ་དང་ལན་གྱི་རྒྱས་པར་
བཤད་པའོ། །དང་པོ་ནི། དེ་ཡང་ཞེས་སོགས་རྐང་པ་གསུམ་སྟེ། རྗེས་འཇུག་གི་འཇུག་
~ 176



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
ཚུལ་དེ་ཡང་བྱེད་པ་བཞི་བྱེད་པར་ངེས་པ་སྟེ། གང་ཞེ་ན། རྗེས་འཇུག་དེ་རྣམས་ཡུལ་གང་
ལ་འཇུག་པར་བྱེད་པ་དང༌། ངོ་བོ་གང་གི་འཇུག་པར་བྱེད་པ་དང་། ཚུལ་ཇི་ལྟར་འཇུག་
པར་བྱེད་པ་དང་། རྒྱུ་མཚན་ཅིའི་ཕྱིར་འཇུག་པར་བྱེད་ཅེས་པ་རྣམས་སོ། །
གཉིས་པ་ལན་གྱི་རྒྱས་པར་བཤད་པ་ལ་གསུམ་སྟེ། དྲི་བ་སྔ་མ་གསུམ་མདོར་
བསྟན་པ་དང་། དེ་ཉིད་རྒྱས་པར་བཤད་པ། དྲི་བ་ཕྱི་མ་ལོགས་སུ་བསྟན་པའོ། །དང་པོ་ནི་
གང་ལ་ཞེས་སོགས་ཤོ་ལོ་ཀ་གཅིག་སྟེ་རྗེས་འཇུག་བཅུ་པོ་དེ་ཡུལ་གང་ལ་འཇུག་ཅེ་ན།
མིང་གཞིའི་ཡི་གེ་ཐམས་ཅད་ལ་འཇུག་པར་བྱེད་དོ། །གང་གིས་འཇུག་ཅེ་ན་ག་ལ་སོགས་
པའི་རྗེས་འཇུག་བཅུ་པོ་དེ་དག་གིས་འཇུག་གོ། །ཚུལ་ཇི་ལྟར་འཇུག་པར་བྱེད་ཅེ་ན། དེ་ལ་
རྣམ་པ་གཉིས་སུ་ཤེས་དགོས་པ་ཡིན་ཏེ། སྒྲ་གཙོ་བོར་བྱས་པའི་འཇུག་ཚུལ་དང་། དོན་
གཙོ་བོར་བྱས་པའི་འཇུག་ཚུལ་ལོ་ཞེས་པའོ། ། །
གཉིས་པ་དེ་ཉིད་རྒྱས་པར་བཤད་པ་ལ་གསུམ། སྡེ་ཚན་སོ་སོར་ཕྱེ་བ། ཕོ་མོ་གཉིས་
ཀྱི་སྒྲ། མ་ནིང་གི་སྒྲ་འབྱུང་འཇུག་ཚུལ་བཤད་པའོ། །དང་པོ་ནི། ཕོ་སོགས་རྐང་པ་གཉིས་
ཏེ༑ རྗེས་འཇུག་གི་རིས་བསྡུ་ན་ཕོའི་སྡེ་ཚན་གསུམ་དང༌། མོའི་སྡེ་ཚན་ལ་གཉིས་དང་། མ་
ནིང་གི་སྡེ་ཚན་གསུམ་དུ་ཡོད་ཅིང་དེ་དག་ཀྱང་སྒྲ་དྲག་ཞན་བར་གསུམ་དུ་འཇུག་དོ། །
གཉིས་པ་ཕོ་མོ་གཉིས་ཀྱི་འཇུག་ཚུལ་ནི། དྲག་པ་སོགས་ཤོ་ལོ་ཀ་གཅིག་སྟེ། སྔོན་
འཇུག་དང་མིང་གཞི་རྗེས་འཇུག་གསུམ་ག་སྒྲ་དྲག་ཕོ་གསུམ་ཉིད་ནང་འཕྲད་པའམ། གལ་
ཏེ་སྒྲ་ཞན་པ་མོ་ཡིག་གསུམ་ནང་འཕྲད་པ་དེའི་ཚེ་དེ་ལ་ནང་གསེས་ཀྱི་ཆ་ཤས་ཀྱིས་དབང་
གི་དེ་དག་སོ་སོ་ལའང་སྒྲ་དྲག་ཞན་གཉིས་གཉིས་སུ་དབྱེ་བར་ཤེས་དགོས་ཏེ། དཔེར་ན།
བདེ་ལ་བཀོད། གོས་བཀལ། སེར་ཀ་བཀས། ཤིང་བཅད། ཁྲིམས་བཅད། ས་བོན་
བཏབ། ཚོས་ཀྱི་བཙོད། ཚོས་བཙོས་ལྟ་བུ་སྒྲ་དྲག་པའི་དྲག་པ་དང་། སྔོན་འཇུག་མིང་གཞི་
ལ177 མ



ཐུན་མོང་རིག་མཛོད་ལས། ཁྱོད ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གཉིས་ཕོ་ལ་མཐའ་རྟེན་ཕོ་མ་ཡིན་པ། བཀའ་རྒྱུད། བཅོམ་ལྡན། བརྟེན་པ། ཀླུ་བཙན་པ་
ཞེས་སོགས་དྲག་པོའི་ཞན་པ་དང་། ཡང་དེ་ལས་བཟློག་སྟེ་སྒྲ་ཞན་པ་སྔོན་འཇུག་གི་མིང་
གཞི་རྗེས་འཇུག་གསུམ་ག་མོ་ནང་ཕྲད་པ། འཛམ་བུ། འཛིན་པ། འགོང་པོ་སོགས་ཞན་
པའི་ཞན་པ་དང་། གདིང་བ། དང་པོ། གཟའ་བ་གཡེར་མ་དགས་པ་ཞེས་སོགས་ཞན་པའི་
དྲག་པ་སྟེ་དངོས་སུ་གཉིས་གཉིས་སུ་དབྱེ་བར་མཛད་མོད། ཆ་ཤས་ཞིབ་ཏུ་ཆེ་ན་མང་ཏུ་
དབྱེར་རུང་བ་ཡིན་ནོ། །
གསུམ་པ་མ་ནིང་གི་སྒྲའི་འཇུག་ཚུལ་ནི། མ་ནིང་ཞེས་སོགས་ཤོ་ལོ་ཀ་ཕྱེད་དང་
གསུམ་སྟེ། མ་ནིང་གསུམ་དུ་གང་གཏོགས་པ་ནི་སྔ་མ་དང་མི་འདྲ་བར་རྗེས་འཇུག་ན་ནི་
ཚིག་སྒྲོགས་སྒྲ་དྲག་པ་དང་ཕྲད་ན་སྒྲ་དྲག་པར་འགྱུར་ཏེ། བཀན་ཏེ། བསྟན་པ། དཔེར་པ།
ཆེ་བཙན་སོགས་དང་། ཚིག་གྲོགས་ཞན་པ་དང་ཕྲད་ན་ཞན་པ་སྟེ། ངན་སོང་། མན་ངག །
ཉིན་མོ། ཡན་ལག་ཅེས་སོགས་ཚིག་གྲོགས་ལ་ལྟོས་ནས་འགྱུར་བས་ན་འགྱུར་བ་མ་ནིང་
ཞེས་བྱའོ། །རྗེས་འཇུག་ར་ལ་གཉིས་ནི་མིང་གཞིའི་ཕོ་མོ་གཉིས་ཀ་དང་ཕྲད་པར་གྱུར་ཀྱང་
གཉིས་ཀ་ཅན་ཏེ། གར་འཆམ། དར་འཕྱར། འབུར་དོད། ཡར་བྱོན། ཤར་ཕྱོགས། སེར་
པོ༑ ཧོར་འདྲ། ཨར་ཇག་ཅེས་སོགས་དང་གལ་ཏེ། དལ་གྱི། ཞལ་འཇལ། བལ་སྐུད།
ཟལ་པོ། ཡལ་ཡོལ། ཁྲལ་དང་། ལམ་སེལ། ཧལ་ཁྱི། ཨོལ་གོང་སོགས་སུ་འགྱུར་བས་ན་
མ་ནིང་མཚན་གཉིས་པ་ཞེས་བྱའོ། ཕོ་མོ་གཉིས་ཀ་དག་དང་མ་ཕྲད་ན་ནི་གང་དུའང་མི་
འགྱུར་ལ་ཕྲད་ཀྱང་མི་འགྱུར་བའི་ཕྱིར་རྗེས་འཇུག་འ་ནི་མ་ནིང་མཚན་མེད་ཅེས་བྱ་བ་ཡིན་
ནོ༑ ༑ །
སྐབས་འདིར་དོགས་པ་གནས་འདི་ལྟ་བུ་ཞིག་སྟེ། རྗེས་འཇུག་ག་ཡི་གེ་མཐར་དུས་
རྟག་ཏུ་རྟག་ཅེས་མི་རྟག་སྟེ་ལྟ་བུ་ཕོ་ཡིག་གིས་འདྲེན་དགོས་འགའ་ཞིག་སྣང་བ་ལ། མཐའ་
མ178ལ



སུམ་རྟགས་ཀྱི་ས༌བཤད་༌༌་ང་' པ ༌་༌ག རྭ་སྒོར;
རྟེན་གྱི་ག་དེ་མོ་ཡིག་ཏུ་བྱས་པ་ན། ཕོ་ཡིས་ཕོ་ཡིས་མིང་མཐའ་དྲང་། ཞེས་པས་གནོད་ཅིང་།
མ་ནིང་དུ་བྱས་པས་ནི་མ་ནིང་གི་མ་ནིང་ངོ༌། །ཞེས་པ་དང་། དང་པོ་གཉིས་ལ་དང་པོ་
མཐུན། ཞེས་པ་དང་། མ་མཐུན་པ་ཅི་བྱ་སྙམ་ན། ག་ཡིག་དེ་རྗེས་འཇུག་ལ་ཕོ་མོ་མ་ནིང་
གསུམ་དུ་ཕྱེ་བའི་མོ་ཡིག་ཡིན་ཀྱང་མོ་ཡིག་ནང་ཁུལ་དུ་ཕྱེ་ན་མོ་ཙམ་དང་ཤིན་ཏུ་མོ་ཞེས་
པའི་དབྱེ་བ་མཛད་ཅིང་། མོ་ཙམ་ཞེས་སྔ་རབས་པ་རྣམས་ཀྱིས་བཏགས་པའང་དོན་ལྡན་
ཡིན་པས། གལ་ཏེ་མོ་ཙམ་དུ་བྱས་པས་སྐབས་འགར་ཕོ་ཡིག་ཀྱང་འདྲེན་པར་བྱེད་པ་ཡིན་
ནོ༑ ༑དེ་བཞིན་དུ་ད་དྲག་ཐོབ་ཚུལ་འདི་ལའང་སྤྱིར་གྱི་ན་ར་ལ་གསུམ་དང་ཁྱད་པར་དོན་
འདས་པ་ལ་སྙེག་ན་ད་དྲག་སྦྱར་ཞིང་མིང་མཐའ་དེ་ཡང་ཕོ་ཡིག་གིས་འདྲེན་པར་བྱ་བར་
ཡིན་གྱི། དེ་གསུམ་ཞུགས་སོ་ཅོག་ལ་ད་དྲག་སྦྱར་མི་རུང་སྟེ། རྒྱན་དུ་ཤོག འགྱུར་བར་བྱེད།
དཔལ་གྱི་བདག་ཅེས་སོགས་ལ་ཕོ་ཡིག་གིས་མིང་མཐའ་འདྲེན་པའང་མེད་དོ། །ཀུན་ཏུ་
དང་ཤིན་ཏུ་ལྟ་བུས་དོན་འདས་པ་མི་སྟོན་ཡང་ཕོ་ཡིག་གིས་འདྲེན་པ་ནི་ན་རྗེས་འཇུག་གི་
འགྱུར་བ་མ་ནིང་ཡིན་པའི་དོན་གྱིས་སོ། །ད་དྲག་འཇུག་ཚུལ་དང་རྗེས་འཇུག་གི་ཕོ་མོ་མ་
ནིང་གི་ངོས་འཛིན་ལ་མི་མཐུན་པ་མང་ཞིང་། ཞྭ་ལུ་ལོ་ཆེན་དཔོན་སློབ་ཀྱང་མི་མཐུན་པ་
སོགས་ཐེ་ཚོམ་གྱི་གཞི་མང་དུ་སྣང་ནའང་། ཁོ་བོས་བཤད་པ་དང་། འདི་དང་གཞན་གྱི་
གང་ཡིན་དོན་ལ་དཔྱོད་པའི་བློ་ལྡན་རྣམས་ཀྱིས་ལན་གཅིག་ཙམ་མ་ཡིན་པར་སྤྱོད་ཅིག་གུ།
གཉིས་པ་དོན་གྱི་འཇུག་ཚུལ་ལ་གཉིས། མདོར་བསྟན་པ་དང་རྒྱས་པར་བཤད་
པའོ། །དང་པོ་ནི། དོན་གྱི་འཇུག་ཚུལ་ལའང་རྣམ་པ་གཉིས་ཡིན་ཏེ། སྔ་མ་གང་ལྟར་འགྱུར་
བའི་དོན་བཤད་པ་དང་། ཕྱི་མ་གང་ལྟར་འགྱུར་རྒྱུའི་རིམ་པ་བཤད་པའོ། ། །
གཉིས་པ་རྒྱས་པར་བཤད་པ་ལ་གཉིས་ཏེ། སྔ་མའི་འདྲེན་ཚུལ་དང་ཕྱི་མའི་འདྲེན་
ཚུལ་ལོ། །དང་པོ་ནི། སྔ་མ་སྔོན་འཇུག་ལྔ་བཞིན་སྦྱར། ཞེས་པ་ལ་ཁ་ཅིག་གིས་ཕོ་ནི་དྲག་
~ 179



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
པའི་ཚུལ་གྱིས་ཏེ། ཞེས་པ་དང་སྦྱར་ལ་ལས། ཅིའི་ཕྱིར་འཇུག་པར་བྱེད་ཅེ་ན། ཞེས་པ་དང་
སྦྱར་བ་སོགས་མི་མཐུན་པ་འགའ་སྣང་ཡང་། འདིར་སྔ་མ་གང་ལྟར་གྱུར་པ་ཞེས་པས་
འདས་པ་སྟོན་དགོས་པ་ཡིན་ཞིང་དོན་གྱི་འཇུག་ཚུལ་ཡིན་པས། ཅིའི་ཕྱིར་འཇུག་པར་བྱེད་
ཅེ་ན། ཞེས་པ་དང་སྦྱར་ན་ལེགས་པར་གོ་སྟེ། ཕོ་ཡིག་འདས་དང་གཞན་སྒྲུབ་ཕྱིར། ཞེས་
སོགས་ཀྱི་ཚིག་བཞིན་དུ་རྗེས་འཇུག་གི་ཕོ་ད་བ་ས་གསུམ་ནི་དོན་འདས་པ་དང་གཞན་དང་
བྱ་བ་སྒྲུབ་པ་རྣམས་ཀྱི་དོན་སྟོན་པ་ཕལ་ཆེ་ཞིང་། མ་ནིང་ན་ར་འ་ལ་རྣམས་ནི་བདག་
གཞན་གཉིས་ཀ་དང་དུས་ད་ལྟར་བའི་ཆེད་དུ་འཇུག་པར་བྱེད་ལ། མོ་ག་ང་མ་རྣམས་རྗེས་
སུ་ཞུགས་པས་བདག་དང་མ་འོངས་པའི་དོན་སྟོན་པ་ཤས་ཆེ་བ་ཡིན་ཞེས་པ་ལྟར་ཤེས་པར་
བྱའོ། །འདི་རྣམས་ཀྱི་དཔེར་བརྗོད་ནི་གོང་དུ་བཀོད་པ་རྣམས་ཀྱིས་ཤུགས་ལས་ཤེས་པར་
འགྱུར་བས་འདིར་ཧ་ཅང་མངས་དོགས་ནས་མ་བཀོད་དོ། །
གཉིས་པ་ཕྱི་མ་ཇི་ལྟར་འགྱུར་བ་ལ་གསུམ་སྟེ། མིང་མཐའ་མིང་གཞིས་འདྲེན་ཚུལ།
རྣམ་དབྱེ་འདྲེན་ཚུལ། ནང་གསེས་ཀྱི་འདྲེན་ཚུལ་ལོ། །དང་པོ་ནི། ཕྱི་མ་སོགས་ཤོ་ལོ་ཀ་
གཅིག་སྟེ། ཚུལ་ཇི་ལྟར་འཇུག་པ་ལ་གཉིས་ཀྱི་ཕྱི་མ་རྗེས་འཇུག་ཞུགས་པའི་མིང་མཐའ་དེ་
ཉིད་ཕ་རོལ་གྱི་མིང་གཞིའི་ཡི་གེ་དག་གིས་འདྲེན་པའི་ཚུལ་ནི། རྗེས་འཇུག་ཕོ་ཡི་མིང་
མཐའ་ཅན་དེ་ཕ་རོལ་ན་ཡོད་པའི་མིང་གཞིའི་ཡ་ཕོ་ཡིག་གིས་དྲང་བར་བྱ་དགོས་ཤིང་། དེ་
བཞིན་དུ་རྗེས་འཇུག་ལ་མོ་ཡིག་ཞུགས་པའི་མིང་མཐའ་དེ་ནི་དེའི་ཕ་རོལ་དུད་མིང་གཞིའི་
མོ་ཡིག་གིས་ངེས་པར་དྲང་བྱ་དགོས་ལ། མིང་གི་མཐར་མ་ནིང་གི་རྗེས་འཇུག་ཅན་བྱུང་བ་
དེའི་ཚེ་དེའི་ཕ་རོལ་ནས་མིང་གཞིའི་ཡང་མ་ནིང་གི་ཡི་གེ་ཡིན་པས་དྲང་བར་བྱ་ཞེས་བཤད་
པར་བྱའོ། །གཞུང་རྙིང་པ་ན་ཕོ་ཡིས་མིང་མཐའ་དྲང་། ཞེས་སོགས་སྣང་བ་ལ་མིང་མཐའ་
ལོག་པར་ངོས་བཟུང་བ་འབྱུང་བས། ཕོ་ཡི་མིང་མཐའ་ཕོ་ཡིས་དྲང་ཞེས་སོགས་གོ་བདེ་
180ལ



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
བའི་ཆེད་དུ་བསྒྱུར་བ་ཡིན་གྱི་དོན་ལ་ཁྱད་པར་མེད་པས་གང་མོས་ལྟར་བྱའོ། །
ཕོ་ཡི་ཕོ་ཡིས་མིང་མཐའ་དྲང་ཞེས་པའི་སྐབས་འདིར་རྣམ་དབྱེ་དང་ཚིག་ཕྲད་སོ་
སོར་ཕྱེ་ན་དོན་མ་འབྱོར་བ་འབྱུང་ཞིང་།སོ་སོར་མ་ཕྱེ་བའི་མིང་མཐའ་འདྲེན་ཚུལ་འབའ་
ཞིག་བྱེད་པ་ནི་ཐུ་མིའི་དགོངས་པར་མི་འགྱུར་མོད། འོན་དུ་བོད་དུ་ཡི་གེའི་སྲོལ་ཐོག་མ་
བཏོད་པའི་སྐབས་ནས་བཟུང་མངའ་བདག་ཁྲི་རལ་པ་ཡན་ལ་སྐད་དང་བརྡ་དང་ཐ་སྙད་
མཐའ་དག་ཇི་ལྟ་ཇི་སྙེད་སྲོལ་དུ་ཚུད་མ་ཚུད་ཅི་རིགས་པའི་དབང་དུ་སོང་བ་དང་། དུས་
དེར་སྐད་གསར་བཅད་ཀྱིས་གཏན་ལ་འབེབས་དགོས་པའང་བྱུང་སྣང་བའི་དོན་གྱིས་ན་ཡི་
གེའི་འཇུག་ཡང་ཅུང་ཟད་མ་མཐུན་པའི་ཟད་པས་ཞིབ་མོར་ནི་འགལ་མེ་ལྟར་འཆད་དགོས་
པར་སེམས་སོ། །དེ་ལྟར་ན་ཡང་ཕྲད་དང་རྣམ་དབྱེ་སོགས་ཀྱི་དཔེར་བརྗོད་རྐྱང་པ་རྣམས་སྨྲ་
རྒྱན་དང་ཟ་མ་ཏོག་གི་ལུང་ལྟར་དེང་སང་གི་གསུང་རབ་དང་ཕལ་བའི་སྐད་དང་བསྟུན་ན་མི་
འགལ་བར་སྣང་སྟེ་ཆོས་ཐམས་ཡུལ་དུས་ཀྱི་སྒོ་ནས་འཇུག་པ་ཤས་ཆེ་བར་མཐོང་བའི་ཕྱིར་
རོ༑ ༑
གཉིས་པ་རྣམ་དབྱེ་མིང་མཐའི་རྗེས་འཇུག་འདྲེན་ཚུལ་ནི། མིང་མཐའ་སོགས་རྐང་
པ་དགུ་སྟེ། བཤད་ མ་ཐག་པའི་རྗེས་འཇུག་བཅུ་པོ་གང་རུང་ཞུགས་པའི་མིང་མཐའ་དེ་
དག་ཉིད་ཀྱིས་ན་ཕ་རོལ་གྱི་རྣམ་དབྱེ་དེ་ཉིད་རང་རང་དང་སྒྲ་མཐུན་པར་དྲང་བར་བྱ་
དགོས་ཏེ། དེ་ལ་ཐོག་མར་རྣམ་དབྱེ་གང་ཞེ་ན། རྣམ་དབྱེ་དང་པོ་ཆོས་དངོས་སམ་ངོ་བོ་
བརྗོད་པ། གཉིས་པ་ལས་སུ་བྱ་བ། གསུམ་པ་བྱེད་པ་པོ། བཞི་བ་བྱིན་པ་ཞེས་སོ་དགོས་
ཆེད། ལྔ་པ་འབྱུང་ཁུངས། དྲུག་པ་འབྲེལ་སྒྲ། བདུན་པ་གནས་གཞི། བརྒྱད་པ་བོད་པ་
ཞེས་པ་ལ་གཅིག་ཚིག །གཉིས་ཚིག མང་ཚིག་སྦྱར་བས་ཉི་ཤུ་རྩ་བཞིར་འགྱུར་རོ། །
ཇི་ལྟར་འདྲེན་པའི་ཚུལ་ནི། ཤིང་ལྟ་བུ་གཞི་གཅིག་ལ་སྦྱར་ན། ཤིང་རིང་པོ། ཤིང་
ལ181



ཐུན་མོང་རིག་མཛོད་ལས། བོད་ཀྱི་བརྡ་སྤྱོད་ཕྱོགས་བསྒྲིགས་པོད་དང་པོ།
ལ་སྤྲེའུ་འཛེག་ཅིང་གཅོད། ཤིང་གི་ཆེད་དུ་ཆུ་བཏང་། ཤིང་ལས་མེ་འབྱུང་། ཤིང་གི་ཤིང་ལ་
བྱ་གནས། ཀྱེ་ཤིང༌། ཀྱེ་ཤིང་དག །ཀྱེ་ཤིང་རྣམས་ཞེས་པ་ལྟ་བུའོ། །རྣམ་དབྱེའི་འདྲེན་ཚུལ་
བློ་ལྡན་རྣམས་ཀྱི་དེ་ཙམ་ཉིད་ཀྱིས་རྟོགས་པར་ནུས་མོད་ཀྱང་།ཕལ་ཆེར་གྱི་སླད་དུ་སླར་
ཡང་རྣམ་གསལ་གྱི་དཔེར་བརྗོད་པ་ནི། སློབ་དཔོན་དང་སློབ་མ་ལྟ་བུའི་མིང་མཐའ་ཅན་དེ་
ཉིད་རྣམ་དབྱེ་དང་པོ་ངོ་བོ་བརྗོད་པ་ཡིན་མོད། གཉིས་པ་སོགས་རིམ་བཞིན། སློབ་དཔོན་
ལ་སྙན་ངག་སློབ། སློབ་མ་མཁས་སུ་རེ་ཞེས་པའི་ལ་དང་སུ་ལྟ་བུ་གཉིས་པ་ལས་སུ་བྱ་བ།
སློབ་དཔོན་གྱིས་ཆོས་འཆད། སློབ་མས་ཉན་ཞེས་པའི་ས་ནི་གསུམ་པ་བྱེད་པ། སློབ་
དཔོན་ལ་གཏུགས་ནས་སློབ་མའི་དོན་དུ་ཞེས་པའི་ལ་དང་དོན་དུ་ལྟ་བུ་བཞི་པ་དགོས་ཆེད།
སློབ་དཔོན་གྱི་ཞལ་ནས་ལེགས་བཤད། སློབ་མའི་བརྩོན་འགྲུས་ལས་ཡོན་ཏན་འབྱུང་
ཞེས་པའི་ནས་དང་ལས་ལྟ་བུ་ལྔ་པ་འབྱུང་ཁུངས། སློབ་དཔོན་གྱི་མཛད་པ་ལེགས། སློབ་
མའི་སྤོབས་པ་མཐོ་ཞེས་པའི་གྱི་དང་མའི་ལྟ་བུ་དྲུག་པ་འབྲེལ་པ། སློབ་དཔོན་དབེན་པར་
བཞུགས་ན་སློབ་མ་གང་དུ་འགྲོ་ཞེས་པའི་བར་ནི་དབེན་པ་རུ་ཞེས་པའི་སྒྲ་བསྡུས་པའི་ར་
དང་དུ་ལྟ་བུ་བདུན་པ་གནས་གཞི། ཀྱེ་སློབ་དཔོན་རིན་པོ་ཆེ། ཀྭ་ཡེ་སློབ་མ་དམ་པ་འདིར་
ཤོག་ཅེས་ཀྱེ་དང་ཀྭ་ཡེ་ལྟ་བུ་བརྒྱད་པ་བོད་པའི་སྒྲ་རྣམས་ཀྱང་དྲངས་ཏེ་སྦྱར་བར་བྱའོ། །
ཞེས་པ་དང་། འདིར་བྱ་བྱེད་ལས་གསུམ་གྱི་རྣམ་དབྱེ་ཡང་ཕྱེད་དགོས་པས། སློབ་དཔོན་
ཞེས་པ་ལྟ་བུ་རྣམ་དབྱེ་དང་པོའི་རིས་ཅན་རྣམས་ལ་མིང་མཐའ་ལས། སློབ་དཔོན་གྱིས་
ཆོས་འཆད་ཅེས་པའི་སློབ་དཔོན་གྱིས་ཞེས་པ་བྱེད་པ་པོ། ཆོས་འཆད་ཅེས་པ་ལ་བྱ་བ་ཞེས་
བྱ་སྟེ་དེ་དག་གི་འདྲེན་ཚུལ་དག་ཀྱང་ཞར་ལ་ཤེས་པར་བྱའོ། །གཞན་ཡང་སླར་བསྡུ་ཞེས་
པའི་སུམ་ཅུ་པར་རྗེས་འཇུག་ཡི་གེ་བཅུ་པོ་ནི་མིང་གང་གི་ནི་མཐར་སྦྱར་བ། དེ་ལ་ཨཱ་ལི་
བཞི་པ་སྦྱར། །སླར་བསྡུ་བར་ནི་ཤེས་པར་བྱ། ཞེས་པས། བྱས་སོ། །དྲག་གོ། །བྱིན་ནོ། །
ལ 182ལ



སུམ་རྟགས་ཀྱི་སྦྱར་ངཤད་ཡང་དག་མཁས་པའི་དགའ་སྟོན། །
ཞེས་སོགས་སོ། །རྫོགས་ཚིག་ལའང་འབྱུང་སྟེ། འགྱུར་རོ། །ཡིན་ནོ། །རྫོགས་སོ་ལྟ་བུའོ། །
ལྷག་བཅས་ནི། ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་
གསུམ་པ་སྦྱར། །དེ་ནི་ལྷག་མ་དང་བཅས་པའོ། །ཞེས་པས་ས་ལ་ཏ་བཏགས་ནས་ཨཱ་ལི་
གསུམ་པ་ཨེ་སྦྱར་ནས་སྟེ་ཞེས་པ་གྲུབ་པའི་མིང་མཐའི་ཕ་རོལ་དུ་བྱུང་ན་དེ་འདྲ་བ་རྣམས་
གོང་གི་ཚིག་མ་རྫོགས་པས་ལྷག་བཅས་ཀྱི་སྒྲ་ཞེས་བྱ་སྟེ། མིག་སྟེ། རྐང་སྟེ། རྒྱབ་སྟེ།
བཤམ་སྟེ། དགའ་སྟེ་ལྟ་བུ་རྣམས་ནི་དངོས་བསྟན་མ་འབྱུང་ཞིང་དེའི་ཤུགས་བསྟན་གྱི་
མཐར་དང་དེ། ཡོད་དེ་སོགས་དང་ན་ར་ལའི་མཐར་ཏེ་རྐྱང་ངེས་པར་གྲགས་པ་ལྟར་བྱ་
དགོས་ཏེ། ས་སྟེ་ཁོ་ན་དགོས་པའི་ངོས་བཟུང་མ་བཤད་ཅིང་དེ་ལྟར་བྱེད་དགོས་པའི་རྒྱུ་
མཚན་མེད་པའི་ཕྱིར་རོ། ། །
འབྱེད་བསྡུད་ནི་སུམ་ཅུ་པར་རྗེས་འཇུག་གི་ཡི་གེ་བཅུ་པོ་ལ། དྲུག་པ་སྦྱར་ན་འབྱེད་
སྡུད་ཡིན། བཅུ་པོ་རེ་རེ་ལ་དྲུག་པ་མ་སྦྱར་བས། སྟག་གམ། གླང་ངམ། དྲེད་དམ། ཞེས་
སོགས་འབྱེད་པ་དང་། མིག་གམ། སྣའམ། ལུས་སམ་ཞེས་སོགས་དབང་པོ་རྣམས་སྡུད་པ་
དང་། མིང་གང་རུང་བའི་བར་མཚམས་སུ་གསུམ་པ་ལ་ནི་གཉིས་པ་སྦྱར། དེ་ནི་སྡུད་དང་
འབྱེད་པ་དང་། རྒྱུ་མཚན་ཚེ་སྐབས་གདམས་ངག་ལྔའོ། །ཞེས་པས་བཤད་མ་ཐག་པའི་
ངང་ཞེས་པའང་འབྱེད་སྡུད་ལ་འཇུག་སྟེ། རྒྱལ་ཆེན་བཞི་པ་དང་། སུམ་ཅུ་རྩ་གསུམ་པ་དང་།
འཚེ་མ་དང་། ཞེས་སོགས་འདོད་ལྷ་དང་རིགས་དྲུག་གོ་ཞེས་སོགས་འབྱེད་པ་དང་། ཀླུ་ལ་
སོགས་པ་དེ་དང་དེ་དག་ནི་དུད་འགྲོར་གཏོགས་པའོ། །
ཞེས་པ་ལྟ་བུ་སྡུད་པ་ལ་འཇུག་པ་བཞིན་ནོ། །དེར་མ་ཟད་དང་ཞེས་པ་ནི་རྒྱུ་མཚན་
དང་ཚེ་སྐབས་དང་གདམས་ངག་རྣམས་ལའང་འཇུག་སྟེ། ཉོན་དང་ཐོས་པར་འགྱུར། ཟུང་
དང་ཤེས་ནས་འོང་ལྟ་བུ་སྟེ་རྒྱུ་མཚན། སྔ་གྲོ་དང་གུང་དང་ཕྱི་གྲོ་སོགས་ལྟ་བུ་ཚེ་སྐབས་དང་།
ལ183



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སོམས་ཤིག་དང་། སྒོམས་ཤིག་དང་རྟོགས་པ་སྐྱེ་བ་ཡིན་ཞེས་པ་ལྟ་བུ་གདམས་ངག་དང་
བཅས་པས་དོན་ལྔ་ལ་འཇུག་པའང་ཡོད་དོ་ཞེས་པའོ། །བརྣན་པ་ཞེས་པའང་། གང་མིང་
མཐའ་དང་མཐུན་པ་ཡི། །བཞི་པ་ལ་ནི་ཨི་སྦྱར་བ། །དགར་དང་བརྣན་པའི་ཚིག་ཏུ་འགྱུར།
ཞེས་པས། གང་དང་གང་བརྗོད་པར་བྱ་བའི་མིང་མཐའི་འདྲེན་ཚིག་དང་མཐུན་པའི་ཕ་
རོལ་ཏུ་རྗེས་འཇུག་བཞི་པ་ན་ལ་ཨི་སྦྱར་བའི་ནི་ཞེས་པ་དེ་ནི་མང་པོའི་ནང་ནས་ལོགས་སུ་
དགར་བ་རྐང་གཉིས་པ་རྣམས་ཀྱི་གཙོ་བོ་ནི་བཅོམ་ལྡན་འདས་སོ་ཞེས་པ་ལྟ་བུ་དང༌། རྣམ་
པ་ཐམས་ཅད་མཁྱེན་ནོ། ཞེས་ལྟ་བུ་བླ་ཐབས་སུ་བརྣན་པ་ལྟ་བུའོ། ། །
འདིར་དས་འཕུལ་གྱི་དགར་ཞེས་པ་ནི་མཐའ་ལ་དགར་བའི་དོན་དང་། གུར་ཆ་ཐེར་
དང་བཅས་པ་ལ་སྒར་པ་ཞེས་པ་ནི་ས་སྒར་ཏེ་དེ་དག་གི་དངོས་མིང་ངོ༌། །བདག་པོ་ཞེས་པ།
གང་མིང་གི་ནི་མ་མཐའ་ན། །པུ་ལིངྒ་ཡི་སྒྲ་མེད་ན། །དེ་ལ་པུ་ལིངྒ་སྒྲ་སྦྱར། །བདག་པོའི་
སར་ནི་ཤེས་པར་བྱ། ཞེས་པས། གང་ཡང་རུང་བའི་མིང་གི་མ་མཐའ་དེ་ན་པུ་ལིངྒ་ཕོ་ཡིག་
གི་སྒྲ་དང་ལྡན་པ་སྦྱར་བ་མེད་པ་དེ་ལ་སླར་པུ་ལིངྒའི་སྒྲ་ལྡན་མིང་གཞིའི་ཕོ་པ་ལྟ་བུ་ཞིག་
སྦྱར་བའི་ཚེ་ན་བདག་པོའི་སར་ནི་ཤེས་པར་བྱ་སྟེ། ཡི་གེ་པ། ཞལ་ཏ་པ་ལྟ་བུ་དང་། འདིའི་
ཡང་ཤུགས་བསྟན་ལ་བ་དང་མ་ཡང་བདག་པོའི་སར་འཇུག་པ་ཡོད་དེ། ལག་བདེ་བ།
དཀོན་གཉེར་བ། ཇ་མ། ཆང་མ་ལྟ་བུའོ། །དེར་མ་ཟད་རྟ་བདུན་ཅན། ཡན་ལག་ཅན།
ལག་ལྡན། ཚུལ་ལྡན་ལྟ་བུ་དང༌། སྤྱན་རས་གཟིགས་ཀྱི་པོ་བསྟོད་ཀྱི་པོ་ཞེས་པ་རྣམས་ཀྱང་
བདག་པོའི་སྒྲར་ཤེས་པར་བྱའོ། །
དགས་པ་ལ། གང་མིང་གི་ནི་ཡ་མཐའ་ན། །སྟྲཱི་ལིངྒའི་སྒྲ་མེད་པ། །དེ་ལ་སྟྲཱི་ལིངྒ་
སྦྱར་ན། །དགས་པའི་གནས་སུ་ཤེས་པར་བྱ། ཞེས་པས། མིང་ཚིག་ཡི་གེ་གང་ཡང་རུང་
བའི་ཡ་མཐའ་སྟེ་ཐོག་མ་ན་མོའི་རྟགས་ཅན་གྱི་ཡི་གེ་མེད་པ་ལ་མོ་རྟགས་ཅན་སྦྱར་བ་དེའི་
~ 184



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
ཚེ་དགས་པའི་གནས་སུ་ཤེས་པར་བྱ་དགོས་ཏེ། མི་རྟག་པ། མ་དག་པ་ལྟ་བུ་དང་། དེའི་
ཤུགས་ལས་ལྷ་མེད་འདྲེ་མེད་ཅེས་པ་ལྟ་བུ་རྣམས་སོ། །དགག་དེའི་བཟློག་ཟླ་སྒྲུབ་པའི་
ཚིག་གི་རིས་ཅན་རྣམས་དང་། དོན་དངོས་སུ་མི་སྟོན་པའི་རྒྱན་དུ་གྱུར་པའང་ཡང་རྣམས་
དང་། དུས་གསུམ་སྟོན་བྱེད་ལ་འཇུག་པ་དེ་དག་ཀུན་ཀྱང་མིང་ཚིག་སྔ་མ་དག་གི་གོ་དོན་
ལས་དཔགས་ནས་ཤུགས་ཀྱི་འདྲེན་ཚུལ་གང་གི་བློ་དང་ལྡན་པ་རྣམས་ཀྱི་བརྟགས་ཤིང་
དཔྱད་པ་ལས་འབྱུང་ཞིང་ཤེས་པར་འགྱུར་བ་ཡིན་གྱི་མཐའ་དག་པར་བརྗོད་པ་ག་ལ་
སྤོབས་ཞེས་པའི་དོན་ནོ། །
གསུམ་པ་དེ་དག་ནང་གསེས་ཀྱི་འདྲེན་ཚུལ་ལ། རྣམ་དབྱེ་དང་ཚིག་ཕྲད་པ་བསྟན་
པ་དང༌། དེ་ལས་འཕྲོས་པའི་དོན་བཤད་པའོ། །དང་པོ་ནི། དེ་དག་ཅེས་སོགས་ཚིག་རྐང་
ལྔ་སྟེ། བཤད་མ་ཐག་པ་ལྟར་རྗེས་འཇུག་དང་དེའི་ཕ་རོལ་གྱི་ཡི་གེ་ལྔའི་ཕྱིའི་ཤུགས་ཀྱིས་
འདྲེན་ཚུལ་དེ་དག་གི་ནང་གསེས་ཀྱི་ཆ་ནས་གང་ལ་གང་འཇུག་པ་ནི། གོང་མ་མིང་ཚིག་
གང་རུང་མཐར་སྦྱར་བ། དེའི་ཤུགས་ལས་འོག་མའི་མིང་དོན་གང་དང་གང་བྱུང་བ་ཤེས་
པར་བྱ་དགོས་པ་ལས། སྤྱི་འཇུག་ཡོད་དམ་ཞེས་པ་ནི། སུམ་ཅུ་པར། གང་མིང་བརྗོད་པའི་
དང་པོ་རུ། །དང་པོ་ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། །ཞེས་པའི་གང་ལྟ་
བུ་ཡོད་དམ་དང་། བྱེད་པ་ཡོད་ཅེས་པ་རྣམ་དབྱེ་གསུམ་པ་དང༌། དེ་བཞིན་དུ་ཆེད་བྱེད་
ཅེས་པ་བཞི་པ་དགོས་བྱེད་དང་། རྟེན་བྱེད་ཅེས་པ་བདུན་པ་གནས་གཞི་དང་། ལས་བྱ་
ཞེས་པ་གཉིས་པ་དང༌། བླང་བྱ་ཞེས་པ་ལྔ་པ་དང་། བསྒྲུབ་པར་བྱ་ཞེས་པ་དྲུག་པ་རྣམས་
ཡིན་ལ། དེ་རྣམས་གསལ་བར་སྟོན་བྱེད་ཀྱི་ཚིག་རྣམས་ཀྱང་། སུམ་ཅུ་པར། རྗེས་འཇུག་
ཡི་གེ་བཅུ་རྣམས་ལས། །གང་མིང་མཐའ་ན་བཅུ་པ་གནས། །དེ་ལ་ཨཱ་ལི་གཉིས་པ་སྦྱར། །
གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །བཞི་པ་དགུ་པ་དངོས་
ཀ 18༡༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཀྱང་སྟེ། །ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །ཞེས་པས་
སུ་རུ་དུ་གསུམ་དང་། རྗེས་འཇུག་བཞི་པ་ན་རྣམས་ནི་དགུ་པ་མའི་དོན་ཅན་ཏེ། དེ་རྣམས་
ནི་བཤད་མ་ཐག་པའི་རྣམ་དབྱེ་གཉིས་པ་ལས་སུ་བྱ་བ་དང་། བཞི་པ་དགོས་ཆེད་དང་།
བདུན་པ་རྟེན་གནས་གཞི་དང་། དེ་ཁོ་ཉིད་ན་དང་། ཚེ་སྐབས་རྣམས་ལ་འཇུག་པའི་ལའི་
སྒྲ་རུ་ཤེས་པར་བྱ་སྟེ། དཔེར་ན། མཐོ་རིས་སུ་འགྲོ་དང་མཐོ་རིས་ལ་འགྲོ་ཞེས་ལྟ་བུ་ལས་
སུ་བྱ་བ་དང་། འདི་རུ་བཞུགས་དང་འདི་ལ་བཞུགས་ལྟ་བུ་གནས་གཞི། རྒྱ་གར་སྐད་དུ་
དང་རྒྱ་གར་སྐད་ལ་ལྟ་བུ་དགོས་ཆེད། ཉི་མ་ཕྱེད་ན་སོང་ན་དང་ཉི་མ་ཕྱེད་ལ་སོང་ལྟ་བུ་ཚེ་
སྐབས་ག་ན་དང་ག་མ་ལྟ་བུ་དེ་ཉིད་ཀྱི་དོན་དུ་འགྱུར་བ་དང་། རྗེས་འཇུག་ཡི་གེ་བཅུ་
རྣམས་ཀྱི། །བཞི་པ་དགུ་པ་ལ་བཅུ་པ། །སྦྱར་བ་འབྱུང་ཁུངས་ས་ཡིན་ཏེ། །དགར་དང་སྡུད་
པའང་དེ་བཞིན་ཡིན། ཞེས་པ་རྗེས་འཇུག་རྣམས་ཀྱི་བཞི་པ་ན་དང་དགུ་པ་ལ་ལ་བཅུ་པ་ས་
སྦྱར་དེ་ནི་རྣམ་དབྱེ་ལྔ་པ་འབྱུང་ཁུངས་ཀྱི་ས་ཡིན་ཏེ། དཔེར་ན། རྒྱ་མཚོ་ནས་ནོར་བུ།
མཁས་པ་ལས་ལེགས་བཤད་འབྱུང་ཞེས་དང་། དེར་མ་ཟད་རྟ་རྣམས་ཀྱི་ནང་ནས་ངང་པ་
དེ་མགྱོགས། མི་སྦོམ་པོ་དེ་ལས་སྙེམ་པ་དེ་མགྱོགས་ལྟ་བུ་དགར་བ་དང་། ཚང་རིས་ནས་
འོག་མིན་གྱི་བར། བསྟན་བཅོས་ཀུན་ལས་བཏུས་པ་ཞེས་པ་ལྟ་བུ་ཚིག་འོག་མ་སྡུད་པ་དང་
ལྷག་བཅས་ལའང་འཇུག་པར་སྣང་ངོ༌། ། །
གཞན་ཡང་རྗེས་འཇུག་གི་ཡི་གེ་བཅུ་པོ་ལ། ཨི་དང་མཐུན་ལུགས་འདི་ཞེས་བྱ། །
དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར། །བདུན་པ་ཉིད་ལ་བདུན་
པ་སྟེ། །ལྷག་མ་རྣམས་ལ་གྱ་སྦྱར་བ། །དེ་དག་ཨི་དང་འབྲེལ་བའི་ས། །དེ་ཉིད་ལ་ནི་བཅུ་
པ་སྦྱར། །བྱེད་པ་པོ་རུ་ཤེས་པར་བྱ། །ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་
དང་སྡུད་པར་འགྱུར། ཞེས་པས་ག་ལ་སོགས་པ་རྗེས་འཇུག་གི་ཡི་གེ་བཅུ་པོའི་ནང་ཚན་
~186



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
ནས་ཨི་དང་མཐུན་ལུགས་གང་ཞེ་ན་འདི་ལྟར་ཤེས་པར་བྱ་དགོས་ཏེ། རྗེས་འཇུག་གི་དང་
པོ་གཉིས་ཏེ་ག་དང་ང་གཉིས་ལ་དང་པོ་ཉིད་མཐུན་པ་ཡིན་ཞིང༌། རྗེས་འཇུག་གསུམ་པ་
དང་། ལྔ་པ་དང་། བཅུ་པ་ས་རྣམས་ལ་ཀྱ་དང་སྦྱར་ལ། རྗེས་འཇུག་བདུན་པ་འ་ལ་ནི་འ་
རང་ཉིད་དང༌། ལྷག་མ་ན་མ་ར་ལ་རྣམས་ལ་གྱ་དང་སྦྱར་བ་སྟེ། དེ་དག་རྣམས་ལ་ཨི་སྦྱར་
བས། གི་ཀྱི་འི་གྱི་ཞེས་པ་རྣམས་ནི་རྣམ་དབྱེ་དྲུག་པ་འབྲེལ་པའི་ས་ཞེས་བྱ་ཞིང་། དེ་ཉིད་
རྣམས་ལ་རྗེས་འཇུག་བཅུ་པ་སྦྱར་བས་གིས་ཀྱིས་འིས་གྱིས་ཞེས་འབྱུང་བ་ནི་རྣམ་དབྱེ་
གསུམ་པ་བྱེད་པ་པོ་རུ་ཤེས་པར་བྱ་ལ། ཡང་དེ་ཉིད་ཀྱི་ཨཱ་ལི་སྟེ་གུ་གུ་དང་མཐའ་རྟེན་གྱི་ས་
ཕྱིས་པ་ལ་རྗེས་འཇུག་གཉིས་པ་ང་ཡིག་སྦྱར་བའི་ཀྱང་དང་ཤུགས་བསྟན་འང་གིས་དྲངས་
པའི་ཡང་ཞེས་འབྱུང་བ་རྣམས་ནི་མིང་ཚིག་ཕན་ཚུན་མཛེས་པར་བྱེད་པའི་རྒྱན་གཉིས་དང་།
ཤུགས་ལས་བསྟན་སྡུད་པའི་དོན་ཅན་དུ་འགྱུར་ཏེ། འང་ཀྱང་དང་། གང་ཡང་དང་། ནམ་
དུའང་ཞེས་དང་། མགོ་བོ་དཀར་ཀྱང་བསམ་པ་གནག །ལྟ་བུའི་རྒྱན་གཉིས་དང༌། བདག་
ཀྱང་འགྱུར་བར་ཤོག་དང་། ལྷ་ཡང་དུས་སུ་དང་། རེ་བའང་འགྲུབ་པར་ཤོག །ལྟ་བུའི་ཀྱང་
ཡང་འང་གི་ནུས་པས་དོན་གཞན་ཤུགས་ལས་བསྟན་པ་སྡུད་པ་རྣམས་སུ་འགྱུར། འདི་ནི་
རྣམ་དབྱེ་དང་ཚིག་ཕྲད་ཀྱི་ཁྱད་པར་ལ་ཚོགས་གསུམ་གསལ་བར། སྤྱིར་ཕྲད་ཅེས་པ་ནི་ཨ་
མ་ར་ཀོ་ཥར་མི་ཟད་པ་ཞེས་བྱ་བའི་མིང་བཏགས་རྣམ་དབྱེ་སྦྱོར་བའི་ཡུལ་དུ་གྱུར་པས་མིང་
གི་ནང་དུ་གཏོགས་པ་དེ་ལས་རྣམ་དབྱེ་དབྱི་བ་ཁོ་ནར་འགྱུར་བ་ཞིག་སཾ་སྐྲྀ་ཏ་ལ་ཡོད་ཅིང་
དེ་འདྲའི་འཇུག་པ་རྣམས་མངོན་བརྗོད་ན་རྒྱས་སོ། །དེས་ན་ཕྲད་རྣམས་ལ་རང་རང་གི་
བརྗོད་བྱའི་དོན་མེད་པ་མ་ཡིན་ནོ། །
དེས་ན་བྱུ་རུ་ད་ཆེན་པོ་པ་དང་སྨྲ་སྒོར་ཕྲད་དང་ཕྲད་མ་ཡིན་པ་ཅི་རིགས་པར་བྲིས་
སྣང་ངོ༌། །ཞེས་བྲིས་ནས་ཝ་རང་གི་མངོན་བརྗོད་ཀྱི་བསྟན་བཅོས་མ་ཁ་འཕངས་པ་མ་
ལ 187



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གཏོགས་རྣམ་དབྱེ་དང་ཕྲད་ཀྱི་ངོས་འཛིན་མ་མཛད་ཅིང་། ཞྭ་ལུ་ལོ་ཆེན་གྱིས་ཀྱང་གསལ་
བར་མ་བསྟན་མོད། དེ་ལྟར་མི་སྟོན་པའི་རྒྱུ་མཚན་ལེགས་སྦྱར་ལ་གྲགས་པའི་ཚིག་ཕྲད་
བོད་དུ་བསྒྱུར་བ་དང་བོད་སྐད་རང་གྲགས་པའི་ཚིག་ཕྲད་མ་གཅིག་པའི་དོན་གྱིས་གསལ་
བར་སྟོན་མ་ནུས་པར་མངོན་ནོ། །
ཚིག་ཕྲད་ཅེས་པ་ལ། སློབ་དཔོན་ལེགས་ལྡན་འབྱེད་ཀྱིས། གང་ཞིག་རང་གི་དོན་
མི་བྱེད། །དོན་གྱི་མིང་ལ་གསལ་བྱེད་པ། །ཚིག་གི་ཕྲད་ཅེས་བྱ་བ་སྟེ། །དེ་ལྡན་ཕྲད་དང་
བཅས་པ་ཡིན། །དེ་ལ་ཕྲད་ཀྱི་འཇུག་པ་ནི། །གང་ནི་འདི་བའི་ཚིག་གི་དོན། །སྤྱི་ལ་ཁྱབ་
པར་སྦྱོར་བ་སོགས། ཞེས་གསལ་བར་བཤད་པ་བཞིན་འདིར་ཡང་རྣམ་དབྱེ་ཡིན་ལ་ཚིག་
ཕྲད་མིན་པའི་མུ། ཚིག་ཕྲད་ཡིན་ལ་རྣམ་དབྱེ་མ་ཡིན་པའི་མུ། གཉིས་ཀ་ཡིན་པའི་མུ།
གཉིས་ཀ་མ་ཡིན་པའི་མུའོ། །དང་པོ་ནི། རྣམ་དབྱེ་དང་པོ་ལྷ་དང་མི་ཞེས་པ་ལྟ་བུ། གཉིས་
པ་ནི། རྣམ་དབྱེ་གང་ཡང་མིན་པར་མཐའ་རྟེན་གྱི་ནུས་པས་ཡི་གེ་འགྱུར་འགྲོ་བ་གཅིག་
ཤེས་ན་ཤེས་པ་ལྟ་བུའོ། །
གསུམ་པ་ནི། རྣམ་དབྱེ་གཉིས་པ་དང་བཞི་པ་བདུན་པའི་ལ་དོན་སུ་རུ་ན་ལྟ་བུ།
བཞི་པ་ནི། མིང་ཚིག་དངོས་བསྟན་ཕལ་ཆེར་ཏེ་གོ་སླའོ། དེས་ན་རྒྱ་གར་སྐད་དུའི་དུ་ནི་
རྣམ་དབྱེ་བཞི་པའི་ལ་དོན་སུ་རུ་དུའི་དུ་ཡིན་པས་ཚིག་ཕྲད་ཀྱི་དུ་ཡིན་པར་མི་བསམ་མོ། །
གཉིས་པ་དེ་ལས་འཕྲོས་པའི་དོན་བཤད་པ་ནི། སྡུན་དུ་ཞེས་སོགས་ཤོ་ལོ་ཀ་གཅིག་
དང་རྐང་པ་གཅིག་སྟེ། སྡུན་དུ་བོད་པའི་སྒྲ་གནས་པའམ། ཞེས་པ་ལ་གོང་དུ་སྨོས་པའི་སྐྱེ་
ཞེས་པ་དང་། གཞན་ཡང་དང་། གང་མིང་གི་ནི་ཡ་མཐའ་རུ། །གསུམ་པ་ལ་ནི་ཨེ་སྦྱར་བ། །
ཐ་སྙད་དབང་དུ་གསུམ་ཡིན་ཏེ། །དངོས་པོའི་དབང་དུ་བཞི་རུ་བྱས། །དུས་ཀྱི་དབང་གིས་
གཉིས་ཡིན་ནོ། །ཞེས་པས། མཁས་ཀྱང་དེ་མཁས་ལ་བཙུན་དེ་བཙུན་ཞེས་པ་ལྟ་བུ་ངེས་
188



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
བཟུང་དང་། མིག་སྟོང་ལྡན་པ་དེ་ཡང་དེ་ཡིན་ལ་མཆོད་སྦྱིན་བརྒྱ་པ་དེ་ཡང་དེ་ཡིན་ཞེས་པ་
ལྟ་བུ་རྣམ་གྲངས་སྟོན་པ་དང་། ལན་བརྒྱར་བཏུད་དེ་འདི་སྐད་ཞུས་ལྟ་བུ་ལྷག་བཅས་ཏེ་ཐ་
སྙད་ཀྱི་དབང་དུ་བྱས་པའི་གསུམ་མོ། །ཕྱིའི་དངོས་པོ་དེ། ནང་གི་དེ། གསང་དགོས་པ་དེ།
དེ་ཁོ་ན་ཉིད་དེ་ལྟ་བུ་དངོས་པོའི་དབང་དུ་བྱས་པ་བཞི་དང་། དེའི་ཚེ་ང་རབ་གསལ་དུ་གྱུར་
ཏོ་ལྟ་བུ་འདས་པ་དང༌། ད་འདི་ནས་ལོ་འདི་ཞིག་གི་འདས་པ་དེའི་དུས་སུ་དྲུག་པ་སེང་གེ་
ཞེས་བྱ་བ་འབྱུང་བར་འགྱུར་རོ། །ཞེས་ལྟ་བུ་མ་འོངས་པ་སྟེ་དུས་ཀྱི་དབང་དུ་བྱས་པ་
གཉིས་དང་། ཆོས་དེ་ཞེས་སོགས་དོན་མང་པོ་ལ་འཇུག་པ་དག་དང༌། གཞན་ཡང་ཚིག་དོན་
འོག་མ་ལས་ཤུགས་བསྟན་གྱི་ལྷག་པོ་ཚིག་བསྡུ་རྒྱུ་ཡོད་པ་གཟུགས་ནས་རྣམ་མཁྱེན་གྱི་
བར་ཞེས་པ་ལྟ་བུ་དང༌། བསྡུ་རྒྱུ་མེད་པ་འདི་རྣམས་ནི་ལྷའོ། །འདི་རྣམས་ནི་མེའོ། །ཞེས་པ་
ལྟ་བུ་དང་གོང་མ་ལས་ཀྱང་དེ་བཞིན་ཏེ། ཞེས་པ་དེ་ལྟར་རྒྱས་པར་བཤད་པ་དེ་རྣམས་ཞེས་
ཚིག་སྔ་མ་ལ་སྙེག་པའི་བསྡུ་རྒྱུ་ཡོད་པ་དང་། ཞིབ་ཏུ་བཤད་ཟིན་ཏོ་ལྟ་བུ་གོང་མར་
བསྙེགས་ནས་བསྡུ་རྒྱུ་མེད་པ་དང་། རྣམ་གྲངས་དག་ནི་བཀོད་པ་ལ། བསྐྱར་བ་ཡོད་དང་
མེད་པ་དང་ཞེས་པ། དོན་གཅིག་ལ་མིང་གི་རྣམ་གྲངས་དུ་མ་བཀོད་པ་མངོན་བརྗོད་ཀྱི་
བསྟན་བཅོས་ནས་འབྱུང་བ། ཉི་མ་ལ་རྟ་བདུན་ཅན། པདྨའི་གཉེན། འོད་བརྒྱ་པ། ཞེས་
སོགས་བཀོད་པས་དོན་བསྐྱར་བ་ཡོད་པ་དང་། འཇིག་རྟེན་འཇིག་རྟེན་འདས་པའི་རིགས།
ཞེས་པ་ལྟ་བུ་ཚིག་བསྐྱར་བ་ཡོད་པ་རྣམས་དང་། ཚིག་དོན་གཉིས་ཀ་བསྐྱར་བ་མེད་པ་ཚིག་
དོན་གཞན་ཕལ་ཆེ་བ་རྣམས་སོ། །གཞན་ཡང་། མཁས་པ། གྲུབ་པ། བཙུན་པ་ཞེས་
སོགས་ཕོ་སྒྲ་དང་། གོང་མ། འོག་མ། ག་མ་སོགས་མོ་སྒྲ་དག་མིང་མཐའ་ན་ཡོད་པ་དང་།
དེ་ལས་བཟློག་པ་མེད་པ་དང༌། ཚིག་རྒྱན་དུ་གྱུར་པ་རྣམས་ལའང་། སོ་ནི་དཀར་ཡང་
མཆིལ་མ་ནག ཅེས་པ་ལྟ་བུ་དོན་ལ་སྙེག་པ་ཡོད་པ་དང་། གང་ཡང་ལྟ་བུ་སྙེགས་པ་མེད་པ་
189ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དང༌། མིང་ཚིག་གི་བསྟན་པར་བྱ་བའི་ལྷག་མ་ཡོད་པ་ལྷག་བཅས་ཀྱི་སྒྲ་རྣམས་དང་། ལྷག་
མ་མེད་པ་རྫོགས་ཚིག་རྣམས་དང་། སྐབས་དེ་དང་དེ་དག་གི་དོན་ཡོངས་སུ་རྫོགས་པ་དང་
མ་རྫོགས་པ་ལ་སོགས་པ་དེ་དག་རྣམས་ཀྱི་རྣམ་དབྱེ་དང་ཚིག་ཕྲད་ནང་གསེས་ཀྱི་རྣམ་པར་
དབྱེ་བའི་ཚུལ་ཞིབ་ཏུ་ཤེས་པར་བྱའོ། ། །
སྐབས་འདིར་སུམ་ཅུ་པར་ཚིགས་སུ་བཅད་པའི་མཚམས་སྦྱོར་རྣམས་སོ། །ཅུང་ཟད་
བསྡུས་པ་ཡོད་ན་ཡང་། །དེ་ནི་དེ་བཞིན་སྦྱར་བར་བྱ། །ཞེས་པ་ཚིགས་སུ་བཅད་པའི་
མཚམས་སྦྱོར་འགའ་ཞིག་ལ་བསྡུ་བ་བྱས་པས་མི་གསལ་བ་ཡོད་ནའང་། དེ་དག་ནི་འཆད་
པའི་ཚེ་ཕྲོས་ཏེ་སྔ་མ་ཇི་ལྟ་བ་བཞིན་དུ་བཤད་པར་བྱ་ཞེས་དང་། མིང་གཞི་ཉིད་ལས་
གསུམ་འབྲེལ་ལམ། དེ་ལ་དབྱངས་ཀྱི་བཞིར་ལྡན་ཡང་། །གང་དུ་འཇུག་མིན་སྦྱར་བ་མིན།
ཞེས་དང་། སྔོན་འཇུག་ཡོད་དམ་མེད་ཀྱང་རུང་། །མིང་གཞིའི་ཡི་གེ་གང་ཡིན་ལས། །
གཉིས་འབྲེལ་ཡོད་དམ་གསུམ་འབྲེལ་ཡོད། ཨཱ་ལི་བཞི་ལས་གང་འབྲེལ་ཡང་། །རྗེས་
འཇུག་བཅུ་པོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། ཅེས་པས་སྔོན་འཇུག་དང་
རྗེས་འཇུག་མེད་པའི་མིང་གཞིའི་ཡི་གེ་ཁོ་ན་གསུམ་འབྲེལ་ལམ་དེ་ལ་དབྱངས་ཀྱི་གཞིར་
ལྡན་པ་གལ་ཏེ་བྱུང་ནའང་དེ་ལྟ་བུ་ནི་མིང་ཚིག་གང་དུའང་འཇུག་པ་མིན་ཞིང་སྦྱར་བའང་
མ་ཡིན་ལ། དེ་བཞིན་དུ་སྔོན་འཇུག་ཡོད་དམ་མེད་ནའང་རུང་སྟེ་མིང་གཞིའི་གང་ཡིན་དག་
ལས་གཉིས་འབྲེལ་ཡོད་དམ་གསུམ་འབྲེལ་དུ་ཡོད། དེ་ལ་ཨཱ་ལི་ཨི་ཨུ་ཨེ་ཨོ་བཞི་ལས་
གང་དང་འབྲེལ་ཡང་རུང་དེ་ལ་རྗེས་འཇུག་གི་ཡི་གེ་བཅུ་པོ་གང་རུང་མ་ཞུགས་པ་དེའི་ཚེ་ན་
མིང་ཚིག་གི་གྲོགས་གཞན་དང་སྦྱོར་བ་ནི་མི་སྲིད་ཅེས་པའོ། དཔེར་ན་ཁ་ཅ་ལྟ་བུ་དང་། ཙ་
ཉ་ཆ་ལྟ་བུ་འདི་འདྲ་བ་ནི་སུམ་རྟགས་ཀྱི་གཞུང་འདིའི་བརྡ་དང་ཐ་སྙད་ལ་མེད་དོ། །
ཞེས་པའི་དོན་ཏོ། །འདིར་མིང་གཞིའི་ཉིད་ལས་གསུམ་འབྲེལ་ལམ་ཞེས་སོགས་
~ 190མ



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
རྐང་པ་གསུམ་དང་། སྔོན་འཇུག་ཡོད་དམ་མེད་ཀྱང་རུང་། ཞེས་སོགས་རྐང་པ་དྲུག་ཡོད་
པ་གཉིས་ཀ་སུམ་ཅུ་པ་ཁོ་ནའི་ནང་དུ་འབྱུང་བ་ནི་ཚིག་དོན་གཉིས་ཀ་ཟློས་པ་ཡིན་པས།
གོང་མ་དེ་མི་ཤེས་པ་དག་གི་གསར་དུ་བཅུག་པའམ། ཡང་ན་འོག་མ་རྟག་འཇུག་གི་ནང་
ཚན་དུ་རིགས་མོད། གང་ལྟར་གང་དངོས་བསྟན་གྱི་བཤད་པ་ནི་སྨོས་མ་འཐད་པ་དེ་ལྟར་
ཟད་ལ་ཤུགས་བསྟན་ལ། ཚིག་ཁོངས་གཅིག་གི་ནང་དུ་མིང་གཞིའི་ཡི་གེ་དབྱངས་དང་
བཅས་པའི་གསུམ་འབྲེལ་བའི་འབྲེལ་ཇི་ཙམ་བྱུང་ཡང་རྗེས་འཇུག་བཅུ་ལས་གང་ཡང་
རུང་བ་མ་ཞུགས་ན་མིང་ཚིག་གཞན་ལ་སྦྱོར་བ་མི་སྲིད་ཀྱང་རྗེས་འཇུག་བཅུ་པོ་གང་རུང་
ཞུགས་ན་མིང་ཚིག་གཞན་དང་གཞན་དུའང་སྦྱོར་བ་བཤད་སྣང་བ་ནི། རྗེས་འཇུག་གཞན་
དགུ་པོ་གང་རུང་ཞུགས་ཀྱང་དོན་སོ་སོར་སྟོན་པ་ལ་བདུན་པ་འ་གང་དུ་ཞུགས་པ་སྒྲའ་དང་
དྲིའ་དང་རོའ་སོགས་ཀྱི་དོན་ལྷག་པོར་མི་སྟོན་ཞིང་། མི་སྟོན་པའི་རྒྱུ་མཚན་ཡང་མ་ནིང་
མཚན་མེད་ཡིན་པར་དགོངས་ནས། གཉིས་ཀ་དང་མ་ནིང་ཕྲད་ན། གང་དུ་ཡང་མི་འགྱུར་
རོ༑ ༑ཞེས་པའི་དོན་གྱི་རྗེས་འཇུག་གཞན་རྣམས་ལ་མ་ཞུགས་པ་ཀུན་ལ་འ་ཞུགས་དགོས་
པར་བསྟན་མོད། དུས་ཕྱིས་ནི་དགའ་བ་དང་རོ་བདའ་སོགས་དམིགས་གསལ་མ་གཏོགས་
པ་རྣམས་ལ་ད་དྲག་ལྟར་མི་དགོས་པར་མཛད་པའོ། ། །
བཞི་པ་རྗེས་འཇུག་ཅིའི་ཕྱིར་འཇུག་པ་ལ་གསུམ་སྟེ། མིང་ཚིག་ཡི་གེ་བཞི་དགོད།
དེའི་རྒྱུ་མཚན་བཤད། དེ་ཉིད་ཟློག་ཕྱོགས་བཤད་པའོ། །དང་པོ་ནི། ཅིའི་ཕྱིར་ཞེས་སོགས་
ཤོ་ལོ་ཀ་གཅིག་སྟེ། དེ་ལྟར་རྗེས་འཇུག་རྣམས་གང་ལ་འཇུག་པ་དང་གང་གིས་འཇུག་པ་
དང་ཇི་ལྟར་འཇུག་པའི་སྒྲ་དོན་གྱི་ཚུལ་རྣམས་ཞིབ་ཏུ་བསྟན་ཟིན་ནས། ད་ནི་བཞི་པ་ཅིའི་
ཕྱིར་འཇུག་པར་བྱེད་ཅེས་འདྲི་ན་བཤད་པར་བྱ་སྟེ། ཕྱིར་གྱི་མིང་ཚིག་ཡི་གེ་རྣམས་སྐྱེ་བའི་
ཚུལ་ལ་གོ་རིམ་ནི། ཡི་གེའི་ཁོང་ནས་མིང་དབྱུང་ཞིང་། ཞེས་པས་ཐོག་མར་ཡི་གེ་ལ་བརྟེན་
ལ191-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ནས་མིང་འབྱུང་བའམ། མིང་དེ་ཡི་གེ་མེད་པར་མི་སྐྱེ་བའི་གོ་དོན་ཡིན་ཞིང་། དེ་བཞིན་དུ་
མིང་གི་ཁོང་ནས་ཚིག་ཕྱུངས་ཏེ་ཞེས་པ་སྤྱིར་བཏང་གི་དབང་དུ་བྱས་ནས་མིང་ལ་བརྟེན་
ནས་ཚིག་འབྱུང་ཞེས་པའི་དོན་ཡིན་ལ། དེ་ལྟར་ན་མིང་ལ་བརྟེན་ནས་བྱུང་བའི་ཚིག་དེས་
གང་བརྗོད་པར་འདོད་པའི་དོན་རྣམས་གསལ་པོར་སྟོན་པར་བྱེད་དོ། །ཞེས་པའོ་འདིར་ཡི་
གེ་དང་མིང་ཚིག་གི་རྣམ་པར་གཞག་པ་ཅུང་ཟད་ཅིག་བརྗོད་པ་ལ་གསུམ་ལས། དང་པོ་ནི།
སྤྱིར་ཡི་གེ་ཞེས་པ་ལ་དངོས་དང་བཏགས་པ་བ་གཉིས་ལས། དངོས་ལ་ཡི་གེའི་སྐད་དོད།
བརྞ་དང་། བྱཉྫན་དང༌། ཨ་ཀྵ་འགྱུར་བ་མེད་པ་སྟེ། ཡུལ་ཕྱོགས་གང་དང་གང་དུའང་ཡི་
གེའི་ངོ་བོ་དབྱངས་གསལ་གྱི་སྒྲ་མི་འགྱུར་བས་ན། ཡི་གེ་དངོས་ནི་རྣ་བའི་ཡུལ་དུ་ཐོས་པར་
བྱ་བའི་སྒྲའི་རང་བཞིན་ཅན་སྐད་ཅིག་མ་ཡིན་ཏེ། རྣམ་འགྲེལ་ལས། ཡི་གེའི་བདག་ཉིད་
ཀུན་མཐའ་ཡས། མིག་འཛུམ་ཚད་དུ་གནས་པ་ཡིན། ཞེས་པ་ལྟར། གཉིས་པ་བཏགས་པ་
བ་ནི་གཟུགས་སུ་བྲིས་པ་མིག་དབང་གི་སྤྱོད་ཡུལ་དུ་གྱུར་པ་ལཉྩན་ལ་སོགས་པའི་ཡིག་
རིགས་དྲུག་བཅུ་རྩ་བཞིར་གསུངས་པ་རྣམས་དང༌། དེར་མ་གཏོགས་པའི་བོད་ཡིག་དབུ་
ཅན་དང་འབྲུ་བཤར་ལ་སོགས་པ་ཡི་གེ་དངོས་བརྗོད་པའི་རྟེན་དུ་གྱུར་པ་དག་གོ། ། །
དེའང་ཅུང་ཟད་བཤད་ན་ཡི་གེ་སྐྱེ་བའི་གནས་བརྒྱད་འཇུག་པའི་གནས་བརྒྱད་ལས་
དང་པོ་ནི། སློབ་དཔོན་ཆོས་མཆོག་གིས། ངག་གི་དོན་སྣང་བ་སེམས་ལས་བརྗོད་འདོད་སྐྱེ་
ལ༑ དེ་ལས་གནས་དང་དབྱེ་བ་ཕྲད་ཅིང་དེ་ལས་སྒྲ་སྐྱེ་བོ་ཞེས་དང་། ཙནྡྲ་གོ་མིས། གནས་
དང་བྱེད་པ་དང་། བརྩོལ་བ་རྣམས་ལས་ཡི་གེ་རྣམས་སྐྱེའོ། །ཞེས་དང་། དཔང་ལོས།
བརྗོད་འདོད་དབང་གིས་རླུང་གཡོས་ཤིང་། །དེ་ཡི་གནས་དང་བྱེད་པ་དང་། །རྩོལ་བ་སྐྱེ་དེ་
དབུགས་དབྱུང་དང་། །ལྷན་ཅིག་ཡི་གེའི་གདངས་རྣམས་སྐྱེ། ཞེས་པས་ཡི་གེའི་རྒྱུ་བསྟན་
ནས། གནས་ནི་ཡི་གེའི་མདོར། ཨ་ཀུ་ཧ་བྷ་མགྲིན་པ་ལས། ཨི་ཙུ་ཡ་ཤ་རྐན་ལས་བྱུང་།
~ 192ལ



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན། །
ཨེར་ཨེར་ཨརེ་མགྲིན་རྐན་ལས། རི་ཊུ་ར་ཤ་སྤྱི་བོ་ལས། ལཾ་རུ་ལ་ས་སོ་ལས་འབྱུང་། ཨུ་
པུ་ཝ་ཀྲ་མཆུ་དག་ལས། ཨུར་ཨོར་ཨོར་རྣམས་མཆུ་མགྲིན་ལས། ཝ་ནི་མཆུ་དང་སོ་ལས་
འབྱུང་། རྗེས་དུ་ན་རོ་སྣ་ལས་ཏེ། སྣ་དང་རང་གི་གནས་ག་ལས། སྡེ་པའི་ལྔ་པ་འབྱུང་ངོ༌།
ཞེས་པ་ལྟར་ཤེས་པར་བྱའོ། སྒྲ་སྐྱེ་བའི་གནས་དངོས་ནི། ཁོག་པ་མགྲིན་པ་རྐན་དང་ལྕེ་སྣ་
དང་སྤྱི་བོ་སོ་དང་མཆུ། ཞེས་པ་རྣམས་སུ་སྣང་ངོ༌། །
གཉིས་པ་ཡི་གེ་འཇུག་པའི་གནས་བརྒྱད་ནི། ལྕེ་ཁྱི་འབྲུག་གི་གནས་བརྒྱད་རྩ་
འགྲེལ་ལས། སྒྲ་དང་སྐད་དང་མིང་དང་མཚན་མ་དང་། བརྡ་དང་ཐ་སྙད་དང་ཚིག་དང་དོན་
ནོ༑ ༑ཞེས་བཤད་པའི་སྒྲ་ནི་ཟིན་པ་དང་མ་ཟིན་པ་གཉིས་ལས་འདིར་ཟིན་པའི་སྒྲ་མི་ཁོ་
ནའི་དབང་དུ་བྱས་པའོ། །སྐད་ནི་ལེགས་སྦྱར་ལ་སོགས་པ་སྐད་རིགས་ཆེན་པོ་བཞིར་
བཤད་ཀྱང་སྐབས་འདིར་ནི་བོད་གངས་ཅན་ཁོ་ནའི་དབང་དུ་བྱས་ནས་འཆད་དགོས་པས་
སྐད་འདི་ཉིད་བསྡུ་ན་ཟུར་ཆག་གི་སྐད་དུ་བསྡུ་དགོས་ཏེ། མེ་ལོང་ལས། བསྟན་བཅོས་
རྣམས་ལེགས་སྦྱར་ལས། གཞན་པ་ཟུར་ཆག་ཉིད་དུ་འདོད། ཅེས་བཤད་པས་སོ། །མིང་ནི་
ཆོས་རྣམས་ཀྱི་ངོ་བོ་ཉིད་ཀྱི་བླ་བཏགས་ཏེ་གལ་ཏེ་སྒྲས་བོད་སྣང་བ་ཡིས། འཁོར་བར་
གསལ་བར་མ་བྱས་ན། འཇིག་རྟེན་གསུམ་པོ་མཐའ་དག་ནི་སྨག་རུམ་མུན་པ་ཉིད་དུ་
འགྱུར། ཞེས་པ་ལྟར་རོ། །མཚན་མ་ནི་མིང་དེ་ཉིད་བརྗོད་པར་བྱ་བའི་རྟེན་ལྷ་དང་མི་ལ་
སོགས་གདགས་པའི་གཞིར་གྱུར་པ་རྣམས་སོ། །བརྡ་ནི་དེ་ལྟར་བཏགས་པའི་མིང་དང་
མིང་ཅན་མཉམ་དུ་བརྗོད་པའི་དོན་སྤྱི་དེ་ལ་བྱ་ཞིང་། ཐ་སྙད་ནི་སྨྲ་ཤེས་ཤིང་དོན་གོ་བ་ཞིག་
ལ་མིང་བཏགས་ཞེས་པ་ལྟ་བུ་སྟེ། རྣམ་འགྲེལ་ལས། སྒྲ་རྣམས་ཀྱི་ནི་བརྡ་བཏགས་དོན།
དེ་ནི་ཐ་སྙད་ཆེད་དུ་བྱས། ཞེས་བཤད་པས་སོ། །དེས་ན་བརྗོད་པར་འདོད་པའི་དངོས་པོ་
མཐོང་ནས་བཏགས་པའི་ཆ་ལ་མིང་དང༌། མིང་དེས་མཚོན་པར་བྱས་པའི་དངོས་པོ་དེ་ལ་
ལ 193ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
མཚན་མ། སྔར་མེད་ལ་འདོད་པས་གསར་དུ་བཏགས་པ་ལ་བརྡ། དོན་དེ་ལ་འཇུག་ལྡོག་
བྱེད་པའི་ཕྱེད་དུ་བརྗོད་པ་ལ་ཐ་སྙད་ཅེས་བྱའོ། །
ཚིག་ནི་འོག་ཏུ་སྟོན་ལ་དོན་ནི་དངོས་པོ་གང་དང་ཅིའི་གནས་ལུགས་ཇི་ལྟར་གནས་པ་
ལ་བཤད་དོ། །ཡི་གེའི་དབྱེ་བསྡུ་ལ་སོགས་པ་གཞན་རྣམས་ནི་གོང་དུ་བསྟན་ཟིན་ཏོ། །
གཉིས་པ་མིང་བཤད་པ་ལ། སྒྲ་པ་པའི་ལུགས་ལ་འཆི་མེད་མཛོད་དུ། རྗོད་བྱེད་
བསྟན་བཅོས་སྒྲ་ལ་ནི། །སུཔ་དང་ཏིང་གི་མཐའ་ཅན་ཚིག །ཅེས་དང་། ཀ་ལཱ་པར། སྔ་མ་
དང་ཕྱི་མ་དག་གི་དོན་ཉེ་བར་དམིགས་པ་ན་ཚིག་གོ། །ཞེས་པས་སྔ་མ་བཏགས་ལ་ཕྱི་མ་
རིང་སུས་ཀྱི་རྐྱེན་དང་རྣམ་དབྱེ་གང་རུང་བྱིན་པ་དེ། མིང་ཚིག་གཞི་མཐུན་ཡིན་པར་འདོད་
ལ༑ མངོན་པའི་ལུགས་ལ། ཕུང་པོ་ལྔའི་རབ་བྱེད་དུ། དོན་གྱི་ངོ་བོ་བརྗོད་པ་མིང་། །དེ་ཡི་
ཁྱད་པར་སྟོན་པ་ཚིག །གང་ཡང་མི་སྟོན་ཡི་གེའོ། །ཞེས་པས་འདིར་མངོན་པའི་ལུགས་
ལྟར་བཤད་དགོས་པས། དེ་ལ་མཚན་ཉིད། སྒྲ་དོན། དགོས་པ། དབྱེ་བ་བཞི་ལས། དང་
པོ་ནི། དཔང་ལོས་ཡི་གེ་གཉིས་སམ་མང་འདུས་པས། དོན་གྱི་ངོ་བོ་བརྗོད་བྱེད་པ་མིང་
ཡིན་དོན་ལ་བློ་གཞོལ་ཕྱིར། ཞེས་པའི་མིང་ཡིན་ཞེས་པ་ཡན་གྱིས་མཚན་ཉིད་དང་། དེ་
མན་གྱི་གཉིས་པ་སྒྲ་དོན་བསྟན་ནོ། །ལང་གཤེགས་ལས། མིང་དུ་གདགས་པ་མ་མཛད་ན། །
འཇིག་རྟེན་ཐམས་ཅད་རྨོང་པར་འགྱུར། །དེ་བས་རྨོངས་པ་སྤང་བའི་ཕྱིར། །མགོན་པོས་
མིང་དུ་གདགས་པར་མཛད། ཅེས་པས་བསྟན། བཞི་པ་དབྱེ་བ་ནི་གཏན་ལ་དབབ་པར་
བསྡུ་བར། ཉེ་བར་བཏགས་པ་དང་ཡང་དག་པའི་དངོས་པོ་ཅན། ཞེས་བཤད་པ་ལྟར།
འདོད་རྒྱལ་དང་རྗེས་གྲུབ་ཅེས་སམ་དངོས་མིང་དང་བཏགས་མིང་ཞེས་པ་གཉིས་ལས།
དང་པོ་འདོད་རྒྱལ་ལམ་དངོས་མིང་ཞེས་པ་ནི། དེ་ལྟར་འདོགས་པའི་རྒྱུ་མཚན་ཡོད་མེད་
ལ་མ་ལྟོས་པར་དང་པོར་བརྡ་སྦྱར་བ་སྟེ། རྣམ་འགྲེལ་དུ། དོན་མེད་ན་ཡང་འགྲོ་བ་ཡིས། །
ལ194ལ



སུམ་རྟགས་ཀྱི་སྦྱར་བཤད་ཡང་དག་མ།་བས་ངའི་དགའ་སྟོན།
གང་དུ་གྲགས་པས་སྒྲ་བཀོད་པ། དེ་ལ་དེ་དངོས། ཞེས་པ་ལྟར་ཡིན་པས་དཔེར་ན། ལྷ་མི།
མེ་ཆུ། ཀ་བ་བུམ་པ་ཞེས་པ་ལྟ་བུ་སྒྲ་བཤད་དུ་མེད་པ་ལྟ་བུ་རྣམས་སོ། །གཉིས་པ་རྗེས་
གྲུབ་བམ་བཏགས་མིང་ནི། གལ་ཏེ་འདིར་ནི་བཏགས་འདོད་ན། །རྒྱུ་མཚན་གང་གིས་དེ་
འདོད་པ། །དེ་ནི་དངོས་པོ་ཐམས་ཅད་ལས། །དེ་དག་གི་རྒྱུར་ཅིས་མི་འདོད། །ཅེས་པ་ལྟར་
འདྲ་བ་དང་འབྲེལ་པ་སོགས་རྒྱུ་མཚན་དུ་བྱས་ནས་རྗེས་མ་བཏགས་པའི་བརྡའོ། །དེ་ལ་
དབྱེ་ན། རྟག་ཏུ་དངོས་དང་སྒྲ་འདོགས་པ། །སེང་གེ་བྲམ་ཟེའི་ཁྱིའུ་ལ། །དེ་ལྟར་བརྗོད་པ་
འཇིག་རྟེན་ཡོད། །ཅེས་པས་འདྲ་བ་རྒྱུ་མཚན་དུ་བྱས་ན་བྲམ་ཟེའི་བུ་ཁ་ཆེ་སྣ་ཉག་ལ་སེང་
གེ་ཞེས་བཏགས་པ་དང་། ལྡོག་པ་རྒྱུ་མཚན་དུ་བྱས་ནས་གཟའ་མིག་དམར་ལ་བཀྲ་ཤིས་
དང་། རྟེན་ལ་བརྟེན་པའི་སྒོ་ནས་བཏགས་པ་སུམ་ཅུ་རྩ་གསུམ་དང་། བརྟེན་ལ་རྟེན་གྱི་སྒོ་
ནས་བཏགས་པ་དགའ་ལྡན་པ་དང་། བྱེད་ལས་ཀྱི་སྒོ་ནས་བཏགས་པ་ཉི་མ་ལ་པདྨའི་
གཉེན་དང་། གཞན་ཡང་དགོས་པ་དང་། རྒྱུ་མཚན་གྱི་སྒོ་ནས་བཏགས་པ་དོན་གཅིག་ལ་
མིང་དུ་མ་དང་། དོན་མང་པོ་ལ་མིང་གཅིག་ཏུ་བཏགས་པ་སོགས་ཞིབ་ཏུ་ཤེས་པར་བྱའོ།
གསུམ་པ་ཚིག་བཤད་པ་ནི། སྒྲ་པའི་ལུགས་ནི་གོང་དུ་བཤད་པས་ཤེས་དགོས་ལ། མངོན་
པའི་ལུགས་ལའང་། དོན་གྱི་ཁྱད་པར་སྟོན་པ་ཚིག །ཅེས་སྨོས་པ་དག་ནི་དོན་ལ་འབྱོར་
བར་སྣང་ལ། ཡི་གེ་དུ་མ་འདུས་པ་ལས་མིང་། མིང་དུ་མ་འདུས་པ་ལས་ཚིག་འགྲུབ་ཅེས་
པ་ནི་ཕྱོགས་འདིར་ངེས་པ་མེད་དེ། ཡི་གེ་རེར་བ་ཁ་ད་ཇ་ཉ་ལྟ་བུས་ཀྱང་དེ་དང་དེའི་མིང་
གསལ་བར་ནུས་ཤིང་། ཇ་ཉོ་ཉ་ཟ་ལྟ་བུ་ཡི་གེ་གཉིས་ཀྱིས་ཀྱང་དོན་གྱི་ཁྱད་པར་སྟོན་པ་
ཚིག་ཏུ་གྲུབ་པ་དག་སྣང་ངོ་། འདིར་ཁོ་དང་ཉ་ལྟ་བུ་དབྱངས་འདུས་པ་མ་ཡིན་པའི་རྒྱུ་
མཚན་གོང་དུ་བཤད་པ་ལྟར་རོ། །གཉིས་པ་དེ་རྒྱུ་མཚན་བཤད་པ་ནི་མོ་ཡི་ཞེས་སོགས་
རྐང་པ་བདུན་ཏེ། དེ་ལྟར་བཤད་པའི་རྒྱུ་མཚན་གྱིས་མིང་ཚིག་བརྗོད་པ་ཕལ་ཆེར་རྗེས་
~ 195



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
འཇུག་དང་སྔོན་འཇུག་གཉིས་ལ་ལྟོས་པའི་ཕྱིར་ན་དེ་ཉིད་ཀྱང་མོའི་ཡི་གེ་ནང་ནས་བྱུང་བ་
ཡིན་པ། གལ་ཏེ་རྟག་པ་མཐའ་བཟུང་བའི་དབང་གིས་མོའི་ཡི་གེ་སྤྱི་དང་བྱེ་བྲག་ཏུ་སྔོན་
འཇུག་གཉིས་མེད་པར་གྱུར་ན་ནི་མིང་གཞིའི་ནང་ཚན་ཕོ་ཡིག་རྣམས་ཀྱི་བརྗོད་པ་དོན་
མེད་པར་འགྱུར་བ་དང་། གལ་ཏེ་ཕོ་ཡིག་དེ་རྣམས་བརྗོད་དུ་ཟིན་ནའང་འཇུག་པ་དང་
བཅས་པ་མེད་པར་ནི་མིང་དང་ཚིག་གང་དང་གང་ཡིན་ཡང་གསལ་བར་བྱེད་མི་ནུས་ཤིང་
མིང་ཚིག་དང་དེ་རྣམས་ཚོགས་པའི་བསྟན་བཅོས་རྣམས་གསལ་བར་བྱེད་པ་མེད་ན་ནི་དོན་
རྣམས་ཇི་ཙམ་བརྗོད་ཀྱང་དེ་དང་དེའི་དོན་ལ་འཇུག་ལྡོག་དང་བླང་དོར་བྱེད་མི་ནུས་པས་
བརྗོད་པ་ཐམས་ཅད་དོན་མེད་པར་འགྱུར་ཞེས་པའི་དོན་ཡིན་ནོ། ། །
གསུམ་པ་དེ་ཉིད་ཀྱི་ཟློག་ཕྱོགས་བཤད་པ་ནི། དེ་ལྟར་སོགས་ཤོ་ལོ་ཀ་གསུམ་དང་
རྐང་པ་གསུམ་སྟེ། བཤད་མ་ཐག་པ་དེ་ལྟར་བརྗོད་པའི་གལ་ཏེ་དོན་མེད་པར་གྱུར་པ་ན་
མིང་དོན་མཚོན་པའི་བརྗོད་པ་ཀུན་ཀྱང་མེད་ཅིང་། སྙན་ངག་མཆོད་སྦྱིན་སྲིད་སྲུང་དང་། །
ངེས་བརྗོད་རིག་བྱེད་བཞི་ཞེས་བྱ། །ཞེས་པའི་ཕྱི་རོལ་པའི་རིག་བྱེད་སྨྲ་བའང་ཡོད་པར་མི་
འགྱུར་ལ། སངས་རྒྱས་པའི་ཉན་ཐོན་དང་། རང་སངས་རྒྱས་པ་རྣམས་ཀྱི་བསླབ་པ་ལ་
སོགས་པའི་བརྗོད་བྱ་དང་བརྗོད་བྱེད་རྣམས་ཀྱང་མེད་པར་འགྱུར་རོ། །དེ་ལྟར་གྱི་ཚེ་ན་ཇི་
ལྟར་སྨོས་པ་བཞིན་དུ་འཇིག་རྟེན་གྱི་ཁམས་འདི་ན། སེམས་ཅན་རྣམས་ཀྱི་ཕུང་པོ་དང་
ཁམས་དང་སྐྱེ་མཆེད་དང་ལྷ་དང་མིའི་ཆོས་ལུགས་ལ་སོགས་པའི་གྲུབ་མཐའ་དང་། གཞན་
ཡང་མཆོག་དང་། མཆོག་མ་ཡིན་པའི་བྱ་བ་གང་མང་ཞིག་ཡོད་མོད་ནའང་དེ་དང་དེ་དག་
གི་རྣམ་བཞག་ལ་སོགས་པ་སྟོན་མཁན་མེད་པར་རང་ཉིད་ཀྱིས་ཇི་ལྟ་ཇི་བཞིན་མི་ཤེས་པ་
བཞིན་དུ་ཐབས་ཤེས་དང་ཕོ་མོ་མ་ནིང་ལ་སོགས་པའི་འཇུག་ཚུལ་རགས་པ་ཙམ་སྨྲ་བ་པོ་
ཀུན་གྱི་ངག་ལ་གནས་པར་གྱུར་ཀྱང་ཐུ་མི་རང་ཉིད་ཀྱིས་བཤད་པའི་ཚུལ་ཇི་ལྟ་བ་དེ་ཉིད་
མ196–



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
མི་ཤེས་པས་དོན་ལ་སྦྱོར་བ་ག་ལ་ཤེས་པར་འགྱུར་ཏེ། དེའི་ཕྱིར་མིང་ཚིག་ཡི་གེའི་གནས་
རྣམས་ལ་ཡུན་རིང་དུ་སྦྱངས་པའི་སློབ་དཔོན་མཁས་པ་ལ་ལན་གཅིག་ཙམ་མ་ཡིན་པར་
བསླབས་ཏེ་ཁོ་བོའི་གཞུང་ཇི་ལྟ་བར་ཤེས་པར་གྱིས་ཤིག་ཅེས་པའོ། །
གཉིས་པ་རྗེས་འཇུག་ཤེས་པའི་ཕན་ཡོན་བསྟན་པ་ལ་གསུམ། རྗེས་འཇུག་གི་
འཇུག་ཚུལ་དེ་ཚུལ་བཞིན་དུ་ཤེས་དགོས་པའི་རྒྱུ་མཚན། ཤེས་ནས་དོན་ཐོག་ཏུ་འགེལ་
ཚུལ། གཞན་ལ་སློབ་ཚུལ་བཤད་པའོ། །དང་པོ་ནི། རྗེས་འཇུག་སོགས་རྐང་པ་བདུན་ཏེ།
དེ་ལྟར་རྒྱས་པར་བཤད་པའི་རྗེས་འཇུག་བཅུའི་སྦྱོར་ཚུལ་དངོས་ཤུགས་ཀྱི་འདྲེན་ལུགས་ཇི་
ལྟར་ཤེས་པ་དེས་ནི་ཆོས་འཇིག་རྟེན་གྱི་ལུགས་གཉིས་ཀའི་གཙུག་རྣམས་ཡི་གེར་འདྲི་བ་
དང་དོན་ལ་སྦྱོར་བའི་སྒོ་ནས་ཀློག་པ་དང་གཞན་དག་ལ་རྒྱ་ཆེར་བཤད་པར་བྱ་བ་སྟེ།
མདོར་ན་དམ་པ་རྣམས་ཀྱི་ངང་ཚུལ་བཟང་པོ་ལ་ཞུགས་ཏེ་འཆད་རྩོད་རྩོམ་གསུམ་
གྱི་བྱ་བས་མཚམས་སྦྱོར་བ་ལ་སོགས་པའི་སྒྲའི་ཡི་གེ་འམ་སྦྱོར་བ་ལ་ཐོགས་པ་མེད་ཅིང་
གང་དང་གང་དག་སྨྲ་བར་བྱ་བ་དེ་རྣམས་ལ་འབྲེལ་ཆགས་པ་སྟེ་མཁས་བླུན་བར་མ་དང་
བཅས་པའི་འདུན་འཕེལ་བའི་བཀའ་མཆིད་སྨྲ་བ་རྣམས་ཀྱི་ནང་ནས་མཆོག་ཏུ་རྔོ་ཐོག་པར་
འགྱུར་ཞིང་། གཞན་ཡང་རྗེས་འཇུག་གི་སྦྱོར་བ་རྒྱ་ཆེར་ཤེས་པ་དག་གི་དོན་གྱི་སྦྱོར་བ་
དངོས་བསྟན་དེ་ཉིད་ཀྱི་འགྲེལ་པ་ལ་སོགས་པའི་བཤད་ཚོད་མཐའ་དག་དངོས་སུ་མ་
མཐོང་ཡང་། དོན་གྱི་གོ་བས་ཅིག་ཤོས་པ། དྲན་པ་ཡང་དག་སྐྱེ་བར་འགྱུར། ཞེས་རྣམ་
འགྲེལ་ལས་བཤད་པ་བཞིན་དོན་དེ་ཉིད་ཁོ་ན་དང་མཐུན་པའི་སྦྱོར་བ་ཤེས་པར་འགྱུར་
ཞེས་པའོ། །
གཉིས་པ་དོན་དེ་ཐོག་ཏུ་འགེལ་ཚུལ་ནི། རྗེས་འཇུག་སོགས་ཤོ་ལོ་ཀ་གཅིག་སྟེ་
བཤད་མ་ཐག་པའི་མཁས་པ་དེ་ཉིད་འབྱུང་བར་བྱེད་པ་ལ་རྗེས་འཇུག་རྣམས་ཀྱི་སྦྱོར་བ་ལ་
~ 197



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
མཁས་པར་ཤེས་ཟིན་པ་ན་དེའི་དོན་དང་ཕྱི་ནང་གི་ལུང་དོན་རྣམས་དང་སྦྱོར་བ་དང་བླ་མའི་
སློབ་དཔོན་མཁས་པའི་མན་ངག་གསུམ་སྦྱར་ནས་གང་བརྗོད་པར་བྱ་བའི་དོན་གྱི་ཐོག་ཏུ་
དབབ་པར་བྱ་ཞེས་པའོ། །
གསུམ་པ་གཞན་ལ་སློབ་ཚུལ་བཤད་པ་ལ་གསུམ་སྟེ། སློབ་ཚུལ་དངོས་དང་དེ་ཤེས་
པའི་ཕན་ཡོན། སློབ་དཔོན་གྱི་འགྲེལ་པས་སླར་ཡང་གདམས་པའོ། །དང་པོ་ནི། བསླབ་
ལ་ཞེས་སོགས་ཤོ་ལོ་ཀ་གཉིས་ཏེ། དེ་ལྟར་བཤད་མ་ཐག་པའི་མཁས་པ་དེ་དག་འདོད་
ནས་དེ་ལྟར་བསླབ་པ་ལ་འདོད་པའི་གང་ཟག་དག་གི་དང་པོ་ཉིད་དུ་ང་རོ་ཨི་ཨུ་ཨེ་ཨོ་དང་
ཀ་ལ་སོགས་པའི་མིང་གཞིའི་སྔོན་འཇུག་རྗེས་འཇུག་གི་སྦྱོར་བ་རྣམས་སྦྱང་བར་བྱ་དགོས་
པ་ལས་སྔོན་འཇུག་མིང་གཞི་རྗེས་འཇུག་གསུམ་པོ་རེ་རེ་བཞིན་དུ་བཀླག་པ་དང་། གསུམ་
པོ་ཕན་ཚུན་སླར་ནས་བཀླག་པ་དང༌། སླར་ཡང་བསྡུས་ནས་མྱུར་དུ་ཀློག་པར་བྱེད་པ་
སོགས་རྒྱས་པར་རྗེ་བཙུན་རྩེ་མོས་མཛད་པའི་བྱིས་པ་དེར་འཇུག་ལ་སོགས་པ་ནས་འབྱུང་
བ་ལྟར་བསླབ་པར་བྱ་བ་ཡིན་ཞིང་། དེ་ལྟར་བསླབ་པའི་དགོས་པ་རྗེས་འཇུག་གི་འཇུག་
ཚུལ་བཞི་པོ་དེའི་སྦྱོར་བ་དེ་ནི་རྗེས་སུ་སློབ་པར་བྱེད་པ་རྣམས་ཀྱི་ཉན་པ་དང་བསམ་པ་དང་
གཞན་ལ་བསྟན་པར་བྱ་བའི་ཆེད་དུ་སྦྱར་བ་ཡིན་པས་གང་ལ་འཇུག་བྱེད་ལ་སོགས་པའི་
ཡན་ལག་དེ་དག་གི་མཐུ་ཡིས་ནི་ཉན་བསམ་བསྟན་པའི་འབྲས་བུ་མཐོ་རིས་དང་ཐར་པ་
ཐམས་ཅད་མཁྱེན་པའི་ཆེད་དུ་དོན་ལ་དབབ་པར་གྱིས་ཤིག་ཅེས་པའོ། །
གཉིས་པ་དེ་ལྟར་ཤེས་པའི་ཕན་ཡོན་ནི། བསླབ་པའི་སོགས་རྐང་པ་བདུན་ཏེ། ཇི་
ལྟར་བཤད་པའི་བསླབ་པའི་རིམ་པ་འདི་ཡིས་ནི་བློ་ལྡན་གང་ཞིག་གིས་ནི་འབད་པ་ཆུང་
དུས་ཀྱང་ཤེས་རབ་ཆེན་པོ་འཕྲུལ་དུ་གྲོལ་ཏེ་མཐའ་དག་ཤེས་པར་འགྱུར་ན་དེའི་ཕྱིར་རྩོན་
པ་ཆེན་པོས་བརྟུན་པས་ཀྱིས་བསླབས་ན་ལྟ་སྨོས་ཀྱང་ཅི་ཞིག་དགོས་ཏེ། དེས་ན་དང་པོ་
ལ198ལ



སུམ་རྟགས་ཀྱི སྦྱར་བཤད་ཡང་དག་མ། བས་པའི་དགའ སྟོན།
ཉིད་དུ་འདི་ཉིད་ལ་བསླབ་པར་བྱའོ། །
དེ་ནས་བཟོ་གསོ་ལ་སོགས་པའི་རིག་པའི་གནས་ཐུན་མོང་རྒྱས་པའང་མཉན་པར་
བྱས་ནས་ལྷག་མ་ཚུལ་ཁྲིམས་ཀྱི་བསླབ་པ་ལ་སོགས་པ་ནང་དོན་རིག་པའི་ཉམས་ལེན་
གང་ལ་དད་པའི་གཞུང་ཉིད་བླ་མ་རྣམས་ལས་འབད་དེ་མཉན་པར་བྱའོ་ཞེས་པའོ། །
གསུམ་པ་སློབ་དཔོན་གྱི་འབྲེལ་པས་གདམས་པ་ནི། སློབ་དཔོན་ཞེས་སོགས་རྐང་
པ་དྲུག་སྟེ། དེ་ལྟར་སློབ་པར་བྱ་བའི་སློབ་མ་དེས། སློབ་དཔོན་ནི་མདོ་རྒྱུད་ནས་བཤད་
པའི་མཚན་ཉིད་དང་ལྡན་པ་དེ་ཉིད་ཁོ་ན་བཟུང་བར་བྱ་ཞིང་ལེ་ལོ་དང་རྣམ་པར་གཡེང་བ་
སྤང་ཏེ་ཟོ་བཟང་བ་དང་བག་དང་ལྡན་པའི་དད་བརྩོན་གྱིས་རྟག་ཏུ་བརྟེན་པའི་སྐྱེས་བུ་དེས་
ནི་བཤད་པའི་དོན་ཇི་ལྟ་བ་མྱུར་དུ་རྟོགས་པར་འགྱུར་བ་ཡིན་ཏེ་དེ་བས་ན། དེ་ལྟ་བུའི་སློབ་
མ་དེ་ལ་སློབ་དཔོན་རྣམས་ཀྱིས་ཀྱང་དུས་ལས་མ་ཡོལ་བར་འདོམས་པར་བྱའོ་ཞེས་པའི་
དོན་ནོ། །དཔོན་སློབ་བཤད་མ་ཐག་པ་དེའི་ཅིག་ཤོས་ནས་ཡོན་ཏན་དེ་རྣམས་ལས་ཟློག་
པའོ། ། །
ད་ནི་རྩ་བའི་ས་བཅད་གསུམ་པ་བརྩམས་པ་མཐར་ཕྱིན་པའི་བྱ་བ་ནི། དེ་ལྟར་
སོགས་ཤོ་ལོ་ཀ་གཅིག་དང་རྐང་པ་གཉིས་ཏེ། དེ་ལྟར་བོད་མུན་པའི་སྨག་རུམ་དང་འདྲ་
བར་དམ་པའི་ཆོས་ཀྱི་ཚུལ་འཇུག་ཅིང་ཉམས་སུ་བླང་རུང་བར་བྱ་བའི་ཡི་གེའི་སྦྱོར་བ་བྱ་
སླ་བ་འབྲས་བུ་ཆེ་བ་དོན་དང་མཐུན་པར་བཤད་པའི་དགེ་བའི་རྩ་བ་དེས་དེང་ནས་ཏེ་སུམ་
རྟགས་ལ་སོགས་པ་བརྩམས་པ་དེ་ནས་གངས་རིའི་ཁྲོད་འདིར་སྐྱེ་དགུ་ཐམས་ཅད་དམ་
ཁྱད་པར་དུ་མིའི་འགྲོ་བ་ཀུན་གྱིས་ཇི་སྐད་བཤད་པ་དེ་ལྟར་དུ་མྱུར་དུ་རྫོགས་པར་གྱུར་ཅིག ། །
རྒྱུ་མཚན་དེའི་ཕྱིར་བཅོམ་ལྡན་འདས་སྨྲ་བའི་དབང་ཕྱུག་འཇམ་དཔལ་དབྱངས་
དང་འཕགས་པ་འཇིག་རྟེན་དབང་ཕྱུག་དག་གིས་གསུངས་པའི་རྗེས་སུ་འབྲངས་ནས་ཐུ་མི་
~ 199



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
སཾ་བྷོ་ཊ་བདག་གིས་ཚུལ་བཞིན་དུ་སྨྲས་པའི་དགེ་བ་འདིས་འགྲོ་བ་སེམས་ཅན་ཀུན་གྱིས་
ཀྱང་ཇི་ལྟ་ཇི་སྙེད་རྟོགས་ནུས་པར་གྱུར་ཅིག །ཅེས་དགེ་བ་བསྔོ་བའོ། དེ་ལྟར་སློབ་དཔོན་
ཨ་ནུ་བོད་དུ་ཡང་དག་པར་གྱུར་པས་མཛད་པའི་བྱཱ་ཀ་ར་ཎའི་རྩ་བ་སུམ་ཅུ་པ་དང་རྟགས་
ཀྱི་འཇུག་པ་རྫོགས་སོ་ཞེས་པ་སྟེ་དེ་ཉིད་ལྷན་ཅིག་ཏུ་སྦྱར་ནས་བཤད་པའང་དེ་ལྟར་རོ། །
ཐུབ་བསྟན་ཆུ་གཏེར་ཆེན་པོའི་དབུས་གནས་ཤིང་། །སྨྲ་མཁས་སྐྱེ་མཆེད་གཙང་
མས་སྟོད་མཛེས་ཀྱང་། །ཚུལ་ངན་ལྟོ་བས་ཕྱེ་བའི་ལྷག་མ་ཅན། །རི་མོ་བཀྲ་ཡང་གྱ་གྱུས་
མཛེས་པ་ཡིན། །ལྕེ་གཉིས་ལྡན་ཡང་སྐད་ཅིག་མི་བརྟན་གཡོ། །དྲང་པོའི་ལམ་སྲོལ་ལ་
ཡང་འཁྱོག་འགྲོས་ཀྱི། །རྗེས་ལ་ཡི་གེར་འཛིན་པ་མཐོང་བ་ན། །གཞོམ་མེད་ཨེ་ཝཾ་རང་སྒྲ་
གསར་འཁྲུངས་འགྱུར། །དྲན་དབང་གཞོན་ནུ་མ་ཡི་རྐང་པའི་མཚོན། །ལེགས་སྨིན་བདེ་
བླག་འཕོས་པའི་མྱ་ངན་མེད། །འདི་ན་འདྲེན་བྱེད་སྒྲིབ་གཡོགས་དང་བྲལ་བའི། །སྐལ་
བཟང་ས་འཛིན་ངོས་དེར་ཨེ་མ་མཚར། །དམ་པའི་ལེགས་བཤད་ཁ་དྲིས་འཛུམ་པ་ཡི། །
དཔལ་ནི་བ་ཀུ་ལ་གྱུར་ལས་གཞན་པ། །སྙེམས་བཅས་ཨུ་དུམ་ཝ་རའི་ཚལ་ན་ཡང་། །
བསྐལ་དོན་མིན་པའི་ངེས་པ་སུ་ཡིས་འབྱིན། །མི་གཙང་འདམ་ལ་འཁྲུངས་པའི་འདབ་སྟོང་
ཅན། །ཤེས་ལྡན་ར་ཡིག་གཉིས་པའི་ལོངས་སྤྱོད་གྲོགས། །ལྷ་བརྒྱ་དགྱེས་པའི་ངང་ཚུལ་
གསར་པའི་དཔྱིད། །དེ་ཡིས་མཆོད་དོ་བཅོམ་ལྡན་མི་སྐྱོད་ཞབས། །
ཞེས་བོད་སྐད་ཀྱི་སྒོ་ནས་རྒྱལ་བའི་གསུང་རབ་ཡན་ལག་དང་བཅས་པའི་ཚིག་དོན་
ལ་བདེ་བླག་ཏུ་འཇུག་པར་བྱེད་པའི་སྒོ་འཕར་ཆེན་པོ་གངས་རིའི་ཁྲོད་དུ་གསར་དུ་གཏོད་
པར་མཛད་པ་གནའི་མཁན་པོ་ཐུ་མི་སཾ་བྷོ་ཊས་མཛད་པའི་སུམ་རྟགས་ཞེས་བོད་ནའི་བརྡ་
དང་ཐ་སྙད་སྟོན་པར་བྱེད་པ་དགེ་རྩ་བར་གྱུར་པ་འདི་དག་གི་ཚིག་དང་དོན་གྱི་འགྲེལ་པ་ལ་
དག་ཡིག་ཅེས་པའི་ཡི་གེ་རིས་སུ་སྤེལ་བ་ཇི་སྙེད་ཅིག །དེང་སང་ཡན་ཆད་དུ་བྱུང་བས་གང་
མ20



སུམ་རྟགས་ཀྱི་སྦྱར་བཤད་ཡང་དག་མཁས་པའི་དགའ་སྟོན།
སྐལ་བ་དང་ལྡན་པ་རྣམས་ཀྱིས་ཐོས་ བསམ་སྒོམ་གསུམ་འཆད་རྩོད་རྩོམ་གསུམ་གྱི་རྒྱུར་
གྱུར་པ་འདི་ཁོ་ན་ལས་གཞན་པའི་དོན་ལྷག་པོར་སྟོན་བྱེད་ཀྱི་ཡི་གེ་ནི་འབྱུང་བར་མི་འགྱུར་
ཞིང་གལ་ཏེ་བྱུང་དུ་ཟིན་ཀྱང་ནོར་བུ་དང་མཆིང་བུའི་བླང་དོར་ཆབས་གཅིག་པའི་སྐབས་
འདིར་སྤྲོས་པ་སྐྱུངས་ཏེ་དབེན་པ་གསུམ་དང་ལྡན་པའི་གནས་སུ་མ་ཎི་ཅི་ནུས་བགྲང་བ་
མཆོག་ཡིན་གྱི། འོན་ཏེ་གཡའ་བཟང་གྲྭ་ཚང་ནས་དཔྱོད་ལྡན་བཤེས་གཉེན་ཕུན་ཚོགས་
གྲོགས་མཆེད་ཀྱིས་ནན་གྱིས་བསྐུལ་བར་གྱུར་པ་དང་། རིར་ཡང་རིའི་གཟུགས་དང་
མཁྱེན་རབས་ཕུལ་དུ་བྱུང་བའི་ནང་སོ་རབ་བརྟན་གྲགས་པ་དང་དབོན་པོ་ཨ་མ་ར་སིདྡྷ་ལ་
སོགས་པ་རྣམས་ཀྱིས་བསྐུལ་ཞིང་ཡི་གེའི་རྐྱེན་སྦྱར་བ་ལ་བརྟེན་རང་གི་མཐོང་ཐོས་སུ་གྱུར་
པ་རྣམས་ལས་ལོག་པར་བཤད་པ་དང་ཐེ་ཚོམ་གྱིས་བཤད་པ་རྣམས་རིང་དུ་དོར། ལེགས་
པར་བཤད་པའི་ཆ་ཇི་སྙེད་པ་བསྡུས། མ་བཤད་པ་རྣམས་ཀྱང་ཚུལ་བཞིན་དུ་བཤད་པའི་
རྣམ་བཤད་འདི་ནི་ཡུལ་མཐའ་འཁོབ་དྭགས་པོའི་སྨད་ཀྱི་ཆ་ལས་ལ་ཐོག་ཟུར་མཁར་ཞེས་བྱ་
བར་བྱུང་བའི་དགེ་སྦྱོང་སྤོང་བ་པ་ལེགས་བཤད་འཚོལ་ཞེས་སམ་བློ་གྲོས་རྒྱལ་པོ་ཞེས་བྱ་བས་
རྒྱལ་དབང་ཀརྨ་པའི་བཤད་པ་དང་སྒྲུབ་པའི་སྡེ་ཆེན་པོའི་ཉེ་ལོགས་ཀརྨ་ལྷ་ཁང་གི་གཞལ་
མེད་ཁང་ཆེན་པོར་ཡོངས་སུ་གྲུབ་པར་བགྱིས་པ་འདིས་ཀྱང་བསྟན་པ་རིན་པོ་ཆེ་དང་རིས་མེད་
པའི་སེམས་ཅན་མཐའ་ཡས་པ་ལ་ཕན་པ་ཆེན་པོ་འབྱུང་བའི་རྒྱུར་གྱུར་ཅིག་གི། རི་མོས་འདུ་
བྱེད་ཁོ་བོ་ཕུན་ཚོགས་སྟོབས་རྒྱས་སོ། །ཤུ་བྷཾ། བཀྲ་ཤིས།
ལ [}1 ཀ་



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
༄༅། །ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བའི་བསྟན་
བཅོས་ཀྱི་འགྲེལ་པ་སྣང་བར་བྱེད་པའི་
སྒྲོན་མེ་ཞེས་བྱ་བ་བཞུགས་སོ། །
དཔའ་བོ་གཙུག་ལག་ཕྲེང་བ།
སྟོན་པ་ཐམས་ཅད་མཁྱེན་པ་ལ་ཕྱག་འཚལ་ལོ། །རྟགས་ཀྱི་འཇུག་པ་འཆད་པ་ལ་
གཉིས། །རྟགས་ཀྱི་རྣམ་བཞག །དེ་འཇུག་ཚུལ་ལོ། །དང་པོ་ནི། ཕོ་ཡི་ཡི་གེ་འབའ་ཞིག་
ལ༑ སྡེ་པ་ཕྱེད་དང་བརྒྱད་གནས་པའང་། །སྡེ་ཚད་ལྔ་རུ་དྲིལ་བྱས། །ཕོ་དང་མ་ནིང་མོ་དང་
ནི༑ ༑ཤིན་ཏུ་མོ་དང་བཞི་བཞི་རུ། །སྡེ་པ་བཞི་པ་ཡན་ཆད་དབྱེ། །ལྷག་མ་བཅུ་གཅིག་
གནས་པ་ལ་། །ཙ་སོགས་གསུམ་ནི་ཅ་སོགས་སྦྱར། །ལྷག་མ་དྲུག་ནི་མོ་རུ་སྦྱར། །ར་ལ་ཧ་
ནི་མོ་གཤམ་སྟེ། །མ་ནིང་མཚན་མེད་ཅེས་ཀྱང་བྱ། །མོ་ཡི་ཡི་གེའི་ནང་ནས་ནི། །འཇུག་
པའི་ཡི་གེ་བཅུ་དབྱུང་བྱ། །འཇུག་པ་བཅུ་ཡི་ནང་ནས་ནི། །སྔོན་འཇུག་ཡི་གེ་ལྔ་དབྱུང་བྱ། །
སྔོན་འཇུག་ཡི་གེ་ལྔ་པོ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་རུ་དབྱེ། །ཞེས་
གསུང་སྟེ། །
སྤྱི་སཾ་སྐྲྀ་ཏ་ལ་དབྱངས་གཞན་མོ་ཡིག །གསལ་བྱེད་ཕོ། །རི་ལ་བཞི་མ་ནི་དུ་འཆད་
ལ༑ འདི་བོད་ཡིག་ལ་ཡང་གསལ་བྱེད་སུམ་ཅུ་ཕོ་ཡིག་ཏུ་བསྟན་པའི་ཤུགས་ཀྱིས་དབྱངས་
ཡིག་བཞི་མོ་ཡིག་ཏུ་བསྟན་ནས་སྤྱིར་ཕོ་མོ་གཉིས་སུ་དབྱེའོ། །དེས་ན་ཕོའི་ཡི་གེ་གསལ་
བྱེད་འབའ་ཞིག་ལ་སྡེ་པ་ཕྱེད་དང་བརྒྱད་གནས་པ་དེའང་ཕོ་དང་། མ་ནིང་། མོ། ཤིན་ཏུ་
ལ202-



ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བའི་བསྟན་བཅོས་ཀྱི་འགྲེལ་པ་སྣང་བར་བྱེད་པའི་སྒྲོན་མེ།
མོ༑ མ་ནིང་མཚན་མེད་སྟེ་སྡེ་ཚན་ལྔ་རུ་དྲིལ་བར་བྱས་ཏེ། དེ་ཇི་ལྟར་དྲིལ་ན། །ཀ་ཅ་ཏ་པ་
ཕོ་དང༌། །ཁ་ཆ་ཐ་ཕ་མ་ནི། །ག་ཇ་ད་བ་མོ་དང་ནི། །ང་ཉ་ན་མ་ཤིན་ཏུ་མོ་དང་དེ་ལྟར་ཕོ། །
མ་ནིང་མོ་ཤིན་ཏུ་མོ་དང་བཞི་བཞི་རུ་སྡེ་པ་བཞི་པ་སྟེ་ཡན་ཆད་ཀྱི་བཞི་ཚན་རེ་རེ་ཞིང་
དབྱེའོ། །དེའི་ལྷག་མ་ཙ་ཚ་ཛ་ཝ་ཞ་ཟ་འ་ཡ་ར་ལ་ཤ་ས་ཧ་ཨ་སྟེ་བཅུ་བཞི་བ་གནས་པ་ལ་ཙ་
དང་སོགས་ཁོངས་ནས་ཚ་ཛ་གསུམ་ནི་ཙ་ཅ་དང་སྦྱར་ཏེ་ཕོ། སོགས་ཁོངས་ནས་ཚ་ཆ་དང་
སྦྱར་ཏེ་མ་ནིང་། ཛ་ཇ་དང་སྦྱར་ཏེ་མོའོ། །ཝ་ནི་བ་མོ་ཡིག་ཡིན་པ་དེ་དང་སྦྱར་བར་བྱ། ཟ་
འ་ཡ་ཤ་སྟེ་ལྷག་མ་དྲུག་ནི་མོ་རུ་སྦྱར། ར་ལ་ཧ་གསུམ་ནི་མོ་གཤམ་སྟེ་མིང་གི་རྣམ་གྲངས་
སུ་མ་ནིང་མཚན་མེད་ཅེས་ཀྱང་བྱ་བ་ཡིན་ནོ། །
མདོར་ན་ཀ་ཅ་ཏ་པ་ཙ་སྟེ་ཕོ་ཡིག་ལྔ། ཆ་ཐ་ཕ་ཚ་སྟེ་མ་ནིང་ལྔ། ག་ཇ་ད་བ་ཛ་ཝ་ཞ་
ཟ་འ་ཡ་ཤ་ས་སྟེ་མོ་ཡིག་བཅུ་གཉིས། ང་ཉ་ན་མ་སྟེ་ཤིན་ཏུ་མོ་བཞི། ར་ལ་ཧ་སྟེ་མ་ནིང་
མཚན་མེད་དང་གསུམ་མོ། །ཨ་ནི་རྟགས་པས་སྡེ་ལྔར་མ་བསྡུས་སོ་ཞེས་ལོ་ཙཱ་བ་ནམ་
བཟང་གི་གསུང་གི་འགྲེལ་པར་དྲངས་སོ། །ཤིན་ཏུ་མོ་དང་མ་ནིང་མཚན་མེད་ཀྱང་མོའི་
ནང་ཚན་ཡིན་པས། དེ་བསྡོམས་པའི་མོ་ཡིག་བཅུ་དགུའི་ནང་ནས་ནི། ག་བ་མ། འ་ར། ལ་
ས་སྟེ་རྗེས་སུ་འཇུག་པའི་ཡི་གེ་བཅུ་དབྱུང་བར་བྱ་ལ། འཇུག་པ་བཅུ་པོ་དེ་ཡི་ནང་ནི་ག་ད་
བ་མ་འ་སྟེ་སྔོན་དུ་འཇུག་པའི་ཡི་གེ་ལྔ་དབྱུང་བར་བྱ་ལ། དབྱུང་ཚུལ་ནི་སུམ་ཅུ་པར་བཤད་
ཕོ་མོ་སོགས་སུ་འཇོག་ཚུལ་ནི། སྤྱིར་འཇིག་རྟེན་ན་སྐྱེས་པ་སྐད་ཀྱི་ང་རོ་སྤོམ་ཞིང་། མོ་ཕྲ་
ལ༑ མ་ནིང་བར་མར་ཡོད་པ་བཞིན་དུ་གྲག་པ་ལ་ཕོ་དང་། ཞན་པ་མོ། བར་མ་མ་ནིང་སྟེ།
ཕོ་ནི་དྲག་པོའི་ཚུལ་ཅེས་པ་ལྟར་རོ། །ནང་ཚན་དུ་དམིགས་བསལ། ཕྱེ་ན་སཾ་སྐྲྀ་ཏ་ལ་མིང་
རེ་ལ་ཡང་དགོས་པའམ་གྲགས་པའི་དབང་གིས་རྟགས་ཐ་དད་པ་དུ་མ་འཇུག་པའང་དུ་མ་
བཟླ་བ་ཡོད་དོ། །ཆུའི་མིང་ཨས་ཅེས་པ་ཕོ་རྟགས། ཛ་ལཾ་མ་ནི་མོ་རྟགས་དང་། ཆུང་མ་ལ་
203ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དརཿཕོ་རྟགས་དང་། ཀ་ལ་ཏྲི་མ་ནིང་། བྷ་རྩ་མོ་རྟགས་ལྟ་བུའང་། བོད་སྐད་ལ་ཡང་། བླ་མ།
གོང་མ། དཔོན་མ་ཆེ་སོགས་ཕོ་ལ་མོ་རྟགས་སྦྱར་བ་དང༌། ཡུམ་ཤེས་རབ་ཀྱི་ཕ་རོལ་ཏུ་
ཕྱིན་པ་ཅེས་སོགས་ཕོ་རྟགས་སུ་སྦྱར་བ་དང་། ཡང་ཕོ་ལ་ཕོ་རྟགས། མོ་ལ་མོ་རྟགས་སྦྱར་
བ༑ སཾསྐྲྀ་ཏ་ལ་ནཱ་ར། ནཱ་རི། སྐྱེས་པ། བུད་མེད། དེ་ཝ། དེ་ཝི། ལྷ། ལྷ་མོ་ཞེས་པ་ལྟ་བུ་དུ་
མ་ཡོད་པ་སྣ་གནས་པ་མ་འདྲེས་པར་བློ་གྲོས་ཞིབས་མོས་འཇུག་དགོས་པར་འགྲེལ་པར་
གསུངས་སོ། །
དེས་ན་སྔོན་འཇུག་གི་ཡི་གེ་ལྔ་པོ་དེ་ཉིད་ལ་ཡང་ནང་གསེས་སུ་ཕྱེ་ན། བ་ཕོ་ཡིག་
དང༌། ག་ད་གཉིས་མ་ནིང་། འ་མོ་དང་ཤིན་ཏུ་མོ་དང་རྣམ་པ་བཞི་རུ་དབྱེའོ། །དེས་ན་ག་
ཡིག་ནི་སྔོན་འཇུག་གི་མ་ནིང་། རྗེས་འཇུག་ཏུ་ཡང་མ་ནིང་། སྤྱིར་མོ་ཡིག་དང་། ད་ནི་སྤྱིར་
མོ་ཡིག །རྗེས་འཇུག་གི་ཕོ་ཡིག་སྔོན་འཇུག་གི་མ་ནིང་ངོ༌། །བ་ནི་སྤྱིར་མོ་ཡིག་ཡིན་ཡང་
རྗེས་འཇུག་གི་ཕོ་ཡིག་དང་སྔོན་འཇུག་གི་ཡང་ཕོ་ཡིག་གོ ། ས་ནི་སྤྱིར་མོ་ཡིག་དང་རྗེས་
འཇུག་གི་ཕོ་ཡིག་གོ །མ་ནིང་སྤྱིར་ཤིན་ཏུ་མོ་ཡིག་ཡིན་ཡང་རྗེས་འཇུག་དུ་མ་ནིང་དང་སྔོན་
འཇུག་གི་ཡང་ཤིན་ཏུ་མོའོ། །འ་ནི་སྤྱིར་མོ་རྗེས་འཇུག་གི་ཡང་མོ། སྔོན་འཇུག་གི་ཡང་མོ་
ཡིག་ཡིན་ནོ། །ང་ན་གཉིས་སྤྱིར་ཤིན་ཏུ་མོ་དང་རྗེས་འཇུག་གི་མ་ནིང་ངོ་། །ར་ནི་སྤྱིར་མོ་
གཤམ་དང་རྗེས་འཇུག་གི་ཤིན་ཏུ་མོའོ། །ལ་ནི་སྤྱིར་མོ་གཤམ་རྗེས་འཇུག་གི་མ་ནིང་ངོ༌། །
དེས་ན་སྔོན་འཇུག་གི་ཚེ་སྔོན་འཇུག་གི་རྟགས་ཉིད། དབང་བཙན། མཐའ་རྟེན་གྱི་
ཚེ་རྗེས་འཇུག་གི་རྟགས་དབང་བཙན། མིང་གཞིར། བསྡུ་ཚེ་སྤྱིར་བཤད་པ་ཉིད་དབང་
བཙན་པས་སྐབས་ཐོབ་བཞིན་བརྟགས་པར་བྱའོ། །གཉིས་པ་དེ་འཇུག་ཚུལ་ལ་སྔོན་
འཇུག་གི་རྟགས་འཇུག་ཚུལ་དང་། རྗེས་འཇུག་གི་རྟགས་འཇུག་ཚུལ་ལོ། །དང་པོ་ནི། །དེ་
དག་རེ་རེའང་བཞི་བྱེད་སྟེ། གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་
2()4ཀ



ང
ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བའི་བསྟན་བཅོས་ཀྱི་འགྲེལ་པ་སྣང་བར་བྱེད་པའི་སྒྲོན་མེ།
ཕྱིར་བྱེད། །གང་ལ་འཇུག་པར་བྱེད་ཅེ་ན། །ཕོ་ནི་ཕོ་དང་མོ་ལ་འཇུག །མོ་ནི་མོ་དང་མ་ནིང་
ལ༑ ༑མ་ནིང་ཡང་ནི་ཕོ་མོ་ལའོ། །ཤིན་ཏུ་མོ་ནི་མ་ནིང་དང་། །མོ་དང་ཤིན་ཏུ་མོ་ཉིད་ལའོ། །
མི་འཇུག་པ་ནི་འདི་དག་སྟེ། །ཕོ་ནི་མ་ནིང་ལ་མི་འཇུག །མོ་ནི་ཕོ་ལ་འཇུག་པ་མིན། །མ་
ནིང་རང་ལ་རང་མི་འཇུག །རང་གི་སྡེ་དང་ཕྲད་པ་ན། །ཕོ་ཡང་མོ་ལ་འཇུག་མི་འགྱུར། །མ་
ནིང་མོ་ཡང་དེ་བཞིན་ནོ། །ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་པོའི་ཚུལ་གྱིས་འཇུག །
མ་ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་གྱིས་འཇུག །ཤིན་ཏུ་མོ་ནི་མཉམ་
པས་སོ། །ཅི་ཕྱིར་འཇུག་པར་བྱེད་ཅེ་ན། །ཕོ་ནི་འདས་དང་གཞན་སྒྲུབ་ཕྱིར། །མ་ནིང་
གཉིས་ག་ད་ལྟར་མཆེད། །མོ་ནི་བདག་དང་མ་འོངས་ཕྱིར། །ཤིན་ཏུ་མོ་མ་ནི་མཉམ་ཕྱིར་
རོ༑ ༑ཞེས་གསུངས་སྟེ། །
སྔོན་འཇུག་ལྔ་པོ་དེ་དག་རེ་རེའང་འཇུག་པའི་བྱེད་ལས་བཞི་བྱེད་སྟེ། བཞི་གང་ཞེ་
ན༑ ཡུལ་གང་ལ་འཇུག་པར་བྱེད་པ་དང་། གང་གིས་འཇུག་པར་བྱེད། ཚུལ་ཇི་ལྟར་འཇུག་
པར་བྱེད་པ་དང་། དགོས་པ་ཅིའི་ཕྱིར་དུ་འཇུག་པར་བྱེད་པ་དང་བཞིའོ། །དང་པོ་ཡུལ་གང་
ལ་འཇུག་པར་བྱེད་ཅེ་ན། སྔོན་འཇུག་གི་ཕོ་བ་ཡིག་ནི་མིང་གཞིའི་ཕོ་ཀ་ཅ་ཏ་པ་ཙ་བཞི་
དང༌། མོ་ག་ད་ཞ་ཟ་ཤ་ས་དྲུག་ལ་འཇུག་པས་བས་འཕུལ་བཅུར་ངེས་ཏེ། བཀས་བཅད་
རྒྱས་བཏབ་ནོར་བཙལ་ཏེ། རྙེད་བགོས་མདུན་བདར་བཞེངས་བཟང་པོ། །བཤོས་གཙང་
བསང་སྦྱངས་བྱས་ཏེ་འབུལ། ཞེས་པ་ལྟ་བུ་རྣམས་སོ། །སྔོན་འཇུག་གི་མོ་འ་ཡིག་ནི་མིང་
གཞིའི་མོ་ག་ཇ་ད་བ་ཛ་ལྔ་དང་། མ་ནིང་ཁ་ཆ་ཐ་ཕ་ཚ་ལྔ་ལ་འཇུག་པས་བས་འཕུལ་བཅུར་
ངེས་ཏེ། འགའ་ཞིག་འཇིག་རྟེན་བདེ་འབའ་ཞིག །འཛིན་ཞིང་འཁོད་སྟེ་གནས་འཆའ་བ། །
མི་འཐད་འཕོ་ཚེ་བདེ་བལ་འཚལ། །ལྟ་བུའོ། །
སྔོན་འཇུག་གི་མ་ནིང་ག་ད་ཡང་ནི་མིང་གཞིའི་ཕོ་དང་མོ་ལ་འཇུག་སྟེ། དེ་ལ་ག་ནི་
མ2()5
ཅན



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཕོ་ཅ་ཏ་ཙ་གསུམ། མོ་ཉ་ད་ན་ཞ་ཟ་ཡ་ཤ་ས་བརྒྱད་སྟེ་གས་འཕུལ་བཅུ་གཅིག་སྟེ །གཅིག་
པུར་གཏམ་གཙང་གཉིས་མེད་གསུང་། །གདངས་ཅན་གནས་སུ་འཚོ་ཞིང་གཞེས། །
གཡོལ་མེད་གཟིགས་པའི་བདེ་གཤེགས་རྒྱལ། །ལྟ་བུའོ། །ད་ནི་ཕོ་ཀ་པ་མོ་ག་ང་བ་མ་
རྣམས་ལ་འཇུག་པས་དས་འཕུལ་དྲུག་སྟེ། དཀར་པོའི་དགེ་དངོས་དཔལ་དབང་མི་དམན་
པའོ། །སྔོན་འཇུག་གི་ཤིན་ཏུ་མོ་མ་ཡིག་ནི་མིང་གཞིའི་མ་ནིང་ཁ་ཆ་ཐ་ཚ་བཞི་དང༌། མོ་ག་
ཇ་ད་ཛ་བཞི་དང་། ཤིན་ཏུ་མོ་ཉིད་ཀྱི་ནང་ནས་ང་ཉ་ན་གསུམ་ལ་འཇུག་པས་མས་འཕུལ་
བཅུ་གཅིག་སྟེ། མཁས་མཆོག་མཐུས་མཚོན་མགོན་པོ་མཇལ། །མདངས་མཛེས་མངོན་
སུམ་མཉན་ཡོད་མནན། ལྟ་བུའོ། །
སྔོན་དུ་མི་འཇུག་པར་ངེས་པ་ནི་འདི་དག་སྟེ་སྔོན་འཇུག་གི་ཕོ་བ་ཡིག་ནི་མིང་གཞིའི་
མ་ནིང་ཁ་ཆ་ཐ་ཕ་ཚ་རྣམས་ལ་སྔོན་དུ་མི་འཇུག་ལ་མོ་འ་ཡིག་ནི་མིང་གཞིའི་ཕོ་ཀ་ཅ་ཏ་པ་
ཙ་རྣམས་ལ་འཇུག་པ་མིན། མིང་གཞིའི་མ་ནིང་རང་ལ་སྟེ་ཁ་ཆ་ཐ་ཕ་ཚ་རྣམས་ལ་སྔོན་
འཇུག་གི་མ་ནིང་ག་ད་གཉིས་རང་མི་འཇུག་ལ། སྤྱིར་ཕོ་ནི་ཕོ་ལ་འཇུག་པ་སོགས་ཡིན་
ཡང་། །རང་གི་སྡེ་དང་ཕྲད་པ་ན་སྔོན་འཇུག་གི་ཕོ་བ་ཡིག་ལྟ་བུ་ཡང་རང་སྡེའི་མོ་མ་ཡིག་
ལྟ་བུ་ལ་འཇུག་པར་མི་འགྱུར། མ་ནིང་ག་ད་གཉིས་རང་སྡེའི་ཀ་སྡེ་དང་ཏ་སྡེ་སོ་སོའི་ཕོ་ཀ་
ཏ་དང་མོ་ང་ནིའི་སྔོན་དུ་མི་འཇུག་ལ། མོ་འ་ཡིག་ཡང་རང་སྡེའི་མོ་ཞ་ཟ། ཡ་གསུམ་གྱི་
སྔོན་དུ་མི་འཇུག་ཅིང་། ཤིན་ཏུ་མོ་མ་ཡིག་ཡང་རང་སྡེའི་ཕོ་པ་དང་། མ་ནིང་ཕ། མོ་བ་ཤིན་
ཏུ་མོ་མ་རྣམས་ཀྱི་སྔོན་དུ་མི་འཇུག་པ་ཡང་སྔ་མ། རང་གི་སྡེ་དང་ཕྲད་པ་ན། ཞེས་པ་དེ་
བཞིན་ཡིན་ནོ། །གཉིས་པ་གང་གིས་འཇུག་པར་བྱེད་ན། སྔོན་འཇུག་ལྔ་པོ་དེ་དག་གིས་
འཇུག་སྟེ། འོག་ཏུ། གང་གིས་བཅུ་པོ་དེ་དག་གིས། ཅེས་པའི་ཤུགས་ཀྱིས། གང་གིས་ལྔ་པོ་
དེ་དག་གིས། ཅེས་པར་ཐོན་ལ། འདི་ཕལ་ཆེར་གཞུང་དུ་ཡི་གེ་ཆད་པ་འདྲ་བས་བཅུག་
206-



ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བའི་བསྟན་བཅོས་ཀྱི་འགྲེལ་པ་སྣང་བར་བྱེད་པའི་སྒྲོན་མེ།
ཀྱང་མི་འགལ་ལོ། །
གསུམ་པ་ཚུལ་ཇི་ལྟར་འཇུག་པར་བྱེད་ཅེ་ན་སྔོན་འཇུག་གི་ཕོ་བ་ཡིག་ནི་གདངས་
མཐོ་ཞིང་ཤུགས་ཆེ་བས་དྲག་པོའི་ཚུལ་གྱིས་འཇུག་སྟེ། མ་ནིང་ག་ད་གཉིས་གདངས་དང་
ཤུགས། འཇུག་པ་ཡིན་ལ་མོ་མ་ཡིག་ནི་ཞན་པའི་ཚུལ་གྱིས་འཇུག །ཤིན་ཏུ་མོ་མ་ཡིག་ནི་
གདངས་ཤུགས་མཉམ་པས་འཇུག་པར་བྱེད་པས་སོ། །འདི་དག་གི་དཔེར་བརྗོད། །རྗེས་
འཇུག་དང་སྦྲེལ་ནས་འཆད་དོ། །
བཞི་པ་དགོས་པ་ཅིའི་ཕྱིར་དུ་འཇུག་པར་བྱེད་ཅེ་ན་སྔོན་འཇུག་གི་ཕོ་བ་ཡིག་ནི། ཆུ་
བཀག་གོས་བཀབ་སྣོད་བཀང་ནས། བཀར་སྟེ་ཁལ་བཀལ་དུམ་བུར་བཀས། སྲོག་བཅད་
ཤིང་བཅག་བཅངས་པས་བཅབས། བདུད་བཅོམ་དམ་བཅས་ཁྲལ་བཅལ་ཏེ། མིང་
བཏགས་སྦྱིན་བཏང་ས་བོན་བཏབ། ཆུ་བཙགས་ནོར་བཙོངས་སྟོར་བ་བཙལ། བུ་བཙས་
ནོར་བགོས་བྱ་བ་བསྒྲུབས་མདུན་བདར་སྤོས་བདུགས་བཞུ་བདུངས་ནས། །ལག་བཞག་
བཞད་ཅིང་སྐྲ་བཞར་བཞུགས། ནང་དུ་བཞུད་སྟེ་སྟན་ལས་བཞེངས། ལག་ཏུ་བཟུང་ཟིན་
དྲི་མ་བསངས། ཅེས་སོ་དུས་འདས་པ་དང་། འགྲོ་རྣམས་མྱ་ངན་ལས་བཟླས་ཅིང་། །དེ་
ཚུལ་བཟླུག་བྱས་གཞན་ལ་བསྙད། ཅེས་པ་ལྟ་བུ་གཞན་སྒྲུབ་པའི་ཆེད་དུ་འཇུག་གོ། ། །
འདིར་འགྲེལ་པར། །བྱ་བའི་ཡུལ་ལ་སྤང་བས་འཕུལ་འཇུག་པར་བཤད་པ་ལྟར་
འདས་པ་དང་བསྲེས་ཏེ་དཔེར་བརྗོད་ན། བསྒྲུབ་བྱ་བསྒྲུབས་ནས་བསྐྱང་བྱ་བསྐྱངས། བསྐོ་
བྱའི་དཔོན་བསྐོས་བསྐུ་བྱ་བརྐུས། །བསྒོམ་བྱ་བསྒོམས་ནས་བསྒྲལ་བྱ་བསྒྲལ། བསྐུ་བྱའི་
སྣུམ་བསྐུས་བསྐྱེལ་བྱ་བསྐྱེལ། བརྒྱུད་འོས་བརྒྱུད་ཏེ་བལྟ་བྱ་བལྟས། བརྔ་བྱའི་རྩྭ་བརྔལ་
བརྔ་བྱ་བསྔོས། བརྗོད་བྱ་བརྗོད་སྟེ་ཕྲེང་བ་བརྒྱུས། གྲངས་བརྩེ ས་ཞགས་བསྡམས་
བརྩམས་བྱ་བརྩམས། བརླབ་བྱའི་བྱིན་བརླབས་བསྲུང་བྱ་བསྲུངས། བསྲེག་བྱ་བསྲེགས་
2( )༼ ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ནས་བསྲེ་བྱ་བསྲེས། སོགས་སོ། །ད་ལྟ་བ་བྱེད་པའི་སྒྲ་ལ་བས་འཕུལ་མེད་པ་མཛད་དོ། །
སྒྲུབ་བྱེད་སྐྱོང་བྱེད་སྒོ་བྱེད་དང་། སྐུ་བྱེད་སྒོམ་བྱེད་སྲེ་བྱེད་སོགས། །ཡང་སྒྲུབ་པ་
སྐྱོང་བ་སྒོ་བ་སོགས་མིང་ཙམ་ལ་ཡང་བས་འཕུལ་མེད་དོ། །སྒྲུབས་ཅིག་སྐྱོངས་ཤིག་
སོགས་བསྐུལ་བའི་ཚིག་རྣམས་ལ་ཡང་བས་འཕུལ་མེད་ཏོ། །
འདིར་དུས་གསུམ་གྱི་སྒྲ་རྣམས་གལ་ཆེ་བའི་ཕྱིར་རགས་པ་དཔེར་མཚོན་ན། །ཤིང་
གཅད་གཅད་འགྱུར་དང་ལྟ་གཅོད། ཁྲལ་བཅལ་ཕྱིས་གཞལ་ད་ལྟ་འཇལ། །སྟན་བཏིང་
གདིང་འགྱུར་ད་ལྟ་འདིངས། །མིང་བཏགས་གདགས་འགྱུར་ད་ལྟ་འདོགས། །ཞིང་བཏབ་
གདབ་འགྱུར་འདེབས་པར་བྱེད། །བདུད་བཏུལ་གདུལ་འགྱུར་ད་ལྟ་འདུལ། །མཐོར་
བཏེག་གདོག་འགྱུར་ད་ལྟ་འདེགས། །སྦྱིན་བཏང་གཏོང་འགྱུར་ད་ལྟ་གཏོང་། །མདོ་བཏོན་
གདོན་འགྱུར་ད་ལྟ་འདོན། །ཟིལ་མནན་གནན་འགྱུར་ད་ལྟ་གནན་ནོ། །ཁྱིམ་བཤིག་
གཞིག་འགྱུར་ད་ལྟ་འཇིག །ཕྱིར་བཅིལ་གཞིལ་འགྱུར་ད་ལྟ་འཇིལ། །བདུད་བཅོམ་གཞོམ་
འགྱུར་ད་ལྟ་འཇོམས། །སར་བཞག་གཞག་འགྱུར་ད་ལྟ་འཇོག །ནང་བཅུག་ཕྱིས་གཞུག་ད་
ལྟ་འཇུག །རྐང་བཙུག་གཟུག་འགྱུར་ད་ལྟ་འཇུག །བཟུང་ཟིན་བཟུང་འགྱུར་ད་ལྟ་འཛིན། །
བསད་ཟིན་གསད་སྙམ་ད་ལྟ་གསོ། །ཅེས་སོགས་དུས་གསུམ་གྱི་སྒྲ་འདི་དངོས་བསྟན་རྗེ་
ལོ་ཙཱའི་ཞབས་གྱིས་འགྲེལ་པ་བཞིན་བཀོད་པ་སྟེ། ཅུང་ཟད་ཞིབ་དུ་བརྟགས་ན་བྱ་བའི་སྒྲ་
རྣམས་ནི་ཕལ་ཆེར་དུས་མ་འོངས་པ་ཡིན་ཞིང་། བྱེད་པའི་སྒྲ་ད་ལྟ་བ་ཡིན་པས་བྱ་བྱེད་ཀྱི་
སྒྲ་གཉིས་བས་འཕུལ་མེད་འཐོབ་པར་མཚུངས་པའི་ཕྱིར། སྔར་གྱི་བསྒྲུབ་བྱ་བསྐྱང་བྱ་
སོགས་ཀྱི་དཔེས་བརྗོད་པའི་བྱ་བའི་སྒྲ་རྣམས་ཀྱི་བས་འཕུལ་དོར་ན་དོན་དོག་སླ་ལ་ཡི་གེ་
ཉུང་ངོ༌། །དུས་གསུམ་གྱི་སྒྲ་འདི་དག་ལ་ཡང་ཤིང་བཅད་པ་འདས་སྒྲ། གཅོད་བཞིན་པ་ད་
ལྟ༑ གཅོད་འགྱུར་རམ་གཅད་འགྱུར་མ་འོངས་པ། །དེ་བཞིན་དུ་ཁྲལ་བཅལ་བ་འདས་པ།
~ 2(}ི
ག



ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བའི་བསྟན་བཅོས་ཀྱི་འགྲེལ་པ་སྣང་བར་བྱེད་པའི་སྒྲོན་མེ།
གཞལ་བཞིན་པ་ད་ལྟ་བ། འཇལ་འགྱུར་རམ་འཇོལ་འགྱུར་མ་འོངས་པ་ནས། སྔར་བསད་
པ་འདས་པ། གསོད་བཞིན་པ་ད་ལྟ་བ། གསོད་འགྱུར་རམ་གསད་འགྱུར་མ་འོངས་པའི་སྒྲ་
ཡིན་པར་བཤད་ན་སྔར་གྲགས་ཀྱི་གསུང་རབ་སྤྱི་དང་མཐུན་ཞིང་གོ་བདེ་བར་འདུག་པས།
དེ་ལྟར་བྱེད་ན་འགྲེལ་པར་གསུངས་པའི་འདས་སྒྲ་རང་སོར་བཞག །ད་ལྟ་བའི་སྒྲ་དང་མ་
འོངས་པའི་སྒྲའི་དཔེར་བརྗོད་གོ་བཟློག་པར་བྱ་སྟེ། མ་ནིང་གཉིས་ཀ་ད་ལྟར་ཆེད། ཅེས་
གས་འཕུལ་ད་ལྟ་བ་དང་། མོ་ནི་བདག་དང་མ་འོངས་ཕྱིར། །ཞེས་འས་འཕུལ་མ་འོངས་
པའི་ཕྱིར་འཇུག་པ་སོ། །
འདས་མ་འོངས་ཀྱི་སྒྲ་མཇུག་ཏུ་སྦྱར་ན་སྒྲ་རེ་ཡང་གསུམ་ག་ལ་འཇུག་པ་ཡོད་སྟེ།
འདེབས་པར་བྱས་པ། འདེབས་བཞིན་པ། འདེབས་འགྱུར་ལྟ་བུའོ། །སྔོན་འཇུག་གི་མ་
ནིང་ག་ད་ནི་བདག་གཞན་གཉིས་ཀ་དང་དུས་ད་ལྟ་བའི་ཆེད་དུ་གཙོ་བོར་འཇུག་སྟེ། བདག་
གཞན་ཐུན་མོང་གི་སྒྲ །གཏན་དུ་གཏན་ཚིགས་གཏམ་གཏོང་ཞིང༌། །གཏོར་ཕྱུང་གཏང་
རག་དོན་གཉེར་གཉིས། གསུས་པར་གསོག་འཇོག་ཁ་གསག་གསང་། སེམས་གདུག་སྐད་
གདང་ལུས་གནད་གནས། རྣམ་གཞག་གཞལ་ཡས་གཡས་གཡོན་གཡང་། །སོགས་སོ། །
ད་ལྟ་བ་ལ་འཇུག་པ་ནི། ཤིང་རྩ་གཅོད་ཅིང་སྦྱིན་གཏོང་བྱེད། འདི་གཉིས་འདི་གསུང་སྤྲུལ་
གདུག་སྐྱོད། ལྟ་བུ་སྟེ། འདི་རྣམས་བྱ་བ་དང་འབྲེལ་པ་འམ་འབྱུང་འགྱུར་གྱི་སྒྲའི་ཚེ་མ་
འོངས་པ་དང༌། བཅད་བཏང་། སོགས་བས་འཕུལ་ཚེ་འདས་པ་ཡིན་ལ། སྤྱིར་། གཅོད། །
གཏོང་། སོགས་ཀྱི་སྒྲ་ཙམ་ནི་མ་འོངས་པ་ཡིན་ནོ། །
ད་ལྟ་བ་ཁོ་ན་ལ་འཇུག་པ་ནི། གཅད་པ་། གནད་པ། གསད་པ། གཞག་པ། གཡར་
བ་ལྟ་བུའོ། །དས་འཕུལ་བདག་གཞན་གཉིས་ཀ་ལ་འཇུག་པ་ནི། དཀར་པོའི་དཔལ་
འབྱོར་དགེ་བའི་དངོས། དབང་ཕྱུག་མི་དམན་པ་ཉིད་ཐོབ། ལྟ་བུ་དང་། དས་འཕུལ་ད་ལྟ་
29



ཐུན་མོང་རིག་མཛོད་ལས། བོད་ཀྱི བརྡ་སྤྲོད་ཕྱོགས་བསྒྲིགས་པོད་དང་པོ།
བ་ལ་འཇུག་པ་ནི། །དགོངས་སུ་གསོལ་ཅིག །དགྱེས་པར་མཛོད། །ལྟ་བུ་དང་། །མ་འོངས་
པ་ལ་ཡང་དས་འཕུལ་འཇུག་པ་སྲིད་དོ། །དགེ་བྱ་དགག་བྱ་ཟོང་དགྲམ་བྱ། མདུད་དགྲོལ་
དགུག་བྱ་སར་དགོད་བྱ། ལ་སོགས་པའི་སྒྲ་རྣམས་སོ། །སྔོན་འཇུག་གི་མོ་འ་ཡིག་ནི་
བདག་དང་མ་འོངས་པ་སྟོན་པའི་ཕྱིར་འཇུག་སྟེ། བདག་ནི་འགུམ་འགྱུར་འཇབ་བུར་
འོངས། །ཚེ་འབྱེད་མེད་བྱ་ཆོས་ལ་འབྱོར། །འཛངས་པས་མི་འཁུ་ཆོས་འཆད་ལྟ། འཐད་
པའི་ལམ་འཕྲོད་འཚལ་བར་བགྱི། གཉིས་འཕུལ་མ་འོངས་པ་ལ་འཇུག་པ་ནི། སྐྱེ་འགག་
འཇིགས་པ་རྗེས་སུ་འབྲང་། །འཛད་འགྱུར་འཁྲུངས་ཀྱང་འཆི་བས་འཐེན། །འགྱོད་ཚེ་
འཕྱིས་འགྱུར་འབད་འཚལ་ལོ།། །།ལྟ་བུའོ། །
ཤིན་ཏུ་མོ་མ་ཡིག་ནི་བདག་གཞན་དང་དུས་གསུམ་ལ་འཇུག་པ་མཉམ་པའི་ཕྱིར་
འཇུག་སྟེ། མཁས་པའི་བཀའ་མཆིད་མཐའ་ཡས་མཚར། མགུ་ནས་མཇལ་ཏེ་མདོ་
གཟིགས་མཛད། མངའ་ཐང་མཉམ་མེད་མནོས་འདི་ལེགས། ལྟ་བུར་འགྱུར་རོ། །གཉིས་
པ་ལ་གཉིས། ཕོ་མོ་མ་ནིང་གི་འཇུག་ཚུལ་མདོར་བསྟན། །སྒྲ་དོན་གྱི་འཇུག་པ་རྒྱས་པར་
བཤད་པའོ། །དང་པོ་ནི། རྗེས་འཇུག་ཡི་གི་བཅུ་པོ་ལ། །ཕོ་མོ་མ་ནིང་གསུམ་དུ་དབྱེ། །ཕོ་
ལ་སྐྱེས་བུ་རབ་འབྲིང་གསུམ། །མོ་ལ་མོ་དང་ཤིན་ཏུ་མོ། །མ་ནིང་འགྱུར་དང་མཚན་གཉིས་
དང༌། །མཚན་མེད་དག་དང་གསུམ་དུ་འདོད། །དེ་ཡང་བྱེད་པ་བཞི་བྱེད་སྟེ། །གང་ལ་
འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །གང་ལ་ཡང་ཡི་གེ་ཐམས་
ཅད་ལ། །གང་གིས་བཅུ་པོ་དེ་དག་གིས། །ཅེས་གསུང་སྟེ། རྗེས་འཇུག་ཡི་གེ་བཅུ་པོ་ཉིད་
ལ་ནང་གསེས་སུ་ཕོ་དང་མོ་དང་མ་ནིང་གསུམ་དུ་དབྱེ་བའི་འཇུག་ཚུལ་དྲག་ཞན་བར་མ་
གསུམ་ཡོད་པས་ན་ཕོ་ད་བ་ས་གསུམ་ལ་ད་སྐྱེས་བུ་རབ། བ་སྐྱེས་བུ་འབྲིང་། ས་ཐ་མ་སྟེ་
གསུམ། དེ་བཞིན་དུ་མེ་འ་ར་གཉིས་ལ་མོ་ཙམ་དང་ར་ཤིན་ཏུ་མོའོ། །མ་ནིང་ག་ང་ན་མ་ལ་
210



ལུང་དུ་སྟོན་པ་རྟགས་ཀྱི་འཇུག་པ་ནས་བྱ་བའི་བསྟར་བཙོས་ཀྱི འགྲེལ་པ་སྣང་ངར་བྱེད་པའི་སྒོ །
སྟེ་ལྔ་ལས་ག་ང་ན་གསུམ་འགྱུར་བ་མ་ནིང་དང་མ་མཚན་གཉིས་པའི་མ་ནིང་ཡིན་པ་དང་།
ལ་མཚན་མེད་ཀྱི་མ་ནིང་ཡིན་པ་དག་དང་རྣམ་པ་གསུམ་དུ་འདོད་སྟེ། ཚིག་གྲོགས་ཀྱིས་
འགྱུར་བ་དང་། གཉིས་ཀའི་རྟགས་ཡོད་པ་དང་མེད་པས་སོ། །
རྗེས་འཇུག་གི་རྟགས་དེ་ཡང་སྔ་མ་སྔོན་འཇུག་གི་རྟགས་དེ་བཞིན་དུ་བྱེད་པ་བཞི་
བྱེད་སྟེ་བཞི་གང་ཞེ་ན། ཡུལ་གང་ལ་འཇུག་པར་བྱེད། །འཇུག་བྱེད་གང་གིས་འཇུག་པར་
བྱེད། །ཚུལ་ཇི་ལྟར་དུ་འཇུག་པར་བྱེད། །དགོས་པ་ཅིའི་ཕྱིར་དུ་འཇུག་པར་བྱེད་པའོ། །
དང་པོ་གང་ལ་འཇུག་ན་དབྱངས་གསལ་གྱི་ཡི་གེ་ཐམས་ཅད་ལ་འཇུག་སྟེ། བོད་ཀྱི་
སྐད་རང་མཚན་པ་ལ་དབྱངས་བཞི་ལ་རྗེས་འཇུག་བཅུ་གང་རུང་སྦྱར་བ་ཉུང་མོད་ཀྱང་།
དཔེ་མཚོན་བྱེད་ལྟ་བུ་ལ་སྲིད་པ་ཙམ་སྟེ །ཨིར་འགྱུར། ཨིས་བརྒྱན་ཞེས་སོགས་སོ། །
འཇུག་པ་པོ་གང་གིས་འཇུག་པར་བྱེད་ན་རྗེས་འཇུག་བཅུ་པོ་དེ་དག་གིས་སོ། །
གཉིས་པ་སྒྲ་དོན་ལ་གྱི་འཇུག་ཚུལ་རྒྱས་བཤད་ལ་མདོ་བསྟན་དང༌། །བཤད་པ་
དངོས་སོ། །དང་པོ་ནི། །ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་དོན་གྱི་ཚུལ། །
ཞེས་གསུངས་ཏེ། ཚུལ་ཇི་ལྟར་དུ་འཇུག་པར་བྱེད་པ་ནི་རྣམ་པ་གཉིས་ཡིན་ཏེ། གཉིས་པོ་
གང་ཞེ་ན། སྒྲ་ཡི་འཇུག་ཚུལ་དང་དོན་གྱི་འཇུག་ཚུལ་ལོ། །དང་པོ་ལ་གསུམ། སྤྱིར་བསྟན། །
ནང་གསེས། རྒྱས་བཤད་། མ་ནིང་གི་འཇུག་པ་རྒྱས་བཤད་སྟེ། དང་པོ་ནི། ཕོ་གསུམ་མོ་
གཉིས་མ་ནིང་གསུམ། དྲག་ཞན་བར་མ་གསུམ་དུ་འཇུག །ཞེས་གསུངས་ཏེ། ཕོ་ད་བ་ས་
སྟེ་གསུམ། མོ་འ་ར་གཉིས་འགྱུར་བ། །མཚན་གཉིས། མཚན་མེད་སྟེ་མ་ནིང་གསུམ། དེ་
ལྟར་རྗེས་འཇུག་བཅུ་པོ་ལས་ཕོ་གསུམ་སྒྲ་དྲག་ལ་མོ་གཉིས་ཞན་མ་ནིང་གསུམ་སྒྲ་བར་མ་
སྟེ་རྣམ་པ་གསུམ་དུ་འཇུག་སྟེ། བཅད་གདབ་ལས་མཐའ་ལྟར་དག་ཞིང་། གཏན་ནམ་ཕལ་
དུ་ཞེས་པ་ལྟ་བུའོ། །
~21 1ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གཉིས་པ་ནི། །དྲག་པ་གསུམ་ཉིད་ནང་ཕྲད་ཏམ། གལ་ཏེ་ཞན་པ་ནད་ཕྲད་ན། དེ་
ལའང་ནང་གི་ཆ་ཤས་ཀྱིས། དེ་ཡང་དྲག་གཞན་གཉིས་དབྱེ། ཞེས་གསུངས་ཏེ། དེའི་ནང་
ནས་ཀྱང་སྔོན་འཇུག་ཡང་སྔོན་འཇུག་གི་ཕོ། མིང་གཞི་ཡང་མིང་གཞིའི་ཕོ། །
མཐའ་བརྟེན་ཡང་རྗེས་འཇུག་གི་ཕོ་སྟེ་ཕོ་གསུམ་ཚིག་ཁོངས་གཅིག་ཏུ་སྡུད་པ་དྲག་
པོ་གསུམ་ཉིད་ནང་ཕྲད་པ་སྟེ། དཔེར་ན། གྲལ་བཀོད་འབྲུ་བཏབ་ཁྲིམས་བཅས་སོ། །ལྟ་
བུ་ཡོད་ལ། །ཡང་འཕུལ་བྱེད་སྔོན་འཇུག་གི་མོ། །མིང་གཞི་མིང་གཞིའི་མོ། །མཐའ་བརྟེན་
རྗེས་འཇུག་གི་མོ་སྟེ་གལ་ཏེ་སྒྲ་ཞན་པ་མོ་ཡིག་གསུམ་ཚིག་ཁོངས་གཅིག་ཏུ་ནང་ཕྲད་པ་
དཔེར་ན། འགའ་ཞིག་འཇའ་ཚོན་འདིར་འབར་འཛེར། །སོགས་ཡོད་ན་དེ་དག་ལའང་
སྔོན་འཇུག་མིང་གཞི། མཐའ་བརྟེན་ཏེ་ནང་གི་ཆ་ཤས་ཀྱིས་ཕྱེ་བས་སྒྲ་དེ་ཡང་དྲག་ཞན་
གཉིས་སུའམ་གསུམ་དུ་ཡང་རུང་སྟེ་ཕོ་གསུམ་ནང་ཕྲད་དྲག་པོའི་དྲག་པོ། །བགོད། བསྐུས་
སོགས་སྔོན་མཐའ་ཕོ་དང་མིང་གཞི་མོ་ཡིན་པ་ལྟ་བུ་དྲག་པོའི་བར་མ་ཡིན་པར་དོན་གྱིས་
ཐོབ་བོ། །
གསུམ་པ་ནི། །མ་ནིང་གསུམ་དང་གང་གཏོགས་པ། །དྲག་དང་ཕྲད་ན་དྲག་པར་
འགྱུར། །ཞན་དང་ཕྲད་ན་ཞན་པར་འགྱུར། །གཉིས་ཀ་དག་དང་ཕྲད་གྱུར་ན། །དེ་ཡང་
གཉིས་ཀ་ཅན་དུ་འགྱུར། །གཉིས་ཀ་དང་ནི་མ་ཕྲད་ན། །གང་དུ་ཡང་ནི་མི་འགྱུར་རོ། །དེས་
ན་འགྱུར་དང་མཚན་གཉིས་དང་། །མཚན་མེད་དག་དང་གསུམ་དུ་འདོད་དེ་ནི་སྒྲ་ཡི་འཇུག་
ཚུལ་ལོ། །ཞེས་གསུངས་སྟེ། །འགྱུར་བ། མཚན་གཉིས། །མཚན་མེད་ཀྱི་མ་ནིང་གསུམ་དུ་
གང་གཏོགས་པ་ག་ང་ན་མ་ལ་ལྔ་པོ་ལས། །འགྱུར་བ་མ་ནིང་ག་ང་ན་གསུམ་ནི་ཚིག་
གྲོགས་ཕོ་ཡིག་དྲག་པོ་དང་ཕྲད་ན་སྒྲ་དྲག་པར་འགྱུར་སྟེ། རྟག་པར་གཙང་པོ་ཞི་སྟོན་པ།
རྟོག་པའི་རྐང་པ་ཞི་བརྩོན་ཉིད། །ལྟ་བུའོ། །སྒྲ་ཞན་པ་མོ་ཡིག་དང་ནང་ཕྲད་ན་ནི་གཞན་
ལ212ལ



ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བའི་བསྟན་བཅོས་ཀྱི་འགྲེལ་པ་སྣང་བར་བྱེད་པའི་སྒྲོན་མེ།
པར་འགྱུར་ཏེ། བདག་ལ་ཕྱག་འཚལ་རང་གིར་མིན། །གང་ནི་གཞན་ཡང་བདེན་པའོ། །ལྟ་
བུ་སྟེ། དྲག་ཞན་དང་ཕྲད་ན་དྲག་ཞན་དུ་འགྱུར་བ་དེའི་ཕྱིར་འགྱུར་བ་མ་ནིང་ཞེས་བྱའོ། །
མཚན་གཉིས་པ་མ་ཡིག་ནི་ས་མགོ་ར་མགོ་ལྟ་བུ་འདོགས་ཡུལ་མོ་དང༌། །ཀ་ཙ་ལྟ་བུ་
འདོགས་བྱ་ཕོ་སྟེ་ཕོ་མོ་གཉིས་ཀ་དག་དང་ཕྲད་པར་གྱུར་ན་རྗེས་འཇུག་གི་མོ་དེ་ནི་ཕོ་མོ་
གཉིས་ཀའི་སྒྲ་ཅན་དུ་འགྱུར་བས་ན་མཚན་གཉིས་མ་ནིང་ཞེས་བྱ་སྟེ། ཞབས་བསྐུམ་ཡེ་
ཤེས་པ་ཡང་བསྟིམ། །བརྩོན་འགྲུས་བརྩམ་ཞིང་དགེ་བ་སྤྱོམས། ལྟ་བུའོ། །མཚན་མེད་མ་
ནིང་ལ་ཡིག་ནི་ཚིག་གྲོགས་ཕོ་མོ་གཉིས་ཀ་དག་དང་མ་ཕྲད་ན་ཕོ་མོའི་སྒྲ་གང་དུ་ཡང་ནི་མི་
འགྱུར་རོ་སྟེ། ཕྱག་འཚལ་ཁལ་མ་ཐལ་མོ་འཆལ། །ལྟ་བུའོ། །དེས་ན་ལ་ཡིག་མཚན་མེད་
དུ་བཞག་སྟེ། དེ་རྣམས་ཀྱི་ཕྱིར་འགྱུར་བ་མ་ནིང་དང་མཚན་གཉིས་མ་ནིང་དང་མཚན་མེད་
མ་ནིང་དག་དང་ནི་མ་ནིང་རྣམས་པ་གསུམ་དུ་ཐོན་མི་བདག་ཉིས་འདོད་དོ། །དེ་ལྟར་ཕོ་མོ་
མ་ནིང་གི་སྒྲར་འགྱུར་ཚུལ་འདི་ནི་རྗེས་འཇུག་གི་སྒྲ་ཡི་འཇུག་ཚུལ་ལོ་སྟེ་བཤད་ཟིན་ཏོ། །
འདི་ནི་འགྲེལ་པའི་དགོངས་པ་ལྟར་བཤད་པ་སྟེ། གཞུང་དངོས་བསྟན་པ་ལ། མ་
ནིང་གསུམ་པོ་ནི་དྲག་དང་ཕྲད་ན་དྲག །ཞན་དང་ཕྲད་ན་ཞན། གཉིས་ཀ་དང་ཕྲད་ན་
གཉིས་ཀ གང་དང་ཡང་མ་ཕྲད་ན་ཕོ་མོའི་སྒྲ་གང་དུ་ཡང་མི་འགྱུར་ཏེ་མ་ནིང་གི་སྒྲ་ཡིན་
པས་སོ། །དཔེར་ན་མ་ནིང་ལ་གསུམ་དུ་ཕྱེའོ་ཞེས་པ་ལྟར་ཡོད་ལ། །དེའི་ཚིག་འགྱུར་བ།
དེའི་ཚེ་ན་འགྱུར། མ་ནིང་གི་རྒྱུ་མཚན་གྱིས་མ་ནིང་གསུམ་དུ་ཕྱེའོ་ཞེས་སར་སོང་བས་
འཆད་མ་བདེ་བར་བྱུང་ལ། འགྲེལ་པའི་འཆད་ཚུལ་ལ། །འགྱུར་བ་མ་ནིང་ལ་གཉིས་ཀ་
དང་ཕྲད་པ་འམ་གཉིས་ཀ་དང་མ་ཕྲད་པ་མེད་ཅིང་། །མཚན་གཉིས་པ་ཁོ་ན་གཉིས་ཀ་དང་
ཕྲད་པས་གཉིས་ཀར་འགྱུར་ལ། མཚན་མེད་སུ་དང་ཕྲད་ཀྱང་སྒྲ་མི་འགྱུར་བར་བཤད་པར་
སོང་བས། གཞུང་གི་ཕྲད་ནའི་ཤུགས་ཀྱིས་མ་ཕྲད་པ་དང་། །མ་ཕྲད་ནའི་ཤུགས་ཀྱིས་ཕྲད་
མ213



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
པ་བསྟན་པ་རྣམས་ནུས་མེད་དུ་སོང་འདུག་གོ །དེས་ན། གང་དུ་ཡང་མི་འགྱུར་རོ། །ཞེས་
པའི་བར་འགྱུར་བ་མ་ནིང་ཁོ་ན་འཆད་བྱེད་ཏུ་མཐོང་བས། དེའི་འོག་ཏུ་མ་ནིང་གཞན་
གཉིས་འཆད་བྱེད་ཀྱི་གཞུང་ཆད་པ་འདྲ་བས་བརྟག་གོ ། །
གཉིས་པ་ལ་གསུམ། མདོར་བསྟན་དང༌། དེའི་བཤད་པ་ཐུན་མོང་གི་དགོས་པས་
མཇུག་བསྡུ་བའོ། །དང་པོ་ནི། དོན་ནི་རྣམ་པ་གཉིས་ཡིན་སྟེ། སྔ་མ་གང་ལྟར་འགྱུར་པ་
དང༌། ཕྱི་མ་གང་ལྟར་འགྱུར་བའོ། །ཞེས་གསུངས་ཏེ། དོན་གྱི་འཇུག་ཚུལ་ནི་རྣམ་པ་
གཉིས་ཡིན་སྟེ་སྔ་མ་རྗེས་འཇུག་དངོས་ཉིད་དོན་གང་ལྟར་གྱུར་པ་དང་། །ཕྱི་མ་རྗེས་འཇུག་
གི་མཐར་འདྲེན་པའི་ཚིག་གྲོགས་གང་ལྟར་འགྱུར་བའོ། །གཉིས་པ་ལ་གཉིས། །རྗེས་
འཇུག་དངོས་ཀྱི་འགྱུར་བ་དང་། །དེའི་ཚིག་གྲོགས་ཀྱི་འགྱུར་བའོ། །དང་པོ་ནི། སྔ་མ་སྔོན་
འཇུག་ལྔ་བཞིན་སྦྱར། །ཞེས་གསུངས་ཏེ། དང་པོ་སྔ་མ་ནི་སྔོན་འཇུག་ལྔའི་སྐབས་སུ་བཤད་
པ་བཞིན་སྦྱར་ཏེ། །བཤད་བྱ་ཕབ་པ་བྱས་ནས་ནི། ལྟ་བུ་འདས་པའམ་གཞན། །མཐའ་ནི་
མི་འགྱུར་དེ་དག་གང་། ཅི་ཡིན་སྙམ་དུ་བ་ལ་བ་སྟེ། ལྟ་བུ་མོ་བདག་གམ་མ་འོངས། །ཤིན་
ཏུ་མོ་མཉམ་པ། མ་ནིང་གཉིས་ཀ་དང་ད་ལྟར་ལ་འཇུག་པ་སྟེ། འདིར་གལ་ཏེ། ཕོ་ནི་དྲག་
པོའི་ཚུལ་གྱིས་ཏེ། །ཅེས་སོགས་དང་སྦྱར་ན་སྒྲའི་འཇུག་ཚུལ་བཟློས། །དོན་གྱི་འཇུག་ཚུལ་
འཆད་པར་འགྱུར། གཉིས་པ། ཕྱི་མ་དག་གི་འདྲེན་ཚུལ་ནི། །ཕོ་ཡིས་ཕོ་ཡི་མིང་མཐའ་
དྲངས། །མོ་ཡིས་མོ་ཡི་མིང་མཐའ་དྲངས། །མ་ནིངས་གིས་ནི་མ་ནིང་ངོ༌། །མིང་མཐའ་དེ་
དག་ཉིད་ཀྱིས་ནི། །དེ་ཉིད་རང་གིས་སྒྲ་མཐུན་པའི། །ཆོས་དངོས་ལས་དང་བྱེད་པ་དང་། །
སྦྱིན་དང་འབྱུང་ཁུངས་འབྲེལ་པ་དང་། །གནས་དང་བོད་པའི་སྒྲ་ཡང་དྲངས། །གཞན་ཡང་
སླར་བསྡུ་ལྷག་བཅས་དང་། །འབྱེད་སྡུད་བསྣན་དང་བདག་པོ་དང་། །དགག་སྒྲུབ་རྒྱན་
དང་དུས་ལ་འཇུག །དེ་དག་སྔ་ཤུགས་འདྲེན་པས་འབྱུང་། དེ་དག་ནང་གསེས་གང་བཀོད
མ214ལ



ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་པའི་བསྟན་བཅོས་》 འགྲེལ་པ་སྣང་བར་བྱེད་པའི་སྒྲོན་མ།
པ༑ ༑མཐར་སྦྱར་འོག་མའི་མིང་དོན་ལས། །ཕྱིར་འཇུག་ཡོད་དམ་བྱེད་པ་ཡོད། །དེ་བཞིན་
ཆེད་བྱེད་རྟེན་བྱེད་དང་། །ལས་བྱ་བླང་བྱ་བསྒྲུབ་པར་བྱ། །སྔོན་དུ་འོས་པ་གནས་པའམ། །
གཞན་ཡང་ཚིག་དོན་འགོ་མ་ལས། །བསྡུ་རྒྱུ་ཡོད་དང་མེད་པ་དང་། །གོང་མ་ལས་ཀྱང་དེ་
བཞིན་སྟེ། །རྣམ་གྲངས་དག་ནི་བཀོད་པ་ལས། །བསྐྱར་བ་ཡོད་དང་མེད་པ་དང་། །ཕོ་སྒྲ་
དང་ནི་མོ་སྒྲ་དག །མིང་གི་མཐའ་ན་ཡོད་མེད་དང་། །རྒྱན་དུ་གྱུར་པ་རྣམས་ལ་ཡང་། །དོན་
ལ་སྙོགས་པ་ཡོད་མེད་དང་། །ཚིག་དོན་རྫོགས་དང་མ་རྫོགས་ཀྱིས། །དེ་དག་ནང་གསེས་
རྣམ་པར་དབྱེ། །ཅི་ཕྱིར་འཇུག་པར་བྱེད་ཅེ་ན། །ཡི་གེའི་ཁོང་ནས་མིང་དབྱུང་སྟེ། །མིང་གི་
ཁོང་ནས་ཚིག་ཕྱུང་ནས། །ཚིག་གི་དོན་རྣམས་སྟོན་བྱེད་པའོ། །ཞེས་གསུངས་ཏེ། །ཕྱི་མ་
ཚིག་གྲོགས་དག་གི་ཇི་ལྟར་འདྲེན་ཚུལ་ནི་རྗེས་འཇུག་གི་ཕོ་ད་བ་ས་གསུམ་གང་རུང་མཐའ་
རྟེན་དུ་ཡོད་པ་དེ་མིང་གཞིའི་ཕོ་ཡིས་བསྟན་བྱ་ལྷག་མ་ཡོད་མེད་དང་མིང་མཐའ་ཀ་ཅ་ཏ་པ་
ཙ་ག་རུང་དྲང་སྟེ། དཔེར་ན། སྟོན་ད་ཀ་དཔྱིད་ཀའི་ཐད་ཀ་རུ། སྐད་ཅིག་ཐབས་ཅིག་
འགྱུརད་སྟེ་ནི། །གལད་སྟེ་བཅས་སྟེ་བསད་པ་དང་། །བཏབ་པ་བཀས་པ་བཞེས་པ་སྟེ།
ཡུངས་དཀར་པོས་ཀ་ཁྱོད་ཀྱིས་སོགས། །དེས་ཀྱང་ཤིན་ཏུ་རབ་ཏུ་འབར། །ཅེས་སོགས་རྒྱ་
ཆེར་རྟོགས་པར་བྱའོ། ། །
རྗེས་འཇུག་གི་མོ་འ་ར་ཡིས་མིང་གཞིའི་མོ་ག་བ་ཞ་ཡ་གང་ཡང་རུང་བ་ཡི་མིང་
མཐའ་ཅན་དྲང་བར་བྱ་སྟེ། དཔེར་ན། མཐའ་འིས་མདའ་ཡི་འགྱུར་གྱི་དང་། དཔའ་བས་
བརྡར་བའི་བཟའ་བ་ནི། །བཟའ་ཞིང་སྦྱར་ཞིང་བརྩེམས་པ་གོན། །ལྟ་བུ་རྣམ་དབྱེ་དྲངས་
པ་དང་། །དཔའ་བ་གཡར་བ་སོགས་མིང་གི་ཚིག་ཕྲད་ཀྱང་ངོ༌། །འདིར་འགྲེལ་པར་མིང་
གཞིའི་མོ་མ་ཡིས་རྗེས་འཇུག་གི་མོའི་མིང་མཐའ་སྟེ་འ་ར་གཉིས་ཀྱི་མིང་མཐའ་ཅན་དྲང་
བར་བྱ་སྟེ། དགའ་མ་ཟར་མ་ལྟ་བུའོ། །ཞེས་མིང་གཞི་དང་རྗེས་འཇུག་གོ་ལོག་འདུག་གོ །
~215



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
རྗེས་འཇུག་གི་མ་ནིང་ག་ང་ན་མ་ལ་གང་རུང་གིས་ནི་རྗེས་འཇུག་གི་སྐབས་སུ་མ་ནིང་དང་
མིང་གཞིར་མོ་ཡིག་བ་ག་ལྟ་བུ་དྲང་ངོ་སྟེ། དཔེར་ན། །བདག་གི་དྲུང་གི་ལྷས་བྱིན་གྱི།
གཏམ་གྱི་སྦྱོར་བ་དལ་གྱིས་བྱ། ཞེས་པ་ལྟ་བུའོ། །འདི་ཡང་ཅུང་ཟད་སྐྱོག་བཤད་དུ་སོང་
མོད་ཀྱང་། རེ་ཞིག་དེ་ཙམ་ལས་དཀའ་བར་འདུག་གོ །འགྲེལ་པར་མིང་གཞིའི་མ་ནིང་ག་
ལྟ་བུ་ཞེས་འདུག་པ་ནི་ག་མིང་གཞིའི་མ་ནིང་ཡིན་པ་དངོས་ཀྱིས་བསལ་ལོ། །
ཡང་རྗེས་འཇུག་གི་མ་ནིང་ག་ལྟ་བུ་དག་གིས་རྗེས་འཇུག་གི་ག་ང་ན་མ་རྣམས་
ཞུགས་པའི་མིང་མཐའ་དྲངས་ཏེ། བདག་གི་ལྟ་བུའོ། །ཞེས་གསུང་འདུག་པ་ཡང་མ་ངེས་
པར་མཐོང་སྟེ །བདག་གི །ཞེས་པའི་ག་ཕྱི་མ་ནི་རྗེས་འཇུག་མིན་པས་སོ། ། །
དེ་ལྟ་བུའི་མིང་ཚིག་གི་མཐའ་དེ་དག་ཉིད་ཀྱིས་ནི་མིང་ཚིག་གི་མཐའ་དེ་ཉིད་རང་གི་
སྒྲ་དང་མཐུན་པའི་རྣམ་དབྱེ་དྲང་སྟེ། ཇི་ལྟར་དྲངས་ན། ཀ་ལཱ་པར་སི་སོགས་ཀྱི་རྣམ་དབྱེ་
བདུན་དང་ཏི་སོགས་ཀྱི་རྣམ་དབྱེ་བརྒྱ་དང་བརྒྱད་བཅུ་པོ་ལས། འདིར་སི་སོགས་ཀྱི་རྣམ་
དབྱེ་བདུན་གྱི་དང་པོ་དོན་ཙམ་མམ་ཆོས་དངོས་སྟོན་སངས་རྒྱས་ཅེས་པ་ལྟ་བུ་དང་།
གཉིས་པ་ལས་སུ་བྱ་བ་སངས་རྒྱས་ལྟ་བུ་དང་། གསུམ་པ་བྱེད་པོའི་སྒྲ་སངས་རྒྱས་ཀྱིས་ལྟ་
བུ་དང་། བཞི་པ་ཡང་དག་པར་རབ་ཏུ་སྦྱིན་པའི་སྒྲ་སངས་རྒྱས་ཀྱི་ཆེད་དུ་ཞེས་པ་ལྟ་བུ་
དང༌། ལྔ་པ་འབྱུང་ཁུངས་ཀྱི་སྒྲ་སངས་རྒྱས་ལས་ལྟ་བུ་དང་། དྲུག་པ། འབྲེལ་པའི་སྒྲ་
སངས་རྒྱས་ཀྱི་ལྟ་བུ་དང༌། བདུན་པ་གནས་གཞིའི་སྒྲ་སངས་རྒྱས་ལ་ལྟ་བུ་དང་། དེ་རྣམས་
ལ་གཉིས་ཚིག་སྦྱིན་པ་དག་སྒྲ་དང༌། མང་ཚིག་སྦྱར་ན་རྣམས་ཅེས་འབྱུང་བ་དང་། བོད་པའི་
སྒྲ་ཀྱི་ཅེས་འབྱུང་བ་ལྟ་བུ་ཡང་དྲང་ངོ༌། །
གཞན་ཡང་ཡིན་ནོ་ལྟ་བུ་སླར་བསྡུ་དང༌། །སྟེ་ཞེས་པ་ལྷག་བཅས་ཀྱི་སྒྲ་དང་། འམ་
མམ་ཞེས་སོགས་འབྱེད་སྡུད་ཀྱི་སྒྲ་དང་། ནི་ཞེས་པ་ངེས་བཟུང་མ་དགར་བ་དང་བསྣན་
216ལ



ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བའི་བསྟན་བཅོས་ཀྱི་འགྲེལ་པ་སྣང་བར་བྱེད་པའི་སྒྲོན་མེ།
པའི་སྒྲ་དང་རྟ་ས་སོགས་བདག་པོའི་སྒྲ་དང་། དགག་ཚིག་དང་། ཡོད་མིན་སོགས་སྒྲུབ་
ཚིག་དང༌། ཚིག་རྒྱན་ཀྱང་སྒྲ་དང་། ཐ་སྙད་ཏུ་གསུམ་དངོས་པོར་ན་བཞི་དུས་ན་གཉིས་ལ་
འཇུག་པ་དེ་སྒྲ་རྣམས་སྟེ། དེ་དག་ཐམས་ཅད་ཀྱང་མིང་ཚིག་སྔ་མའི་ཤུགས་ཀྱིས་ཚིག་
གྲོགས་ཀྱི་སྒྲ་དྲག་ཞན་འདྲེན་པས་ཐ་དད་པར་འབྱུང་སྟེ་དེས་ན་ཞིབ་པར་བརྟག་གོ ། །
དེ་དག་རེ་རེ་ཡང་ནང་གསེས་སུ་གང་ལྟར་འཇུག་པ་ནི་བརྗོད་པའི་མཐར་སྦྱར་བའི་
ཚིག་གྲོགས་འོག་མའི་མིང་དང་དོན་ལས་བརྟགས་སྟེ། དེ་ཡང་འོག་ན་སྤྱིར་འཇུག་པ་སྟེ་
གང་སྒྲ་ཡོད་དམ་རྣམ་དབྱེ་གསུམ་པ་བྱེད་པའི་སྒྲ་ཡོད་དམ། དེ་བཞིན་དུ་རྣམ་དབྱེ་བཞི་པ་
ཆེད་ཏུ་བྱེད་པའི་སྒྲ་དང་། བདུན་པ་གནས་གཞིའི་སྒྲ་བརྟེན་བྱེད་དང༌། །རྣམ་དབྱེ་གཉིས་པ་
ལས་སུ་བྱ་བ་ལ། ལྔ་པ་འབྱུང་ཁུངས་སམ་བླངས་བར་བྱ་བ་དང་། སྒྲུབ་པར་བྱ་བ་དྲུག་པ་
འབྲེལ་པ་དང་། སྔོན་དུ་འོས་པ་བོད་སྒྲ་གནས་པའམ་གཞན་ཡང་ཚིག་དོན་འོག་མ་ལས་
གོང་མའི་ངག་དོན་ལྷག་མ་བསྡུ་རྒྱུ་ཡོད་པ། ལྷག་བཅས་སོགས་དང་། མེད་པ་བསྡུ་བའམ་
རྫོགས་ཚིག་ཅན་དང༌། །ངག་གོང་མ་ལས་ཀྱང་དེ་བཞིན་བསྡུ་རྒྱུ་ཡོད་པ་ཕྱི་མའི་དེ་སྙེད་སྔ་
མའི་ཇི་སྙེད་ལ་སྙེགས་དགོས་པ་ལྟ་བུ་དང་། གང་ཕྱིར་དེ་ཕྱིར། ཇི་ལྟར་དེ་ལྟར་སོགས་ངག་
རྣམ་གྲངས་པ་དག་ནི་བཀོད་པ་ལས་དོན་བསྐྱར་བ་དགའ་མགུ་རངས་ཚིམ་ཞིང་བདེ་བ་
སྐྱེས་ནས་ལྟ་བུ་དང་། ཚིག་བསྐྱར་བ་སྐྱོན་དུ་མོ་འགྱུར་བ་ལེགས་སོ་ལེགས་དང་། འུར་འུར་
རབ་ཏུ་འུར་སོགས་དགའ་བ་དང་། ངོ་མཚར་དང་། བརྩེ་བ་དང༌། སྨད་པ་སོགས་ལ་ཚིག་
བསྐྱར་བ་ཡོད་པ་དང༌། དེ་ལས་གཞན་དང་ཚིག་དོན་དགོས་པ་མེད་བཞིན་དུ་བསྐྱར་བ་ནི་
བླུན་པོའི་ལུགས་ཡིན་པས་གཞན་བསྐྱུར་བ་མེད་ལ་རྣམ་པ་དང་། ཕོ་སྒྲ་པི་ལིངྒའི་སྒྲ་དང་ནི་
མོ་སྒྲ་སྟྲཱི་ལིངྒའི་སྒྲ་དག་ནི་མིང་ཚིག་གི་མཐའ་ན་ཡོད་པའམ་མེད་པ་དང་། ཚིག་རྒྱན་དུ་གྱུར་
པ༑ ཀྱང་སྒྲ་འམ་ཡང་སྒྲ་ལྟ་བུ་རྣམས་ལ་ཡང་དོན་སྙེག་པ་ཡོད་པ་དང༌། །བུང་བ་ཡང་ནི་
-217



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དགའ་བ་འཕེལ། །སྐྱེད་ཚལ་དེ་ཡང་ལྷ་གནས་བཞིན། །ལྟ་བུ་དང་། དོན་ལ་སྙེག་པ་མེད་
པས་ཀྱང་སྒྲ་ཕྱིས་ཀྱང་དོན་མི་འཆུག་པ་རྣམས་པ་དང་། བསྟན་བྱ་ལྷག་མ་ཡོད་པ་ལྷག་
བཅས་དང་མེད་པ་སླར་བསྡུ་དང་། ཚིག་དོན་རྫོགས་པ་དང་མ་རྫོགས་པ་སོགས་ཀྱིས་དེ་
དག་གིས་ནང་གསེས་རྒྱས་པར་རྣམ་པར་དབྱེ་སྟེ་དོན་བཞིན་དུ་སྦྱར་བར་བྱའོ། །
བཞི་པ་དགོས་པ་ཅིའི་ཕྱིར་དུ་འཇུག་པར་བྱེད་ཅེ་ན་མིང་ཚིག་གསལ་བའི་ཕྱིར་རྗེས་
འཇུག་འཇུག་དགོས་སྟེ། ཇི་ལྟར་གསལ་ན་སྤྱིར་བཏང་དུ་ཡི་གེ་ཚོགས་པའི་ཁོངས་ནས་
མིང་བུམ་པ་ལྟ་བུ་དབྱུང་བར་བྱ་སྟེ། མིང་གི་རྣམ་པ་འདུས་པའི་ཁོངས་ནས་ཚིག་བུམ་པ་མི་
རྟག་ལྟ་བུ་ཕྱུང་ནས། ཚིག་དེ་དག་གིས་དོན་རྣམས་ཕྱིན་ཅི་མ་ལོག་པར་སྟོན་པར་བྱེད་པའོ། །
གསུམ་པ་ནི། མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར་། །ཕོ་ཡིག་
དེ་དག་རྣམས་ལ་ཡང་། །འཇུག་པར་བཅས་པ་མེད་ན་ནི། །མིང་དང་ཚིག་ཀྱང་གསལ་མི་
ནུས། །མིང་ཚིག་གསལ་བ་མེད་ན་ནི། །དོན་རྣམས་བརྗོད་པར་མི་འགྱུར་རོ། །དེ་ལྟར་གྱུར་
ན་འཇིག་རྟེན་དུ། །དོན་མཆོག་བརྗོད་པར་ཀུན་ཀྱང་མེད། །རིག་བྱེད་སྨྲ་བའང་ཡོད་མི་
འགྱུར། །ཉན་ཐོས་རང་རྒྱལ་སངས་རྒྱས་ཀྱི །བསླབ་པ་རྣམས་ཀྱང་མེད་པར་འགྱུར། །ཇི་
ལྟར་འཇིག་རྟེན་སེམས་ཅན་རྣམས། །ཕུང་པོ་ཁམས་དང་སྐྱེ་མཆེད་དང༌། །གྲུབ་མཐའ་
གཞན་ཡང་ཡོད་མོད་ནའང་། །རང་ཉིད་ཀྱིས་ནི་མི་ཤེས་བཞིན། །དེ་བཞིན་ཡི་གེའི་འཇུག་
པ་རྣམས། །སྨྲ་བ་ཀུན་ལ་གནས་གྱུར་ཀྱང་། །རང་ཚུལ་དེ་ཉིད་མི་ཤེས་པས། །དོན་ལ་སྦྱོར་
བ་ག་ལ་ཤེས། །བྱ་ཀ་ར་ཎའི་རྟགས་ཀྱི་འཇུག་པ་ཅེས་བྱ་བ་རྫོགས་སོ། །ཞེས་གསུངས་སྟེ།
དེས་ན་དབྱངས་གསལ། འཇུག་ཡིག་རྣམས་ཀྱང་ཕན་ཚུན་གཅིག་མེད་ན་གཅིག་
ཡང་མི་གསལ་བས་ཚོགས་དགོས་པ་སྣང་ཙམ་གྱི་རྟེན་འབྲེལ་དུ་གནས་ཏེ། ཇི་ལྟར་ན་མོ་
ཡི་ཡི་གེ་དབྱངས་ཡིག་བཞི་དང་། མ་ནིང་ཨ་མེད་པ་ན་སྲོག་མེད་པའི་ཕྱིར་ཕོ་ཡིག་གསལ་
218



ལུང་དུ་སྟོན་པ་རྟགས་ཀྱི་འཇུག་པ་ཞེས་བྱ་བའི་བསྟན་བཅོས་ཀྱི་འགྲེལ་པ་སྣང་བར་བྱེད་པའི་སྒྲོན་མེ།
བྱེད་སུམ་ཅུ་པོ་རྣམས་བརྗོད་པ་མེད་པར་འགྱུར། ཕོ་ཡིག་དང་མོ་ཡིག་ཚོགས་པ་དེ་དག་སྟེ།
འདིར་ཕོ་ཡིག་དེ་དག་ཅེས་དངོས་སུ་བསྟན་པས་མོ་ཡིག་དང་ཚོགས་པ་ཅེས་པ་མི་འཐད་དེ་
ཅེ་ན་འཐད་དེ་དེ་དག་ཞེས་པའི་གཉིས་ཚིག་གི་མཐུ་ལས་སོ། །དེ་རྣམས་ལ་ཡང་འཇུག་
པར་བཅས་པའི་ཡི་གེ་བཅུ་པོ་འཇུག་པ་མེད་ན་ནི་དབྱངས་གསལ་འབའ་ཞིག་ས་དེས་མིང་
དང་ཚིག་ཡང་གསལ་བར་མི་ནུས་ལ། མིང་ཚིག་གསལ་བ་མེད་པ་དེའི་ཚེ་ན་ནི་འཇིག་རྟེན་
ན་དོན་རྣམས་སུས་ཀྱང་བརྗོད་པར་མི་འགྱུར་རོ། །
དེ་ལྟར་དོན་བརྗོད་པ་མེད་པར་གྱུར་ན་འཇིག་རྟེན་དུ་དོན་གྱི་མཆོག་བརྗོད་པའི་
ཆོས་འཁོར་བསྐོར་བ་ཀུན་ཡང་མེད་པར་འགྱུར་ལ། ཕྱི་རོལ་པའི་རིག་བྱེད་བཞིའམ་ཐུན་
མོང་གི་རིག་པའི་གནས་བཞི་སོགས་ཀྱི་རིག་བྱེད་སྨྲ་བའང་ཡོད་པར་མི་འགྱུར་ལ་ནང་པའི་
ཐུན་མོང་མ་ཡིན་པའི་སྡེ་སྣོད་ལས་བྱུང་བ། ཐར་པའི་སྒོ་གཅིག་པུ་ཉན་ཐོས་དང་རང་རྒྱལ་
དང་སངས་རྒྱས་ཀྱི་ཐེག་པའི་བསླབ་པ་རྣམས་ཀྱང་མེད་པར་འགྱུར་བ་དེའི་ཕྱིར་ཡི་གེའི་
འཇུག་པ་འདི་ལྟ་བུ་ཤིན་ཏུ་གཅེས་པས་ངེས་པར་བསླབ་པར་བྱའོ། །འོ་ན་ཡི་གེའི་འཇུག་
ཚུལ་གྱི་སྒྲ་འདི་དག་ནི་འཇིག་རྟེན་གྱི་སྨྲ་བ་ཀུན་ལའང་གནས་པར་མཐོང་བས་བསླབ་མི་
དགོས་སོ་ཞེ་ན་བདེན་མོད་འོན་ཀྱང་བརྡ་མ་སྤྲད་ན་མི་ཤེས་ཏེ། དེས་ཇི་ལྟར་ན་འཇིག་རྟེན་
གྱི་སེམས་ཅན་རྣམས་སོ་སོ་ལ་ཕུང་པོ་ལྔ་དང་། ཁམས་བཅོ་བརྒྱད་དང༌། སྐྱེ་མཆེད་བཅུ་
གཉིས་སོགས་ནང་པའི་གྲུབ་མཐའ་བཏགས་པའི་གདག་བྱ་རྣམས་དང་། གྲུབ་མཐའ་
གཞན་ཕྱི་རོལ་པས་བཏགས་པ་ཕལ་ཆེར་གྱི་ཡང་གདགས་བྱ་རྣམས་སོ་སོ་ལ་ཡང་ཡོད་
མོད་ནའང་དེ་རྣམས་བརྡ་མ་སྤྱད་པར་རང་ཉིད་ཀྱིས་ནི་རང་གར་མི་ཤེས་པ་བཞིན་ནོ། །
དཔེ་དེ་བཞིན་དུ་སྔོན་འཇུག་དང་རྗེས་འཇུག་སོགས་ཀྱི་ཡི་གེའི་སྒྲའི་འཇུག་ཚུལ་
དང་། དོན་གྱི་འཇུག་ཚུལ་དང་། བསྡུ་བ་དང་། ལྷག་བཅས་སོགས་ཀྱི་སྒྲ་འཇིག་རྟེན་པའི་
~219



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
རང་གའི་སྨྲ་བ་ཀུན་ལ་ཡང་གནས་པར་གྱུར་ཀྱང་། བརྡ་མ་སྤྲད་ན་རང་གི་ཚུལ་དེ་ཉིད་མི་
ཤེས་པས་ན་དེ་དག་དོན་ལ་སྦྱོར་བ་ནི་ག་ལ་ཤེས་སྟེ་ཤེས་པར་དཀའོ། །དེས་ན་ལེགས་པར་
བསླབས་ཅིང་འབད་པས་ནི་མཁས་པའི་གནས་སྨྲ་བའི་མཆོག་འཐོབ་པར་འགྱུར་རོ། །
བྱཱ་ཀ་ར་ཎའི་རྟགས་ཀྱི་འཇུག་པ་ཅེས་བྱ་བ་ཐོན་མིས་མཛད་པ་ཡང་དག་པར་རྫོགས་
སོ༑ ༑སུམ་རྟགས་གཉིས་ཀྱི་བསྟན་བཅོས་སྣང་བར་བྱེད་པའི་སྒྲོན་མེ་འདི་ནི་རྒྱལ་བ་གར་
གྱི་དབང་པོའི་ངོ་བོ་ཞྭ་དམར་ཅོད་པཎ་འཛིན་པ་ལྔ་པ་མཆོག་གི་སྤྲུལ་པའི་དཀོན་མཆོག་
ཡན་ལག་ཞབས་ཀྱིས་བཀའ་ལུང་གི་མེ་ཏོག་སྤྱི་བོར་ནོད་དེ། བདག་གཙུག་ལག་ཕྲེང་བས་
མཆན་བུར་བཏབ་པ་ལས། སླར་ཡི་གེ་མི་ཉམས་པའི་ཕྱིར་དུ་མཚན་གཞུང་བསྲེས་པ་ཡིན་
ནོ༑ ༑དགེ་བའི་འོད་དཀར་ཟླ་འོད་འབུམ་ཕྲག་གིས། །དཔེར་བྱ་མིན་པའི་ཕུང་པོ་གང་ཐོབ་
དེས། །འགྲོ་འདི་སྲིད་དང་ཞ་བའི་མཐའ་ཆེན་པོར། །ལྟུང་བྱེད་འཁྲུལ་པའི་མུན་ཆེན་ཟློག་
གྱུར་ཅིག །
22)



༄༅། །རྟགས་འཇུག་གི་ཊཱི་ཀ་བཞུགས་སོ། །
གོ་རམས་པ་བསོད་ནམས་སེངྒེ་།
མགོན་པོ་འཇམ་པའི་དབྱངས་ལ་ཕྱག་འཚལ་ལོ། །བྱུ་ཀ་ར་ཎ་རྟགས་ཀྱི་འཇུག་པ་
འདི་ལ་དོན་གསུམ་སྟེ། གསལ་བྱེད་ལ་རྟགས་ཀྱི་དབྱེ་བ་སྤྱིར་བསྟན་པ། སྔོན་འཇུག་ལ་
རྟགས་བཞིར་དབྱེ་བ། རྗེས་འཇུག་ལ་རྟགས་གསུམ་དུ་དབྱེ་བའོ། །དང་པོ་ལ་གཉིས་ཏེ།
དབྱེ་བ་དངོས་དང་། དེ་ལས་འཇུག་པའི་ཡི་གེ་བཅུ་དབྱུང་བའོ། །དང་པོ་ནི། ཕོ་ཡི་ཡི་གེ་ཞེས་
སོགས་ཚིགས་བཅད་གསུམ་སྟེ། སྡེ་ཚན་ལྔ་ནི་ཕོ་དང་། མ་ནིང་དང་། མོ་དང༌། ཤིན་ཏུ་མོ་
དང༌། མོ་གཤམ་མོ། །དང་པོ་ནི་ཀ་སོགས་ལྔའོ། །གཉིས་པ་ནི་ཁ་སོགས་ལྔའོ། །གསུམ་པ་
ནི་ག་སོགས་ལྔ་དང་། ཝ་དང༌། ལྷག་མ་ཞ་ཟ་འ་ཡ་ཤ་ས་སྟེ་བཅུ་གཉིས་སོ། །བཞི་པ་ནི་ང་
སོགས་བཞིའོ། །ལྔ་པ་ནི་ར་ལ་ཧ་གསུམ་མོ། །རྟགས་ལྔ་པོ་དེ་དག་ཀྱང་ཕོ་དང་མ་ནིང་མོ་
གསུམ་དུ་བསྡུ་བའི་ཚེ། ཤིན་ཏུ་མོ་དང་མོ་གཤམ་གྱི་ཡི་གེ་རྣམས་མོ་ཡིག་ཏུ་བསྡུ་དགོས་ཏེ།
འཇུག་པའི་ཡི་གེ་བཅུ་ཆར་མོ་ཡིག་ལས་འབྱུང་བར་བཤད་པའི་ཕྱིར་རོ། །གཉིས་པ་ནི། མོ་
ཡི་ཡི་གེའི་ཞེས་སོགས་ཚིགས་བཅད་གཅིག་སྟེ། དབྱུང་བའི་ཚུལ་སུམ་ཅུ་པ་ལྟར་ཤེས་པར་
བྱའོ། །
གཉིས་པ་ལ་གཉིས་ཏེ། སྤྱིར་བསྟན་པ་དང་། འཇུག་ཚུལ་བྱེ་བྲག་ཏུ་བཤད་པའོ། །
དང་པོ་ནི། སྔོན་འཇུག་ཅེས་སོགས་ཚིགས་བཅད་ཕྱེད་དང་གཉིས་ཏེ། སྔོན་འཇུག་ལྔ་ལས་
བ་ནི་ཕོ་ཡིག་གོ །ག་ད་གཉིས་ནི་མ་ནིང་ངོ༌། །འ་ནི་མོ་ཡིག་གོ །མ་ནི་ཤིན་ཏུ་མོ་སྟེ། བཞི་པོ་
~ 221



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དེ་དག་རེ་རེའང་བཞི་བཞི་བྱེད་ཅེས་པའོ། །གཉིས་པ་ལ་བཞི་སྟེ། གང་ལ་འཇུག་པ། གང་
གིས་འཇུག་པ།ཇི་ལྟར་འཇུག་པ། ཅིའི་ཕྱིར་འཇུག་པར་བྱེད་པའོ། །དང་པོ་གཉིས་ཕྱོགས་
གཅིག་ཏུ་འཆད་པ་ནི། ཕོ་ནི་ཞེས་སོགས་ཚིགས་བཅད་གསུམ་སྟེ། ཕོ་ཡི་ཡི་གེ་བ་ནི་ཕོ་ཡིག་
ཀ་ཅ་ཏ་ཙ་བཞི་དང་།མོ་ཡིག་ག་ད་ཞ་ཟ་ཤ་ས་དྲུག་དང་། ཤིན་ཏུ་མོའི་ན་དང་། མོ་གཤམ་གྱི་
ཡི་གེ་ར་ལ་གཉིས་ལ་སྔོན་དུ་འཇུག་གོ །དེ་ལ་རི་ལ་གཉིས་ནི་བརྩེགས་པ་ཁོ་ན། ཀ་ག་ས་
གསུམ་ནི་བརྩེགས་པ་དང་རྐྱང་པ་གཉིས་ཀ །གཞན་རྣམས་ནི་རྐྱང་པ་ཁོ་ན་ལ་འཇུག་གོ །མོ་
ཡི་ཡི་གེ་འ་ནི་མོ་ཡིག་ག་ཇ་ད་བ་ཛ་ལྔ་དང་། མ་ནིང་ཁ་ཆ་ཐ་ཕ་ཚ་སྟེ་རྐྱང་པ་བཅུའི་སྔོན་དུ་
འཇུག་གོ །མ་ནིང་གི་ཡི་གེ་ལས་ག་ནི་ཕོ་ཡིག་ཅ་ཏ་ཙ་དང་། མོ་ཡིག་ད་ཞ་ཟ་ཡ་ཤ་ས་དང་།
ཤིན་ཏུ་མོ་ཉ་ན་སྟེ་རྐྱང་པ་བཅུ་གཅིག་གི་སྔོན་དུ་འཇུག་གོ །ད་ནི་ཕོ་ཡིག་ཀ་པ་དང་། མོ་ཡིག་
ག་བ་དང་། ཤིན་ཏུ་མོ་ང་མ་སྟེ་རྐྱང་པ་དྲུག་གི་སྔོན་དུ་འཇུག་གོ །ཤིན་ཏུ་མོའི་ཡི་གེ་མ་ནི་མ་
ནིང་ཁ་ཆ་ཐ་ཚ་དང་། མོ་ཡིག་ག་ཇ་ད་ཛ་དང་།ཤིན་ཏུ་མོ་ང་ཉ་ན་སྟེ་རྐྱང་པ་བཅུ་གཅིག་གི་
སྔོན་དུ་འཇུག་གོ །མི་འཇུག་པ་ནི་བ་ཡིག་ནི་མ་ནིང་ཁ་ཆ་ཐ་ཕ་ཚ་ལ་མི་འཇུག་གོ །མ་དང་འ་
ནི་ཕོ་ཀ་ཅ་ཏ་པ་ཙའི་སྔོན་དུ་མི་འཇུག་གོ །ག་ད་གཉིས་ནི་མ་ནིང་གི་ཡི་གེ་ཁ་ཆ་ཐ་ཕ་ཚ་ལ་མི་
འཇུག་གོ །ག་དའི་ཡི་གེ་ག་དའི་སྔོན་དུ་ཞུགས་པ་ནི་མོའི་སྔོན་དུ་མ་ནིང་ཞུགས་པ་ཡིན་གྱི།
མ་ནིང་རང་ལ་རང་ཞུགས་པ་མ་ཡིན་ཏེ། མིང་གཞིའི་སྔོན་རྟགས་ནི་སྡེ་ཚན་ལྔ་རུ་དྲིལ་བའི་
རྟགས་ལས་རྟགས་སོ་སོར་བཞག་པའི་ཕྱིར་རོ། ། །
འཇུག་པ་རྣམས་ལས་དམིགས་བསལ་ནི། བ་ཡིག་ནི་རང་གི་སྡེ་པའི་མོ་ཡིག་དང་ཤིན་
ཏུ་མོ་མའི་སྔོན་དུ་མི་འཇུག་གོ །མ་ནིང་ག་ད་གཉིས་ནི་རང་གི་སྡེ་དང་ཕྲད་པ་ན་མོའི་སྔོན་དུ་
མི་འཇུག་གོ །མོ་ཡིག་མ་དང་འ་གཉིས་ཀྱང་རང་གི་སྡེ་པའི་མ་ནིང་གི་སྔོན་དུ་མི་འཇུག་གོ །
གསུམ་པ་ནི། ཇི་ལྟར་ཞེས་སོགས་ཚིག་རྐང་ལྔ་སྟེ། སྔོན་འཇུག་གི་རྟགས་བཞི་ནི་
༤222



རྟགས་འཇུག་གི་ཊི་ཀ །
རིམ་པ་ལྟར་མིང་གཞིའི་སྒྲ་ལས་རང་གི་སྒྲ་ཆེས་གསལ་བ་དང་། དེ་དང་འཚམས་པ་དང་།
དེ་ལས་ཞན་པ་དང་། དེ་དང་མཉམ་པར་ཀློག་པར་བྱའོ་ཞེས་པའི་དོན་ཏོ། །བཞི་པ་ནི། ཅིའི་
ཕྱིར་ཞེས་སོགས་ཚིག་རྐང་ལྔ་སྟེ། ཕོ་ཡི་ཡི་གེ་བ་ནི་འདས་པ་ལ་འཇུག་པ་དང་། གཞན་པ་ལ་
འཇུག་པ་དང་། བྱ་བ་བསྒྲུབ་པ་ལ་འཇུག་པ་གསུམ་ལས། དང་པོ་ནི་གསོལ་བ་བཏབ། ཕྲེང་
བ་བཏགས་ཞེས་པ་ལྟ་བུའོ། ། །
གཉིས་པ་ནི་གཏོར་མ་བཞེས་ཏེ་བཞེངས་ཞེས་པ་ལྟ་བུའོ། །གསུམ་པ་ནི་སྨོན་ལམ་
བཏབ།སེམས་བསྐྱེད་ཅེས་པ་ལྟ་བུའོ།།མ་ནིང་ལ་ག་ད་གཉིས་ལས། ག་ཡིག་བདག་གཞན་
གཉིས་ཀ་ལ་འཇུག་པ་ནི་སེམས་བསྐྱེད་དུ་གཞུག་ཅེས་པ་ལྟ་བུའོ། །ད་ལྟ་བ་ལ་འཇུག་པ་ནི་
བགེགས་གཞོམ། ཕྲེང་བ་གཏད་ཅེས་པ་ལྟ་བུའོ། །ད་ཡིག་རང་གཞན་གཉིས་ཀ་ལ་འཇུག་
པ་ནི་དཔའ། དབྱངས། དབང་པོ་ཞེས་པ་ལྟ་བུ། ད་ལྟ་བ་ལ་འཇུག་པ་ནི་མེ་ཏོག་དགོད། །
དྲིལ་བུ་དཀྲོལ་ཞེས་པ་ལྟ་བུའོ། །མོ་ཡིག་འ་ནི་བདག་ལ་འཇུག་པ་ནི་བདག་འཚལ་ལོ་ཞེས་པ་
ལྟ་བུའོ། །མ་འོངས་པ་ལ་འཇུག་པ་ནི་བདེ་བ་ལ་འགོད། བགེགས་འཇོམས་ཞེས་པ་ལྟ་བུའོ། །
ཤིན་ཏུ་མོ་མ་ཡིག་ནི་མཉམ་པ་སྟེ་བདག་དང་། གཞན་དང་། བདག་གཞན་གཉིས་ཀ་དང་།
དུས་གསུམ་ག་ལ་འཇུག་པ་བཞི་ལས། དང་པོ་ནི་བདག་སྐྱབས་སུ་མཆི་ཞེས་པ་ལྟ་བུ།
གཉིས་པ་ནི་རྡོ་རྗེ་སེམས་དཔའ་བདག་གྲུབ་མཛོད་ཅེས་པ་ལྟ་བུ། གསུམ་པ་ནི་མཁས།
མཛེས། མཆོག་ཅེས་པ་ལྟ་བུའོ། །བཞི་པ་ལ། འདས་པ་ལ་འཇུག་པ་ནི་མཛད་པ་མཛད་ཅེས་
པ་ལྟ་བུ། ད་ལྟ་བ་ལ་འཇུག་པ་ནི་སྤྱོད་ལམ་མཛེས་ཞེས་པ་ལྟ་བུ། མ་འོངས་པ་ལ་འཇུག་པ་
ནི་མཇལ་ཀ་ཞུ་ཞེས་པ་ལྟ་བུའོ། །སྔོན་འཇུག་བཤད་ཟིན་ཏོ། །
གསུམ་པ་ལ་གཉིས་ཏེ།དབྱེ་བ་སྤྱིར་བསྟན། འཇུག་ཚུལ་བྱེ་བྲག་ཏུ་བཤད་པའོ། །དང་
པོ་ནི། རྗེས་འཇུག་ཡི་གེ་ཞེས་སོགས་ཚིགས་བཅད་ཕྱེད་དང་གཉིས་ཏེ།རྗེས་འཇུག་བཅུ་ལ་
ལ223ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གསུམ་དུ་དབྱེ་བའི་ཕོ་ནི་ག་ད་བ་ས་བཞིའོ། །མོ་ནི་ང་ན་མ་ར་ལ་ལྔའོ། །མ་ནིང་ནི་འའོ། །
ཕོ་ལ་སྐྱེས་བུ་རབ་འབྲིང་གསུམ་དུ་དབྱེ་སྟེ།ས་ནི་སྐྱེས་བུ་རབ་བོ། །བ་ནི་འབྲིང་ངོ༌། །ག་ད་
གཉིས་ནི་ཐ་མའོ། །མོ་ལ་མོ་དང་ཤིན་ཏུ་མོ་གཉིས་སུ་དབྱེ་སྟེ།མོ་ནི་ར་ལ་གཉིས་སོ། །ཤིན་ཏུ་
མོ་ནི་ང་ན་མ་གསུམ་མོ། །མ་ནིང་ལ་གྲོགས་ཀྱིས་གསུམ་དུ་དབྱེ་སྟེ། དེ་ལྟར་ན་ཡན་ལག་གི་
དབྱེ་བ་བརྒྱད་དོ། །
གཉིས་པ་ལ་གཉིས་ཏེ། མདོར་བསྟན་པ་དང༌། རྒྱས་པར་བཤད་པའོ། །དང་པོ་ནི།
དེ་ཡང་ཞེས་སོགས་ཚིག་རྐང་གསུམ་མོ། །གཉིས་པ་ལ་བཞི་སྟེ། གང་ལ་འཇུག་པ། གང་
གིས་འཇུག་པ། ཇི་ལྟར་འཇུག་པ། ཅིའི་ཕྱིར་འཇུག་པར་བྱེད་པའོ། །དང་པོ་ནི།གང་ལ་ཡི་
གེ་ཐམས་ཅད་ལ། །ཞེས་པ་སྟེ་ཡི་གེ་སུམ་ཅུ་པོ་ཐམས་ཅད་ལ་འཇུག་གོ །གཉིས་པ་ནི། གང་
གིས་བཅུ་པོ་དེ་དག་གིས། །ཞེས་པའོ། །
གསུམ་པ་ནི། ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་དོན་གྱི་ཚུལ། །ཞེས་
པས་མདོར་བསྟན་ནས། དང་པོ་སྒྲའི་འཇུག་ཚུལ་ནི། ཕོ་གསུམ་ཞེས་སོགས་ཚིགས་བཅད་
བཞི་སྟེ། སྔར་བཤད་པའི་ཕོ་གསུམ་དང་། མོ་གཉིས་དང་། གྲོགས་ཀྱིས་ཕྱེ་བའི་མ་ནིང་
གསུམ་ནི་ཀློག་འདོན་པའི་དུས་སུ་རིམ་པ་ལྟར། མིང་གཞིའི་སྒྲའི་གདངས་ལས་རང་གི་
གདངས་ཆེས་གསལ་བ་དང་། དེ་ལས་ཞན་པ་དང་། དེ་དང་འཚམས་པར་འདོན་པར་བྱའོ། །
གལ་ཏེ་ཚེག་བར་གཅིག་གི་བར་དུ་ཕོའི་སྐྱེས་བུ་རབ་འབྲིང་གསུམ་མམ། གཉིས་ཕྲད་པའམ།
མོའི་སྐྱེས་བུ་གཉིས་ནང་ཕྲད་ན་ནང་གསེས་ཀྱིས་དྲག་ཞན་དུ་དབྱེ་སྟེ། རབ་ཏུ་ནི་ཤིན་ཏུ་དྲག་
པོ་དང་། འབྲིང་ནི་དྲག་པོའི་འབྲིང་པོ་དང་། ཐ་མ་ནི་དྲག་པོའི་ཆུང་ངུར་འདོན་ནོ། །མོ་ནི་
ཞན་པར་འདོན། ཤིན་ཏུ་མོ་ནི་མཉམ་པར་འདོན། དེ་ལ་གསུམ་ཕྲད་པ་ནི་གོ་ཆ་བགོས།
ཐུགས་དགོས་ཞེས་པ་ལྟ་བུའོ། །གཉིས་ཕྲད་པ་ནི་གབ་ཡིག །བག་ཡངས་ཞེས་པ་ལྟ་བུའོ། །
~ 224མ



རྟགས་འཇུག་གི་ཊི་ཀ །
མོ་དང་ཤིན་ཏུ་མོ་ཕྲད་པ་ནི་རང་། ངན་ཞེས་པ་ལྟ་བུའོ། །མ་ནིང་གསུམ་དུ་གྲོགས་ཀྱིས་ཇི་
ལྟར་དབྱེ། སྒྲའི་གདངས་ཇི་ལྟར་འདོན་ཞེ་ན། གྲོགས་ཀྱིས་དབྱེ་བས་གསུམ་དུ་གང་གཏོགས་
པའི་འ་ནི་ཕོ་ཡིག་དང་ཚེག་བར་གཅིག་གི་བར་དུ་ཕྲད་ན་རང་གི་གདངས་དྲག་པོར་འདོན་
ནོ༑ ༑ཞན་པ་སྟེ་མོ་ཡིག་དང་ཕྲད་ན་རང་གི་གདངས་ཞན་པར་འདོན་ནོ། །ཕོ་མོ་གཉིས་ཀ་
དང་ཚེག་བར་གཅིག་གི་ནང་དུ་ཕྲད་ན་དྲག་ཞན་གཉིས་ཀ་སྟེ་གང་རུང་དུ་འདོན་ནོ། །ཕོ་མོ་
གཉིས་ཀ་དང་མ་ཕྲད་པར་མ་ནིང་དང་ཕྲད་ན་མཉམ་པའི་གདངས་སུ་འགྱུར་གྱི །དྲག་ཞན་
གང་དུའང་མི་འགྱུར་རོ། །
འདིར་ཕོ་ཡིག་ནི་ཀ་སོགས་མི་འཇུག་པ་ལྔ་དང་། ག་སོགས་འཇུག་པ་བཞི་སྟེ་
དགུའོ། །དེའང་དཔེར་ན་བཀའ་བཅའ་སོགས་དང་།དགའ་གདའ་ཞེས་སོགས་ལྟ་བུའོ། །
མོ་ཡིག་ནི་བརྗོད་ཟིན་པའི་མོ་ཡིག་དགུ་དང་། མ་ནིང་གི་ཡི་གེ་ལྔ་མ་གཏོགས་པའི་ཡི་གེ་
བཅུ་དྲུག་དབྱངས་དང་བཅས་པ་རྣམས་ཏེ། མངའ། འཇའ་ཞེས་སོགས་ལྟ་བུའོ། །མ་ནིང་
གི་ཡི་གེ་ནི་ཁ་སོགས་ལྔ་སྟེ། མཁའ། འཆའ་ཞེས་སོགས་ལྟ་བུའོ། །དེས་ན་མ་ནིང་གི་ཡི་གེ་
འ་ནི་གྲོགས་ཀྱི་བྱེ་བྲག་གིས་འགྱུར་དང་། མཚན་གཉིས། མཚན་མེད་གསུམ་དུ་འདོད་དེ།
ཕོ་མོ་གང་རུང་དང་ཕྲད་ན་དྲག་ཞན་དུ་འགྱུར་བའི་ཕྱིར་དང་། གཉིས་ཀ་དང་ཕྲད་ན་གཉིས་ཀ་
ཅན་དུ་འགྱུར་བའི་ཕྱིར་དང་། མ་ནིང་ཁོ་ན་དང་ཕྲད་ན་གང་དུའང་མི་འགྱུར་བའི་ཕྱིར་རོ། །
གཉིས་པ་དོན་གྱི་འཇུག་ཚུལ་ལ་ནི། དོན་ནི་རྣམ་པ་གཉིས་ཡིན་ཏེ། །སྔ་མ་གང་ལྟར་
གྱུར་པ་དང་། །ཕྱི་མ་གང་ལྟར་འགྱུར་བའོ། །ཞེས་པས་མདོར་བསྟན་ནས། དང་པོ་ནི། སྔ་མ་
སྔོན་འཇུག་ལྔ་བཞིན་སྦྱར། །ཞེས་པ་སྟེ། སྔོན་འཇུག་གི་སྐབས་སུ། ཕོ་ནི་འདས་དང་གཞན་
བསྒྲུབ་ཕྱིར། །ཞེས་སོགས་གསུངས་པ་ལྟར།ག་ད་བ་ས་རྣམས་ཀྱིས་འདས་པ་དང་། གཞན་
དང་། བྱ་བ་བསྒྲུབ་པ་རྣམས་སྟོན་ཏེ། བཞག །བཞེད། བཀབ། མཁས་ཞེས་པ་ལྟ་བུའོ། །ང་
225-



ཐུན་མོང་རིག་མཛོད་ལས། བོད་ཀྱི བརྡ་སྤྲོད་ཕྱོགས་པསྒྲིགས་པོད་དང་པོ།
ན་མ་ར་ལ་རྣམས་ཀྱིས་ད་ལྟ་བ་དང་། བདག་གཞན་གཉིས་ཀ་སྟོན་ཏེ། གཟུང་། འཛིན།
སྡོམ། འདིར། འཚལ་ཞེས་པ་ལྟ་བུའོ། །འ་ཡིག་གིས་བདག་དང་མ་འོངས་པ་སྟོན་ཏེ། མྱ་
ངན་ལས་འདའ། དུས་ལས་འདའ་བར་འགྱུར་ཞེས་པ་ལྟ་བུའོ། ། །
གཉིས་པ་ཕྱི་མ་གང་ལྟར་འགྱུར་བ་ལ་གཉིས་ཏེ། འདྲེན་ཚུལ་དངོས་དང་། ཞར་ལ་སྒྲ་
སྒྱུར་གྱི་གདམས་པ་བཤད་པའོ། །དང་པོ་ནི། ཕྱི་མ་དག་གི་ཞེས་སོགས་ཚིག་རྐང་བཅུ་
གསུམ་སྟེ། ཕོ་ཡིས་ཕོ་ཡི་མིང་མཐའ་དྲང་པ་ནི། ག་སོགས་བཞིའི་མཐར་རིམ་པ་ལྟར། རིག་
པ༑ བྱེད་པ། གྲུབ་པ། སྤངས་པ། ཞེས་པ་ལྟ་བུ་པ་འདྲེན་པ་དང༌། ག་ད་བའི་མཐར་ཅེ་ན།
ཅིང་། ཅེས་ཞེས་པ་ལྟ་བུ་ཅ་འདྲེན་པ་དང་། ད་བ་སའི་མཐར་ཀྱི་ཀྱང་ཀ་རྣམས་འདྲེན་པ་སྟེ།
དེ་བཞིན་དུ་གཞན་ཡང་ཤེས་པར་བྱའོ། ། །
རྣམ་དབྱེ་གཉིས་པ་དང་། བཞི་པ་དང་། བདུན་པ་རྣམས་ནི་ག་དང་བའི་མཐར་ཏུ་
ཡིག་སྦྱར་ཏེ། མཆོག་ཏུ། བྱང་ཆུབ་ཏུ་ཞེས་པ་ལྟ་བུའོ། །སུམ་ཅུ་པར་བདག་པོའི་ས་ཞེས་
པས་བསྟན་པའི་མཁྱེནད་པ། རོལད་པ། ནོརད་པ་ཞེས་སོགས་རྣམས་ནི་མོ་ཡིག་གི་མཐའ་
ཅན་ཡིན་ཀྱང་ཕོའི་རྟགས་ཡིན་པས་ཕོ་ཡིག་གིས་མིང་མཐའ་དྲང་བར་བྱའོ། །སྔོན་གྱི་མཁས་
པ་སྐ་ཅོག་ལ་སོགས་པ་རྣམས་ཀྱིས་འདི་རྣམས་ཕོ་ཡིས་ཕོ་ཡི་མིང་མཐའ་དྲང་བར་བྱ་བ་ཡིན་
ལ༑ མོ་ཡིས་མོ་ཡི་མིང་མཐའ་དྲངས་སུ་དོགས་ནས་ད་དྲག་སྦྱར་བར་མཛད་དོ། །ཇི་ལྟར་ཞེ་
ན༑ མཁྱེནད་ཀྱང་། མཁྱེནད་ཅིང་། མཁྱེནད་ཏོ། །མཁྱེནད་པ་ཞེས་པ་ལྟ་བུ་ན་མཐར་ད་དྲག་
ཅན་དང་། སོ་ཐརད་ཀྱི་སྡོམ་པ། རྣམ་ཐརད་ཅི་བཞིན། ཐརད་ཏོ། །ཐརད་པ་ཞེས་པ་ལྟ་བུར་
མཐར་ད་དྲག་ཅན་དང་། དོན་འགྲེལད་ཀྱིས་བཤད། བཀའ་འགྲེལད་ཇི་བཞིན། འགྲེལད་
ཏོ༑ ༑འགྲེལད་པ་ཞེས་པ་ལྟ་བུ་ལ་མཐར་ད་དྲག་ཅན་རྣམས་ཤེས་པར་བྱའོ། །
མདོར་ན་ཀ་ཅ་ཏ་པ་ཙ་རྣམས་ཀྱིས་ན་ར་ལ་གསུམ་གྱི་མིང་མཐའ་དྲང་བའི་ཚེ་ད་དྲག་
~226ལ



རྟགས་འ རླུང།་གི་ཊཱི་ཀ །
སྦྱར་བར་བྱའི། ན་ར་ལ་གསུམ་གཞན་རྣམས་ལ་སྦྱར་བར་མི་བྱའོ། །ཕྱིས་ཀྱི་མཁས་པ་ཁ་
ཅིག །དོན་དམ་ཀྱང་ཞེས་པ་ལྟ་བུ་མ་མཐར་ད་དྲག་ཅན་དང་།རྐང་པ་ཞེས་པ་ལྟ་བུ་ང་མཐར་
ད་དྲག་ཅན་ཡང་བཞེད་དོ། །མོ་ཡིས་མོ་ཡི་མིང་མཐའ་དྲང་བ་ནི། ཐུང་བ། རིང་བ་ཞེས་དང༌།
ཚེ་དང་ལྡན་པ། དམན་པ་ཞེས་དང་། བསམ་པ། སྒོམ་པ་ཞེས་དང༌། ཚོར་བ། དོར་བ་
ཞེས་དང་། ཉལ་བ། གྲོལ་བ་ཞེས་པ་སྟེ། འདི་དག་ནི་མོ་ཡིག་བ་ཡིག་གིས་ང་ན་མ་ར་ལའི་
མིང་མཐའ་དྲང་བའོ། །དེ་བཞིན་དུ་དེ་དག་གི་མཐར། དུ་དང་། གི་དང་། གྱི་དང་། ཞེ་ན་
དང༌། ཞིང་དང་།ཡང་རྣམས་སྦྱར་བར་བྱའི།རུ་དང༌། ཏོ་དང༌། ཀྱི་དང་། ཅེ་ན་དང་། ཅིང་
དང༌། ཀྱང་རྣམས་སྦྱར་བར་མི་བྱའོ། ། །
མ་ནིང་གིས་མ་ནིང་གི་མིང་མཐའ་དྲང་བ་ནི། བྱང་ཆུབ་སེམས་དཔའ་རུ་འགྱུར།
དགའ་རུ་སོང་ན་ཞེས་པ་ལྟ་བུའོ། །ཕོ་མོ་མ་ནིང་གི་མིང་མཐའ་དེ་དག་ཉིད་ཀྱིས་རང་རང་གི་
རྟགས་དང་མཐུན་པར་རྣམ་དབྱེ་བདུན་བོད་པ་དང་བཅས་པ་དྲངས་ཏེ། ཆོས་དངོས་ནི་རྣམ་
དབྱེ་དང་པོའོ། །ལས་ནི་གཉིས་པའོ། །བྱེད་པ་ནི་གསུམ་པའོ། །དགོས་ཆེད་ནི་བཞི་པའོ། །
འབྱུང་ཁུངས་ནི་ལྔ་པའོ། །འབྲེལ་པ་ནི་དྲུག་པའོ། །གནས་ནི་བདུན་པའོ། །བོད་པ་ནི་དང་
པོའི་ཆ་ཤས་སོ། །དེ་ལ་རྣམ་དབྱེ་དང་པོ་ལ་མིང་མཐའ་དང་མཐུན་པའི་འདྲེན་ཚུལ་མེད་ལ།
གཉིས་པ་དང་། བཞི་པ་དང་། བདུན་པ་རྣམས་ཀྱི་འདྲེན་ཚུལ་ནི།སའི་མཐར་སུའོ། །རའི་
མཐར་རུའོ། །དའི་མཐར་དུའོ། །དེ་དག་ཀྱང་སུམ་ཅུ་པར།རྗེས་འཇུག་ཡི་གེ་བཅུ་པོ་ལ། །
གང་མིང་མཐའ་ན་བཅུ་པ་གནས། །ཞེས་སོགས་ཚིག་རྐང་བཅུས་སྟོན་ནོ། །
རྣམ་དབྱེ་གསུམ་པའི་འདྲེན་ཚུལ་ནི། ནས་དང་། ལས་ཞེས་སྦྱར་རོ། །དྲུག་པའི་འདྲེན་
ཚུལ་ནི།ག་ངའི་མཐར་གིའོ། །ད་བ་སའི་མཐར་ཀྱིའོ།། འའི་མཐར་འིའོ། །ན་མ་ར་ལའི་
མཐར་གྱིའོ། །བདུན་པའི་འདྲེན་ཚུལ་ནི། གའི་མཐའ་རུ་ལ་སྦྱར་བ་སོགས་སོ། །བོད་པའི་
~227-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
འདྲེན་ཚུལ་ནི། མིང་གང་ཡིན་གྱི་ཐོག་མར་ཀྱེ་ཞེས་སྦྱར་རོ། །
གཞན་ཡང་རྟགས་གསུམ་པོ་དེ་དག་གིས་རང་རང་གི་རྟགས་དང་མཐུན་པར་སླར་
བསྡུ་སོགས་དགུ་འདྲེན་ཏེ། དེ་ལ་སླར་བསྡུ་ནི་རྗེས་འཇུག་བཅུའི་མཐར་ཨོ་སྦྱར་བ་སྟེ། །
གཞག་གོ་ཞེས་སོགས་ལྟ་བུའོ། །ལྷག་བཅས་ནི་དངོས་སུ་བསྟན་པའི་སྟེ་དང་། ཤུགས་ལ་
བསྟན་པའི་དེ་དང་། ནས་དང༌། ཅིང་ལ་སོགས་པའོ། །འབྱེད་སྡུད་ནི་རྗེས་འཇུག་བཅུ་ལ་མ་
སྦྱར་བ་སྟེ། འཛེག་གམ། འོང་ངམ་ཞེས་སོགས་ལྟ་བུའོ། །བསྣན་པ་ནི་ངེས་གཟུང་སྟེ།
དངོས་སུ་བསྟན་པའི་ནི་དང་། ཤུགས་ལ་བསྟན་པའི་ཁོ་ན་ཉིད་དང་། ན་ཞེས་པ་རྣམས་སོ། །
ན་མཐའ་ཡིན་ན། ངེས་གཟུང་ནི་ཞེས་སྦྱར་ཏེ། ཐ་དད་པ་ཡིན་ན་ནི་ཞེས་པ་ལྟ་བུའོ། །
བདག་པོ་ནི། མཁྱེན་པ་ཞེས་པ་ལྟ་བུ་ཕོའི་རྟགས་ཡིན་པས་ཕོའི་ཡི་གེ་སྦྱར་བ་དང་། གསུམ་
པ་ཞེས་པ་ལྟ་བུ་མོའི་རྟགས་ཡིན་ཀྱང་ཕོའི་ཡི་གེ་སྦྱར་བ་གཉིས་སོ། །
དགག་པ་ནི། མིང་མཐར་ཕོ་ཡིག་ཐོབ་པ་ལ་མོ་ཡིག་སྦྱར་བ་ནི་མ་རིག་པ་མེད་ཅེས་པ་
ལྟ་བུའོ། །མོ་ཡིག་ཁོ་ན་ཐོབ་པ་ནི་རེག་བྱ་ཞེས་སོགས་ལྟ་བུའོ། །སྒྲུབ་པ་ནི། འགྱུར། །
ཡིན། ཡོད་ཅེས་མིང་མཐའ་དང་མཐུན་པར་སྦྱར་བའོ། །ཚིག་རྒྱན་ནི། ས་རི་ཞེས་པ་ཡོངས་
སུ་དང་། ཨ་ནུ་ཞེས་རྗེས་སུ་ལ་འཇུག་པ་ལྟ་བུའོ། །དུས་ལ་འཇུག་པ་འདྲེན་པ་ནི། དེའི་ཚེ་
ཞེས་པ་ལྟ་བུ་སྟེ། དུས་འདས་པ་དང་མ་འོངས་པ་གཉིས་ལ་འཇུག་གོ ། །
དེ་དག་ཀྱང་སྔ་ཤུགས་འདྲེན་པས་འབྱུང་ཞེས་པ་ནི། རྣམ་དབྱེ་བདུན་བོད་པ་དང་
བཅས་པ་དང་། སླར་བསྡུ་སོགས་དགུ་པོ་དེ་དག་རང་རང་གི་ཡི་གེ་སྔ་མའི་ཤུགས་ཀྱིས་སྦྱོར་
ཚུལ་ཇི་ལྟར་ཡིན་པ་འདྲེན་པས་རང་གི་ངོ་བོ་གང་ཡིན་པ་དེ་འབྱུང་བ་ཡིན་ནོ། །གཉིས་པ་ནི།
དེ་དག་ནང་གསེས་གང་འཇུག་པ། །ཞེས་སོགས་ཚིགས་བཅད་ཕྱེད་དང་ལྔ་སྟེ། ལོ་ཙཱ་བ་
རྣམས་ཀྱིས་འགྱུར་བྱེད་པའི་ཚེ་གོང་དུ་བཤད་པ་དེ་དག་ནང་ཚན་གྱི་བྱེ་བྲག་གང་ལ་འཇུག་
ལ228



རྟགས་འཇུག་གི་ཊི་ཀ །
པ་བརྟག་སྟེ། སཾ་སྐྲྀ་ཏའི་སྐད་དུ་ཁྱད་གཞི་ཕལ་ཆེ་བ་ཅིག་ཁྱད་པར་གྱི་ཆོས་ཀྱི་མཐའ་སྦྱར་
ཡོད་པ་རྣམས། འོག་མ་ཁྱད་པར་གྱི་གཞི་གང་ཡིན་པ་དེའི་མིང་དོན་ལས་བསྒྲུབ་པར་བྱ་ཞེས་
སྦྲེལ་ལོ། །གང་བསྒྲུབ་ཅེ་ན། སྤྱིར་འཇུག་སོགས་བསྒྲུབ་པར་བྱའོ། །དེ་ལ་སྤྱིར་འཇུག་ནི་
གང་ཞེས་པ་ལྟ་བུ། བྱེད་པ་ནི་རྣམ་དབྱེ་གསུམ་པ། ཆེད་བྱེད་ནི་བཞི་པ། རྟེན་བྱེད་ནི་བདུན་པ།
ལས་བྱ་ནི་གཉིས་པ། བླང་བྱ་ནི་ལྔ་པ་སྟེ། དེ་དག་གི་ཤུགས་ལ་དྲུག་པ་དང་
། དང་པོའང་
གཟུང་ངོ༌། །བོད་སྐད་དུ་ཁྱད་ཆོས་ཀྱི་སྔོན་དུ་སྦྱོར་བར་འོས་པའི་ཁྱད་གཞི་རྣམས་སཾ་སྐྲ་ཏའི་
སྐད་ལའང་དེ་ལྟར་དུ་གནས་པ་རྣམས་ནི་དེ་བཞིན་དུ་སྒྱུར་ཅིག་ཅེས་གདམས་པའོ། །
གཞན་ཡང་ཚིག་དོན་ཞེས་སོགས་གསུམ་གྱི་དོན་ནི། གར་ཡང་དྲང་དུ་རུང་བའི་ཚིག་
བྱུང་ན་ཕྱོགས་གཅིག་ཏུ་མ་ཆད་པར་སྤྱིར་སྙེགས་སུ་རུང་བར་གྱིས་ཤིག་ཅེས་པའོ། །རྣམ་
གྲངས་སུ་གཏོགས་པའི་ཚིག་རྣམས་ནི་བསྐྱར་བ་ཡོད་པས་ཏེ་མ་འདོམས་ན་ཚིག་གར་བདེ་
བར་སྤྱིར་ཐོགས་ཤིག །འདོམས་ན་སོ་སོར་བཏགས་པ་བཞིན་དུ་ཐོགས་ཤིག །ཕོ་སྒྲ་ཞེས་
སོགས་ཀྱི་དོན་ནི།སཾ་སྐྲྀ་ཏའི་སྐད་ལ་དོན་དུ་མ་ལ་འཇུག་ཏུ་རུང་བའི་ཚིག་དོན་གང་ལ་འཇུག་
པ་མི་ཤེས་པ་དེ་དག་ལ་མིང་མཐར་ཕོ་མོ་མ་ནིང་གི་རྟགས་ཡོད་མེད་བརྟགས་ནས་དོན་གང་
ལ་འཇུག་པ་ཤེས་པར་བྱའོ། །ཚིག་རྒྱན་ལ་དོན་ལ་སྙེགས་པ་ཡོད་པ་རྣམས་ནི་བསྒྱུར་བར་
བྱའི། མེད་པ་རྣམས་ནི་བསྒྱུར་བར་མི་བྱའོ། །
སཾ་སྐྲྀ་ཏའི་སྐད་ལ་བསྟན་བྱ་ལྷག་མ་ཡོད་པ་རྣམས་ལ་ནི་ཏེ་སོགས་སྦྱོར་ཞིང་།མེད་ན་
སྦྱར་མི་དགོས་སོ། །སཾ་སྐྲྀ་ཏའི་སྐད་ལ་ཚིག་དོན་རྫོགས་ན་བོད་སྐད་ལའང་ཚིག་དོན་རྫོགས་
པར་བྱ་ལ། མེད་ན་མི་བྱའོ། །དེ་དག་ནི་ལོ་ཙཱ་བ་རྣམས་ལ་སྒྲ་སྒྱུར་གྱི་གདམས་པ་གནང་བའོ། །
བཞི་པ་ནི། ཅིའི་ཕྱིར་ཞེས་སོགས་ཚིགས་སུ་བཅད་པ་དྲུག་སྟེ། རྗེས་འཇུག་དེ་དག་དགོས་
པ་ཅིའི་ཕྱིར་འཇུག་པར་བྱེད་ཅེ་ན། ཡི་གེའི་ཁོང་ནས་ཞེས་སོགས་ཚིག་རྐང་གསུམ་གྱིས་
ལ229



ཐུན་མོང་རིག་མཛོད་ལས། བོད་ཀྱི་རྡ་སྤྲོད་ཕྱོགས་བསྒྲིགས་པོད་དང་པོ།
བསྟན་ཏེ། དེའི་ཆེད་དུ་འཇུག་པར་བྱེད་ཅེས་པའོ། །མོའི་ཡི་གེ་དབྱངས་ཡིག་བཞི་མེད་ན་ཕོ་
ཡིག་བརྗོད་མི་ཤེས་ཏེ། དྲི་མེད་འོད་དུ་ཀ་ཡིག་གསལ་བྱེད་བརྗོད་དུ་མེད་པ་ཞེས་བཤད་པའི་
ཕྱིར། མོ་ཡིག་སྲོག་ཏུ་ཞུགས་པའི་ཕོ་ཡིག་རྣམས་ལའང་འཇུག་པའི་ཡི་གེ་བཅུ་སྔོན་རྗེས་གང་
རུང་དུ་འཇུག་པ་མེད་ན་མིང་ཚིག་གསལ་མི་ནུས་ཤིང་། དེ་མེད་ན་དོན་རྣམས་བརྗོད་པར་མི་
འགྱུར་རོ། །དེ་ལྟར་གྱུར་ན་འཇིག་རྟེན་གྱི་དོན་མཚོན་པའི་བརྗོད་པ་སྟེ། ལུགས་ཀྱི་བསྟན་
བཅོས་དང་།རིག་བྱེད་སྨྲ་བ་སྟེ་ཕྱི་རོལ་པའི་བསྟན་བཅོས་དང་། ནང་པའི་ཐེག་པ་གསུམ་
སྟོན་པའི་བཀའ་དང་དགོངས་འགྲེལ་རྣམས་ཀྱང་མེད་པར་འགྱུར་ཏེ། མིང་ཚིག་གིས་དོན་
བརྗོད་པ་མེད་པའི་ཕྱིར་རོ། །དེ་དག་མེད་ཀྱང་རང་རང་གིས་དེ་དག་གི་དོན་རྟོགས་སོ་ཞེ་ན།
མ་ཡིན་ཏེ། འཇིག་རྟེན་ན་སེམས་ཅན་རྣམས་རང་ལ་ཡོད་པའི་ཕུང་ཁམས་སྐྱེ་མཆེད་དང་།
རང་ལ་མེད་པའི་གྲུབ་མཐའ་རྣམས་སྟོན་པ་པོ་མེད་ན་རང་ཉིད་ཀྱིས་མི་ཤེས་པ་བཞིན་དུ། ཡི་
གེ་སྔོན་འཇུག་དང་རྗེས་འཇུག་གི་ཚུལ་སྨྲ་བ་ཀུན་ལ་གནས་པར་གྱུར་ཀྱང་། བརྗོད་བྱའི་དོན་
གྱི་རང་གི་ཚུལ་གྱིས་དེ་ཁོ་ན་ཉིད་མི་ཤེས་པས། དོན་ལ་བརྟགས་ནས་དེ་དང་མཐུན་པར་
སྦྱོར་བ་ག་ལ་ཤེས་ཏེ། མི་ཤེས་སོ། །དེས་ན་གོང་གི་ཉེས་པ་དེར་མ་གྱུར་ཅིག་སྙམ་དུ་
བསམས་ནས།དེའི་ཕྱིར་སྨྲ་བའི་དབང་ཕྱུག་གིས། །རྗེས་སྨྲས་འདི་ཀུན་རྟོགས་གྱུར་ཅིག །
ཅེས་སྨྲས་པའོ། །བྱཱ་ཀ་ར་ཎའི་རྟགས་ཀྱི་འཇུག་པའི་རྣམ་འགྲེལ་ཚིག་ཉུང་ཞིང་དོན་གསལ་
བར་སྟོན་པ་འདི་ནི། བློ་ལྡན་བསོད་ནམས་སེང་གེས་མཁས་པ་བླ་མའི་ལེགས་བཤད་ལ་
བརྟེན་ནས་རང་གཞན་ལ་ཕན་པའི་ཕྱིར་བྲིསཔའོ།། །།འདི་བསྒྲུབས་པ་ལས་བྱུང་བ་ཡི། །
དགེ་བ་གང་དང་གང་ཐོབ་པ། །དེས་ནི་སྐྱེ་བོ་ཐམས་ཅད་ཀྱིས། །འཇམ་དབྱངས་ཡེ་ཤེས་
ཐོབ་པར་ཤོག །།དགེའོ། །དགེའོ། །དགེའོ།། །།
~23)



༄༅། །རྟགས་ཀྱི་འཇུག་པའི་འགྲེལ་པ་བཞུགས་སོ། །
སྐྱོགས་ལོ་ངག་དབང་རིན་ཆེན་བཀྲ་ཤིས།
རྒྱ་གར་སྐད་དུ། ལིང་གཱ་བ་ཏཱ་ར་བྲི་ཏི། བོད་སྐད་དུ། རྟགས་ཀྱི་འཇུག་པའི་འགྲེལ་
པ༑ སྨྲ་བའི་དབང་ཕྱུག་ལ་ཕྱག་འཚལ་ལོ། །བསྟན་བཅོས་མཛད་པའི་སློབ་དཔོན་གྱིས་
མིང་གཞིའི་ཡི་གེ་རྣམས་རྟགས་ཐ་དད་པར་ཤེས་པར་བྱ་བའི་ཕྱིར། སུམ་ཅུ་པའི་ཡན་ལག་
གི་བསྟན་བཅོས་རྟགས་ཀྱི་འཇུག་པ་མཛད་པ་ནི་གང་བཤད་པར་བྱ་བའི་ཆོས་ཡིན་ནོ། །
དེ་འཆད་པ་ན། བརྡ་སྤྲོད་པའི་གཙུག་ལག་ལས་ཀ་ལ་སོགས་པ་གསལ་བྱེད་རྣམས་
ནི་ཕོ་དང་། ཨ་ལ་སོགས་པ་དབྱངས་ཡིག་རྣམས་ནི་མོ་དང་། རྀ་རཱི་ལ་ལྭ་རྣམས་ནི་མ་ནིང་
དུ་བཤད་ལ། འདིར་ཡི་གེ་སུམ་ཅུ་པོ་སྡེ་པ་ཕྱེད་དང་བརྒྱད་དུ་གནས་པའང་འབྱུང་གནས་
ཀྱི་སྟོབས་ཀྱིས་སྡེ་པ་ལྔར་བསྡུས་སོ། །དེ་ལ་ཀ་ཅ་ཏ་པ་ཙ་ལྔ་ནི་ཕོའོ། ཁ་ཆ་ཐ་ཕ་ཚ་ལྔ་ནི་མ་
ནིང་ངོ༌
། ག་ཇ་ད་བ་ཛ་ང་ཉ་ན་མ་ཝ་ཞ་ཟ་འ་ཡ་ར་ལ་ཤ་ས་ཧ་ཨ་ཉི་ཤུ་ནོ་མོའོ། །གཞུང་འདི་
དང་སུམ་ཅུ་པ་ལས་ཨ་གསལ་བྱེད་དུ་བཤད་པ་ལྟར་ན་ཕོར་བཤད་པའང་རུང་ངོ༌། མོའི་
ནང་ནས་བཅུ་ནི་རྗེས་སུ་འཇུག་ཅིང་། རྗེས་འཇུག་གི་ནང་ནས་ལྔ་ནི་སྔོན་དུའང་འཇུག་ལ།
ལྔ་པོ་དེ་དག་ལའང་བཞིར་ཡིན་པས། ཀ་ལིངྒ། པུ་མཚན་དང་། ཀ་ལིངྒ། པུ་མཚན་རྒྱལ་
པོའི་བུ། ཞེས་བསྒྱུར་དགོས་ན། ཀ་ལིངྐ། ཞེས་པ་མི་དག་པ་འདྲའོ། །ཀོའུ་ཤམྦི་དང་ཀོ་པ་
ལའི། ཤ་དང་བི་ཐུང་ངུར་མཛད་འདུག་པ། ཆོས་འཁོར་གནས་དང་ཡངས་པ་ཅན། སོགས་
ཀྱི་རྒྱ་དཔེར་ཤི་བྷུ་མཱ་རེ་ཥཱཀོ་ཤལཾ། ཞེས་འབྱུང་བ། བྱིས་པ་གསོད་ཀོ་ཤཱམཱི། །ཞེས་ཤ་དང་བི་
ལ331



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
རིང་པོ་མོ་རྟགས་ཀྱི་མཐའ་ཅན་ལ་བདུན་པའི་རི་བྱིན་པ། ཨོཾ་དུ་གྱུར་པ་སྟེ། རིང་པོ་དག་པ་
འདྲ་ཞིང་། འདི་ནི་མཛོད་ལྡན་དུ་བསྒྱུར་རོ། །ཀ་ཏྱཱ་ཡ་ན་ཀོའུ་ཌི་ནྱ། ཞེས་པ། ཀ་ལཱ་པར།
ཀུཉྩ་སོགས་ལས་ཨ་ཡ་ནཎ་བཤད་དོ། །ཀ་ཏྱ་ལ་བུ་རྒྱུད་ཀྱི་རྐྱེན་ཨཱ་ཡ་ནཎ་བྱིན་པས། ཎ་
ཡིག་ལ་འཕེལ་བ་སོགས་ཀྱིས། ཀ་ཏྱཱ་ཡ་ན་ཞེས་འབྱུང་བ་ཀ་ཏྱའི་བུ་ཞེས་པའི་དོན་ཅན་དང་།
ཀོའུ་ཌི་ཏུའང་། རྒྱ་དཔེར། ཀཽཎྜི་ནྱ་ཞེས་འབྱུང་བ་དག་སྟེ། ཀུཎྜིན་ཞེས་པ་ཐབས་ལྡན་དང་།
དེ་ལ་བུ་རྒྱུད་ལ་རྒྱུ་བྱིན་པས། ཀཽཎྜི་ནྱ་ཞེས་འབྱུང་བ་ཐབས་ལྡན་གྱི་བུ་ཞེས་པའི་དོན་ཡིན་
པས་སོ། །ཀོའུ་ཞེས་པས་ན་རོ་ཀེ་ཤ་ཅན་ཀློག་མ་ཤེས་དོགས་ལོ་ཙཱ་བས་ཀོའུ་ཤི་ཀ་སོགས་
མཛོད། ཞེ་ན། མེད་མོད་ཀྱི་ཀོའུ་ཌི་ནྱ་ཞེས་པར་ཎ་ཡིག་ཆད་པ་ཅུང་ཟད་མ་དག་པ་ལགས་
སོ༑ ༑ཀུ་མུཏ་སོགས་ཀྱི་རྟག་ཏུ་མཆོད། །ཅེས། མུཏ་ལ་ཏ་ཡིག་མཛད་པ་མི་དག་སྟེ། ཀུ་མུ་
ད་ཞེས་པ་ཉིད་བསྡུས་པ་ཡིན་ལ། དེའང་ཀུ་ནི་ས་དང༌། མུ་ད་དགའ་བ་ལའང་འཇུག་པས།
ས་དགའ་ཞེས་བསྒྱུར་བའོ། །ཐུགས་གར་གུར་གུམ་གྱིས་བྱུག་བྱ། ཞེས་པ་གུར་གུམ་གྱི་
སྐད་དོད། ཀུང་མ་ཞེས་པ་ཡིན་ལ། དེ་ཟུར་ཆག་པ་གུར་གུམ་ཡིན་པས། ཀུམ་ཞེས་པས་ཀ་
རྐྱང་ཁོ་ནའི་གཏན་ཚིགས་མི་སྣང་ལ། ཀུང་མ་ཞེས་ཀ་ཡིག་ཏུ་ཡོད་པས་སོ་ཞེ་ན་ནི། གུར་
ཞེས་པའང་མི་རིགས་ཏེ། ཀུང་ཞེས་ཡོད་པས་སོ། །དེས་ན་གུར་གུམ་བྱས་ཀྱང་རུང་། གུར་
ཀུམ་བྱས་ཀྱང་རུང་བས་ཀ་རྐྱང་ཁོ་ནར་བཞེད་མི་དགོས་པ་འདྲའོ། །ཏང་ཀུན་ཨ་ག་རུ་ཡི་
སྤོས། ཞེས་པ་ཨ་ཀ་རུ་ཀ་རྐྱང་དུ་སྣང་བ། མངོན་བརྗོད་མུ་ཏིག་ཕྲེང་བར། ཨ་ཀ་རུའི་མིང་
གི་རྣམ་གྲངས་ལ། པིནྡྲ་ལཱ་དང་ཨ་གུ་རུ། །ཞེས་དང་། ཨ་ག་རུ་དང་རྒྱལ་མཉེས་བྱེད། །
ཅེས་འབྱུང་བའི་རྒྱ་དཔེར། ཨ་གུ་རུ་རྫ་ཛཱ་ཧཱུཾ། ཞེས་འབྱུང་བའི་གུ་རུའི་སྒྲ་ཅུང་ཟད་ཟུར་ཆག་
པས། ཨ་ག་རུ་པ་དག་སྟེ། དུས་འཁོར་འགྲེལ་ཆེན་དུ། ཨ་གུ་རུ་ནི། ཡང་བ་ཉིད་ཀྱི་ཕྱིར།
ལྕི་བ་མ་ཡིན་པའོ། །ཞེས་འབྱུང་ཞིང་འཆི་མེད་མཛོད་ཀྱི་འགྲེལ་པ་འདོད་འཇོར་ཡང་དེ་
ལ232-



རྟགས་ཀྱི་འཇུག་པའི་འགྲེལ་པ།
བཞིན་བཤད་སྣང་བས་སོ། །འདི་ལ་ཆོས་ཀྱི་རྗེ་ཏེའུ་ར་པ། ཨ་གུ་རུ་ནི་སྤོས་ཀྱི་རྒྱལ་པོ་བླ་
ན་མེད་པའོ། །ཞེས་པའི་དོན་ཡིན་གསུང་བ། དེ་ནི་ཅུང་ཟད་རྒྱ་སྐད་ལ་མི་འབྱོར་ཏེ། ཨ་གུ་
རུའི་སྒྲ་ནི། ལྕི་བ་མ་ཡིན་པ་ཞེས་བསྒྱུར་དགོས་པས་སོ། །ཀྱུར་ཀྱུར་ཀ་ལ་པིངྐའི་དབྱངས། །
ཅེས་པ་རྒྱ་དཔེ་དག་པར། བིདྨ་ཞེས་འབྱུང་བ་དག་པ་འདྲའོ། །ཀ་དན་ཀར་ཤ་པ་ཎ་སོགས། །
ཅེས་པ་ཀཆུ་པ་ཎ་སྟེ། འགྲོན་བུ་སྟོང་དྲུག་བརྒྱའི་རིན་ཐང་གི་ཚད་དོ། །གསེར་གྱི་ཞོ་དོའི་
རྩིས་ཡིན་ནོ། །ཀཎྜཔ་ཎ་ཞེས་པའི་ཋཡིག་ཤར་ཀློག་པའི་དབང་དུ་བྱས་སོ། ཞེ་ན། ཥཡིག་
ཤར་ཀློག་པ་མི་འཐད་དེ། ཀྱེ་རྡོར་གཏོར་སྔགས་སུ། རང་པ་སོགས་ལ། རཀྵ་པ་སོགས་
ཅེས་འབྱུང་བས་སོ། །ན་རི་ཀེ་ལ་ཀུ་བ་དང་། ཞེས་པའི་རི་རིང་པོ་སྟེ། མི་མོ་རྩེན་ཞེས་
བསྒྱུར་བས་སོ། །ཀཎྜ་ཀ་རི་ཀ་པེད་དང་། ཞེས། ཀཎྜར་མཛད་པ་མི་དག་ཏེ། ཀཎྜ་ཀ་རི་
ཞེས་འབྱུང་བ། ཚེར་མ་ཅན་ཞེས་བསྒྱུར་བའི་ཕྱིར་རོ། དེ་ཡང་སྨན་དཔྱད་ལས། ཀཎྜ་ཀཱ་རི་
སེ་བ་ལྡོམ་བུ་འདྲ། ཞེས་འབྱུང་བ་ལྟར། ཤིང་ཚེར་མ་ཅན་ཞིག་གོ །སྐྱ་འོ་མི་རུང་སྐྱེར་ཁ་
གྱོན། ཞེས། སྐྱ་བོ་འ་ཡིག་ཏུ་བྲིས་པ་དང༌། འོག་ཏུ་སྤྱི་བོ་ལ་སོགས་མིང་གི་ཆ། འ་བྱེད་ཉིད་
དུ་བྲི་ཞིང་བཀླག །ཅེས་གསུང་བའང་ཅུང་ཟད་མ་མཐུན་པར་སྣང་ངོ༌། །སྐྱིན་གོར་སོགས་
ཀྱི་ཤ་མི་བཟའ། ཞེས་པ། སྐྱིན་གོར་ལ། རྩངས་པ། ཞེས་པ་མཆན་བུ་སྣང་བ། འདིར་གོ་དྷཱ་
ཞེས་པ་སྐྱིན་གོར་དུ་བསྒྱུར་བ། དེ་ནི་ད་བྱིད་ཀྱི་དོན་ཏེ། དེ་ཡང་སྨན་དཔྱད་ལས། གང་
ལས་བྱུང་བའི་ཀརྐ་ཊ། །གཉའ་མཇུག་ཐུང་ཞིང་ཆུ་ཞེང་གབ། །བཅད་ན་ཚིལ་བུའི་རང་
བཞིན་ཅན། །དེ་ནི་ད་བྱིད་སྨུག་པོའོ། །ཞེས་བཤད་པ་ལྟར། གོ་དྷ་ཞེས་པ་སྐྱིན་གོར་རམ་ད་
བྱིད་ཡིན་ནོ། །ཁ་ཅིག་ཏུ། གངས་རི་ལ་གནས་པའི་རྩངས་པ་ཉིད། ད་བྱིད་སེར་པོ་ཞེས།
ད་བྱིད་རྗེས་མཐུན་པ་ཙམ་དུ་བཤད་པ་ཡོད་རུང་། སྤྱིར། རྩངས་པ་ལ་ད་བྱིད་དུ་མི་འཆད་
དོ༑ དེས་ན། གོ་དྷའི་སྒྲ་ནི་ད་བྱིད་དེ་རྩངས་པ་མིན་ནོ། །འོད་ཟེར་བཀྱེ་བ་དང་། ཕོ་ཉ་
-23 3 -



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
བཀྱེ་བ་བསྡེབས་སོ་སོར་འདུག་པའང་བརྟག་དགོས་པར་སྣང་ངོ་། །
སྐྱེ་དགུ་ཞེས་པ་ལ་དཔང་ལོ་ཆེན་པོའི་ཞལ་སྔ་ནས། ཚོགས་གསུམ་གསལ་བར། སྐྱེ་
དགུ་ཞེས་པ་ད་ཡིས་འཕུལ་བ་དགུ་ཞེས་གྲངས་བརྗོད་པ་དང་འདྲ་བར་བྱས་པ་ན། གྲངས་
སུ་འཁྲུལ་ཏེ་ཁ་ཅིག་གིས་སྐྱེ་དགུ་ནི། ཟླ་བ་དགུ་ནས་སྐྱེ་བས་དགུ་ཡིན་ཞེས་དང་། ལ་ལས་
འདོད་ཁམས་ནས་ཤི་ནས་ཁམས་གསུམ་སོ་སོར་སྐྱེ་བ་གསུམ་དང་། དེ་བཞིན་དུ་གཟུགས་
དང་གཟུགས་མེད་ནས་ཤི་བ་ལྔ་དེ་བཞིན་ཡིན་པས་དགུའོ། །ཞེས་འཁྲུལ་བ་མཐོང་བས།
ར་ལ་བརྟགས་པ་རྒུར་བྱའོ། །ཞེས་གསུངས་པ་ལ། གྲངས་ཀྱི་དགུ་མིན་པས་ར་མགོ་འོ་
ཟེར་མོད། གྲངས་མིན་པར་མ་ངེས་ཤིང་མཁོ་འོ་ཅོག་ལ་མཁོ་དགུ་ཞེས་པ་ལྟ་བུ་ཞེས་གསུང་
བ་དཔྱད་དགོས་ཏེ། སྐྱེ་དགུ་ཞེས་པ་གྲངས་ཀྱི་དགུ་མིན་པར་ངེས་པར་ཐལ། མཁོའོ་ཅོག་
ལ་མཁོ་དགུ་ཞེས་པ་ལྟ་བུ་ཡིན་པའི་ཕྱིར། རྣམ་པ་གཅིག་ཏུ་གྲངས་མིན་པར་མ་ངེས་ཅེས་པ་
གྲངས་ཡིན་འདྲེན་དགོས་ལ། འདིར་པྲ་ཛཱ་ཞེས་པ་སྐྱེ་དགུ་སྟེ། སེམས་ཅན་སྐྱེས་སོ་ཅོག་གི་
དོན་ཡིན། དེ་ཉིད་དཔང་ལོས་མ་མཁྱེན་པ་མིན་རུང་། གྲངས་ཀྱི་དོན་མིན་ངེས་པས།
འཁྲུལ་པ་མི་སྐྱེ་བའི་ཕྱིར། རྒྱ་ཞེས་པ་སྟེ། འཁོར་གྱི་དཀྱིལ་འཁོར་ཡོད་རྒུར་ཡང་། །ཞེས་
པ་ལྟ་བུ་ཡིན་མོད། དེས་ན་ད་འཕུལ་གྱི་དགུ་ལ་གྲངས་ཀྱིས་མ་ཁྱབ་ཅིང་། མང་ཚིག་དགུ་
ཉིད་གྲངས་དང་མི་འཁྲུལ་བའི་སླད། རྒུ་ཞེས་པ་ལེགས་ཏེ་དཔེར་ན། ཡུལ་ལྔ་ལེན་དུ་བྱུང་
བའི་དྲང་སྲོང་བོང་བུའི་རྣ་བ་ཅན་ལ། དྲང་སྲོང་ལྔ་བོང་ཞེས་འབྱུང་བ་ལ། དྲང་སྲོང་ལྔ་ཞེས་
གྲངས་སུ་འཁྲུལ་དོགས། རྔ་བོང་ཞེས་སྔོན་གྱི་ལོ་ཆེན་རྣམས་ཀྱིས་ཀྱང་མཛད་འདུག་པས།
རྗེ་དཔང་ལོ་ལ་འཁྲུལ་པ་མི་མངའ་ལགས་སོ། །
སྲིད་མཚོ་སྒྲོལ་བའི་ཆོས་སྒྲ་སྒྲོག །ཅེས་སྒྲོགས་ལ་ས་མཐའ་མེད་པ་མི་དག །སྒྲོག་
ནི༑ དུད་འགྲོ་སོགས་ཀྱི་རྐང་ལག་འཆིང་བའི་ཐ་གུ་སོགས་ཀྱི་མིང་ཡིན་ལ། འདིར་སྒྲ་
ག234



རྟགས་ཀྱི་འཇུག་པའི་འགྲེལ་པ།
སྒྲོགས་ཅེས་པ་ཡིན་ནོ། །དེས་ནི་མང་དུ་མཚོན་ཏེ་ཤེས་པར་བྱའོ། །ཚལ་བར་དགས་དང་
མཐའ་ལ་དགར། ཞེས་དགར་ལ་དས་འཕུལ་བྱས་པ་དང༌། གཞན་དབང་སྒར་ལ་གནས་
ཆུང་ཞིང་། ཞེས་ས་མགོར་བཤད་པ་འགལ་ཏེ། དིང་སང་། གུར་ཆ་ཐེར་མང་པོ་ཕུབ་སྟེ་
གནས་པ་ལ། དགར་པ་ཞེས་ཟེར་བའང་། མཐའ་ལ་དགར་བའམ་ཟུར་དུ་ཐ་དད་པར་
དགར་བའི་དོན་ཡིན་ཏེ། ཀ་ལཱ་པར། ངེས་པར་དགར་བ་ལའང་ངོ་། ཞེས་དགར་བའི་དོན་
ལ་དྲུག་པ་དང་བདུན་པ་འབྱུང་བར་བཤད་པ་ལས། སློབ་ཕན་དུ། རིགས་དང་ཡོན་ཏན་
དང་བྱ་བ་རྣམས་ཀྱི་ཚོགས་པ་ལས་ཕྱོགས་གཅིག་ཏུ་ཐ་དད་དུ་བྱེད་པ་ནི་ངེས་པར་དགར་བ་
སྟེ༑ ཞེས་འབྱུང་བས་སོ། །ལན་གཅིག་མིན་པར་ཆོས་མཛོད་ཅིག །ཅེས་པའི་མཆན་བུར།
འདི་གྲངས་ཀྱི་གཅིག་ཡིན་ཀྱང་གསུང་རབ་ཆེན་པོའི་ཡི་གེ་རྣམས་སུ་ལན་གཅིག་ཕྱིར་འོང་
ཞེས་སོགས་ལན་ཅིག་གི་ཚིག་ཐམས་ཅད་རྩ་རྐྱང་ཡོད་པ། ལེགས་སྦྱར་ཀྱི་སྐད་ལ། སཾ་ཀྲི་
ཏ་ཞེས་པ་མ་གཏོགས་གཅིག་གི་སྐད་དོད་ལོགས་སུ་མ་བྱུང་བ་ལ་དགོངས་པར་ངེས་པས་
དེ་ལྟར་བྱའོ། །ཞེས་གསུངས་པ་ལ། ལེགས་བཤད་འདི་ལྟ་བུ་ཞིག་མཆིས་ཏེ། ཙནྡྲ་པའི་
སྐབས་བཞི་པའི་རྐང་པ་བཞི་པར། ལན་གྲངས་ལས་ཏྲ་པུ་ཙའོ་ཞེས་སྤྱིར་བཏང་ནས་ས་
ཀྲིཏ་བོ་ཞེས་ཨེ་ཀ་ལ། ལན་གྲངས་ཀྱི་དོན་ལས་སུ་ཙ་ལ་ས་ཀྲྀཏ་ཞེས་པར་ཚིག་ཕྲད་ཀྱིས་
བསྒྱུར་བར་ཡང་ན་འགྱུར་བར་བཤད་དེ། དཔེར་བརྗོད་དུ་ ཨེ་ཀ་བཱ་རཾ་བྷུ་ལན་ཅིག་ཟོས་
ལྟེ༑ ཞེས་བཤད་པས། ཨེ་ཀ་ལ་པུ་ཙའི་རྐྱེན་གྱི་ལུས་འགྱུར་ཡིན་པས། གཅིག་གི་སྐད་དོད་
ཤིན་ཏུ་ཡོད་ལ། འོ་ན། ཅ་རྐྱང་ཅི་ཞེ་ན། ལན་ཅིག་ཅེས་ད་དྲག་ཐོབ་པས། ཕོ་ཡིས་ཕོ་ཡི་
མིང་མཐའ་དྲངས་པའོ། །གཞན་ཡང་མཛོད་དུ། ཉི་མ་ཕྱེད་དང་འཆར་དུས་གཅིག་ཅེས་
པའི་རྒྱ་དཔེར། མ་དྷ་ཧཱང་ཨུན་ཡ། ས་ཀྲྀཏ། ཅེས་འབྱུང་བའི། མ་དྷྱ། ཕྱེད། ཨ་ཧཱ། ཉི་མ།
ཨུ་ད་ཡཿ འཆར་བ། ས་ཀྲིཏ། དུས་གཅིག་གམ་ལན་ཅིག་སྟེ་སྐད་དོད་དེ་དག་གི་མ་རྒྱུ་དང་།
~ 235



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཨ་ཧཱ་མཚུངས་འདྲ། ཨ་ཧཱའི་རྣམ་བཅད། ཨ་ལས་དབྱངས་གཞན་ལ་ཕྱིས་ཤིང་། རྣམ་
བཅད་ཕྱིས་པ་ལ་སླར་མཚམས་སྦྱོར་མི་བྱའི། འདིར་ཡང་། རྗེ་ཉིད་ཀྱི་གསུང་ལྟར་ན།
འཆར་དུས་གཅིག་ཅེས་པའང་ཅ་རྐྱང་དུ་ཐལ་བ་དང་། འབྲུ་ཡང་དེ་ལྟར་གཉེར་དགོས་པར་
ཐལ་ལོ། །འདིར་མ་ཟད་སྒྲའི་ལུས་འགྱུར་ལ། ཏི་པྲ། ཙ་ཏ་སྲི་སོགས་ཤིན་ཏུ་མང་བས་འདི་
དག་ཀྱང་། གསུམ་དང་བཞི་ལ་མི་འཇུག་པར་འགྱུར་ཏེ། ཏྲི་དང་ཙ་ཏུར་མེད་པའི་ཕྱིར་རོ། །
དེ་ལ་འདི་ལྟ་བུ་ཤིན་ཏུ་མང་སྟེ། སྤྲོས་པས་ཆོག་གོ་གཞན་ཡང་། མཛེས་དགའ་
སོགས་དང་ཐབས་གཅིག་ཏུ། ཞེས་པའི་མཆན་བུར། འདི་ཡང་གྲངས་ཀྱི་ཡིན་ནོ། ཞེས་པ་
སྣང་བ། གྲངས་ཀྱི་གཅིག་ལ་གཅིག་མ་ཡིན་ལ། སདྷཾ་ཅེས་པ་མ་གཏོགས་གཅིག་གི་སྐད་
དོད་ལོགས་སུ་མ་བྱུང་བའི་ཕྱིར། གཞན་ཡང་གོང་དུ། འདི་གྲངས་ཀྱི་གཅིག་ཡིན་ཀྱང་ཞེས་
པ་དང་། གཅིག་གི་སྐད་དོད་མེད་གསུང་བའང་ཅུང་ཟད་མི་མཐུན་པར་སྣང་ངོ༌། །དེས་ན་
སདྷཾ་ཞེས་པ་མདོ་སོགས་ཀྱི་གླེང་གཞིར་ཐབས་ཅིག་ཏུ་བསྒྱུར་ཏེ། རྒྱ་དཔེར། མ་ཧ་ཏཱ་བྷིཀྵ་
སཾ་གྷ་ན་སནྣཾ། ཞེས་པ་དགེ་སློང་གི་དགེ་འདུན་ཆེན་པོ་དང་ཐབས་གཅིག་ཏུ། ཞེས་པར་
བསྒྱུར་བ་དང་། སོ་སོར་ཐར་བའི་མདོའི་རྒྱ་དཔེར་ཡསུ་ན་བྷིཀྵ་བྷི སཛྙཱ་ཤིཀྵ་སྭཱ་མཱི་ཙི།
ཞེས་པ། ཡང་དགེ་སློང་གང་དགེ་སློང་རྣམས་དང་ལྷན་ཅིག་བསླབ་པ་མཚུངས་པར། ཞེས་
སཱདྷཾ་གྱི་སྒྲ། ལྷན་ཅིག་ཏུ་བསྒྱུར་བའང་ཤིན་ཏུ་མང་ངོ་། །གཞུ་ཡི་མཆོག་ལས་དྲེགས་ན་ཡང་།
ཞེས་པའི་མཆན་བུར། རྒྱ་མཚོ་ལས་འཕྱོག་མ་ཞེས་པ་ནི་ནོར་པ་སྟེ་ཨ་གྲ་ཞེས་པ་མཆོག་གི་
རྩེ་མོའམ་ཕུད་ཀྱི་དོན་ཡིན་པའི་ཕྱིར་རྩྭ་མཆོག་བཞིན་ནོ། ཞེས་གསུངས་པ་ཨ་གྲ་སྐད་དོད་
དེ་དག་ལ་འཇུག་མོད་ཀྱང་། གཞུའི་མཆོག་མ་ལ་མི་འཇུག་སྟེ། འཆི་མེད་མཛོད་ཀྱི་རྒྱ་
དཔེར། ཨརྟིསི་ཌ་དྷ་ནུཀོ་ཊིཞེས་འབྱུང་བ། ཨརྟིཟུག་ངུ་གཞུ་ཡི་མཆོག །ཅེས་པས།
གཞུ་མཆོག་ལ། ཨརཿ འཇུག་ཅིང་། ཀོཊའང་འཇུག་གོ། དེས་ན་དམན་པའི་ཟླས་ཕྱེ་བའི་
To
236



རྟགས་ཀྱི་འཇུག་པའི་འགྲེལ་པ།
མཆོག་མིན་པས། འཕྱོག་མ་ཞེས་པའང་རུང་སྙམ་མོ། །དེང་ནས་དཀོན་མཆོག་སྐྱབས་སུ་
ཚོལ་ཞེས་པའི་མཆན་བུར། དཔང་ལོ་ན་རེ་དཀོན་པ་དང་མཆོག་གི་སྐད་དོད་མེད་པས་
དཀོན་མཆོག་མི་རིགས་ཤིང་དཀོན་ཅོག་གོ། །ཟེར་བ་ནི་ཚིག་སྔ་མས་ཕྱི་མ་འཇོམས་པ་སྟེ།
དཀོན་གྱི་སྐད་དོད་མེད་བཞིན་དུ་དཀོན་ཉིད་བྱེད་པའི་ཕྱིར། ཁོ་བོ་ནི་འབྱུང་བ་དཀོན་ཕྱིར་
ཞེས་དང་། མཆོག་ཉིད་ཕྱིར་ཞེས་པ་ཚད་མར་བྱས་ནས་རཏྣའི་དོན་དཀོན་མཆོག་ཏུ་སྨྲའོ། །
ཞེས་གསུངས་པ་དང་། གོང་དུ་རིན་ཆེན་ཆལ་ཆིལ་ཆར་དུ་ཕབ། ཅེས་པའི་མཆན་བུར། འདི་
ལ་དཔང་ལོ་ཙཱས་ཆེན་པོའི་སྐད་དོད་མེད་པས་རིན་པོ་ཅེའོ་ཟེར་མོད། དེ་ལྟ་ན་རིན་གྱི་སྐད་
དོད་ཀྱང་སྨྲ་དགོས། ཞེས་གསུངས་པའང་དཔྱད་པར་འཚལ་ཏེ། དཔང་ལོ་ཆེན་པོའི་ཞལ་
སྔ་ནས། ཚོགས་གསུམ་གསལ་བར། དེ་ལ་རྒྱ་གར་གྱི་སྐད་རཏྣ་ཞེས་པ་དཀོན་ཅོག་དང་
རིན་ཆེན་ཞེས་པར་སྔོན་གྱི་བརྡ་རྙིང་འགའ་ཞིག་ལའང་ཡོད་པས་དེ་ལྟར་བྱས་ན་ལེགས་
མོད་ཀྱང་། དཀོན་མཆོག་ཏུ་བྱས་ཏེ། དཀོན་པ་དང་མཆོག་གི་དོན་ཅན་དུ་འཆད་པ་ལ་དེ་
དག་གི་སྐད་དོད་མེད་ཅིང་། དེ་བཞིན་དུ་རིན་ཆེན་ཞེས་པར་བྱས་ཏེ། རིན་ཐང་ཆེ་བའི་དོན་
དུ་འཆད་པ་ལའང་སྐད་དོད་མེད་དོ། ། །
འོན་ཀྱང་གྲགས་ཚོད་ཆེ་བས་གང་མོས་པ་ལྟར་བྱའོ། །ཞེས་གསུངས་པའི་དགོངས་
པ་ནི། རཏྣ། ཞེས་པ་འདི་ཉིད་ཀྱི་དོན་ཙནྡའི་ཨུཎ་སོགས་སུ། རཏྣ་ནི་གང་མཆོག་ཏུ་གྱུར་པ་
དེའོ། །ཞེས་དང་། ཨ་མ་ར་ཀོ་ཥའི་རྒྱ་དཔེར། རཏྠ་སཱ་ཛཱ་ཏི་ཐེ། ཞེས་འབྱུང་བ། རཏྣ་རང་
རིགས་གཙོ་བོ་ལ། ཞེས་པའི་དོན་ཙམ་ཡིན། དེས་ན་དཀོན་པ་དང་མཆོག་གི་སྐད་དོད་
དངོས་སུ་མེད་ཅིང་། དཀོན་ཅེས་ད་དྲག་ཐོབ་པས་མིང་མཐའ་དྲངས་པ། དཀོན་ཅོག་ཅེས་
པ་དང༌། དེ་བཞིན་དུ། རིན་ཆེན་ཞེས་འཆད་པའང་། རིན་ཐང་ཆེ་བའི་སྐད་དོད་མེད་ཅིང་།།
དེའི་དོན་ཤིན་ཏུ་མིན་པས། རིན་ཅེན་ཅེས་བརྗོད་ཀྱང་སྐད་དོད་ལ་འབྱོར། ཆོས་དགོངས་
~23 ཀ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
པའོ། །དེ་ལ་དཀོན་པའི་སྐད་དོད་མེད་བཞིན་དུ་དཀོན་བྱས་པས་མི་འགལ་ཏེ། དཀོན་གྱི་
འབྲུ་བྱ་བ་ལ་དེའི་སྐད་དོད་མེད་པ་དང་། མཆོག་གི་སྐད་དོད་ཀྱང་དངོས་སུ་མ་བྱུང་བས།
དཀོན་མཆོག་ཅེས་ཡིག་རྙིང་ལ་འབྱུང་བ་ལྟར་འདོད་རྒྱལ་ཙམ་ཡིན་པས་སོ། །འབྱུང་བ་
དཀོན་ཕྱིར་སོགས་ཀྱིས་དེར་འགྱུར་ན། ཤཱསྔའི་དོན་བསྟན་འཆོས་སུ་འཆད་མི་རིགས་པར་
ཐལ། ཉོན་མོངས་དགྲ་རྣམས་མ་ལུས་འཆོས་པ་དང༌། །ངན་འགྲོའི་སྲིད་ལས་སྐྱོབ་བྱེད་
གང་ཡིན་པ། །ཞེས་གསུངས་པས། འཆོས་སྐྱོབ་ཏུ་འཆད་རིགས་པའི་ཕྱིར་རོ། །ཏཱ་ར་ཎ་
སོགས་ཁང་པའི་རྒྱན། །ཞེས་པའང་རྒྱ་དཔེ་དག་པ་ན། ཏོ་ར་ན་ཞེས་པ་སྣང་ངོ༌། འདི་ནི་རྟ་
བབས་ཀྱི་མིང་ངོ་། སྡུད་མཁས་སྟེ་དཔོན་བཅོམ་ལྡན་སྐུ། ཞེས་པའི་མཆན་བུར། འཕགས་
པ་སྡུད་པ་དང་སོ་སོར་སྡུད་པ་སོགས་མིང་རྣམས་ལ་སྔོན་འཇུག་མེད་དོ། །ཞེས་དམིགས་
བསལ་གསུངས་པ་མི་འཐད་པ་འདྲ་སྟེ། བ་ཡིག་ནི་སྔོན་འཇུག་གི་ཕོ་ཡིན་པས། ཕོ་ནི་
འདས་དང་གཞན་བསྒྲུབ་ཕྱིར། །ཞེས་པའི་དོན་ཅན་ཡིན་ལ། སྡུད་བྱེད་པ་ཕལ་ཆེར་མ་
འོངས་པའི་དོན་ཅན་ཡིན་པས་སྔོན་འཇུག་མི་འབྱུང་བའོ། །སྡུད་མཁས་ཞེས་མིང་མིན་པ་
ལའང་སྔོན་འཇུག་མེད་པར་བཤད་པ་དང་། སྡུད་པ་སོགས་མིང་ལ་སྔོན་འཇུག་མེད་པའི་
དམིགས་བསལ་གྱི་མཆན་བུས་ནི། དཀྱུས་བཅོམ་སྣང་ངོ་གྲོགས་དང་སྡེབས་ཀྱང་སྐྱིད་སྡུག་ནི།
ཞེས་པའི་བསྡེབས་ལ་སྔོན་འཇུག་ཐོབ་སྟེ། ཕོ་ནི་འདས་དང་ཞེས་བཤད་པས་སོ། །དེ་ལ་
པུཎྜ་རི་ཀ་དང་། ཞེས་པ། རྒྱ་དཔེ་དག་པར་རི་རིང་པོར་འབྱུང་ངོ༌། །འདི་ནི་པདྨ་དཀར་པོའི་
མིང་ངོ༌། །བྱང་ཆུབ་སེམས་དཔའ་རྣམས་ལ་འདུད། །ཅེས་པའི་མཆན་བུར། དཔང་ལོ་ན་རེ་
སེམས་བྱུང་སེམས་པ་དང་སྐད་དོད་གཅིག་པས་སྔོན་འཇུག་མི་འཐད་ཟེར་མོད། དེ་ལྟར་ན་
སངས་རྒྱས་ཀྱང་མི་འཐད་པར་འགྱུར་ཏེ་གཉིད་སངས་པ་ཙམ་དང་སྐ་དོད་གཅིག་པའི་ཕྱིར།
དེས་ན། གང་ལ་དཔའ་རྣམས་སྤྱོད་པ་དེ་ནི་མཉན་པར་གྱིས། ཅེས་པའི་འགྲེལ་པ་སོགས་
ལ238ལ



རྟགས་ཀྱི་འཇུག་པའི་འགྲེལ་པ།
མང་དུ་བལྟ་བར་བྱའོ། །ཞེས་གསུངས་པ། འདི་ལ་དཔང་ལོའི་ཞབས་ཀྱིས་ཚོགས་གསུམ་
གསལ་བར་སེམས་ཞེས་པ་ལ། དཔའ་ཞེས་པར་བྱས་པས་དཔའ་བོའི་དོན་ཅན་དུ་འཆད་
པའང་དཔའ་བོའི་སྐད་དོད་མེད་པས་རྐྱང་པར་བྱས་ན་ལེགས་སོ། །ཞེས་གསུངས་པ་ཡིན་
ལ། ས་ཏཱ་ཞེས་པ་སེམས་ཅན་དང༌། སེམས་པ་དང་། སྙིང་སྟོབས་དང་། ཡོད་པ་སོགས་ལ་
འཇུག་པ་ཡིན་པས། སེམས་ཅན་དུ་བསྒྱུར་བའི་དོན་ཡང༌། སྒྲ་སྦྱོར་བཻ་པོ་གཉིས་པར། ས་
ཏཱ་ནི་མུ་སྟེགས་ཅན་གྱི་བདག་ཏུ་བཏགས་པའི་བྱེ་བྲག་ཡིན་ཏེ། སེམས་ལ་བདག་ཡིན་པར་
འཛིན་ཅིང་། སེམས་ཀྱི་རྒྱུད་མི་འཆད་པར་འདོད་པས་ན། སེམས་ཞེས་བྱ། ཞེས་གསུངས་
ཤིང༌། བོ་དྷི་ས་ཏྭ་ཞེས། བོ་དྷིའི་སྒྲ་དང་འབྲེལ་བའི་ཚེ། བྱང་ཆུབ་སེམས་པར་བསྒྲུབ་པ་དེ་
ཡང་། བོ་དྷི་ཞེས་པར། བྱང་བའང་ཡིན། ཆུབ་པའང་ཡིན་པས། སྒྲ་དོན་ལན་གཉིས་སུ་
བཟླས་ཏེ། བྱང་ཆུབ་ཏུ་བསྒྱུར། བྱང་ཆུབ་དེ་ཉིད་སེམས་པའང་ཡིན། ཡོད་པའང་ཡིན་པས།
སེམས་པ་དང་། དེ་ལ་ལོ་ཙཱ་བ་ཁ་ཅིག་གིས། ས་ཏྭ་སྙིང་སྟོབས་ལ་འཇུག་པའི་དབང་དུ་
མཛད་ནས། སེམས་དཔའ་ཞེས་མཛད་པ་ཡིན་གྱི། དཔའ་བོའི་སྐད་དོད་ཤིན་ཏུ་མེད་པས།
སེམས་པ་ཞེས་བརྗོད་ན་སཾ་སྐྲྀ་ཏ་དང་འབྱོར་མོད། དེས་ན། གང་ལ་དཔའ་རྣམས་སོགས་
སྒྲ་བཤད་ཀྱི་ཚེ། ས་ཏཱའི་སྒྲ་སྙིང་སྟོབས་ལ་འཇུག་པ་ལས་དྲངས་བ་ཡིན་པས་དེ་ལྟར་འཆད་
ལགས་སོ། །དེ་ལ་སངས་རྒྱས་ཀྱང་མི་འཐད་པར་ཐལ་བའི་ཐལ་འགྱུར་ནི། ཕྱིར་རྒོལ་གྱི་
འདོད་པ་ལ་ནམ་ཡང་མི་འགྱུར་ལ། སྤྱིར་ཡང་། སྒྲ་བཤད་ལ་ཁྱབ་པ་སུ་ཞིག་བརྩི། རྗེ་ཉིད་
ལྟར་ན། ཐང་ལས་སྐྱེས་པའི་པདྨ་ལ་མཚོ་སྐྱེས་ཀྱི་སྒྲ་མི་འཇུག་པར་ཐལ་ལོ། །དེས་ན་བྱང་
ཆུབ་སེམས་པ་ཞེས་པ་རྐྱང་དུ་བརྗོད་ན་ཤིན་ཏུ་ནས་ས་ཏཱའི་སྒྲ་དང་མཐུན་པར་གོ་ལགས་སོ། །
དེའི་རྒྱུ་མཚན་གྱིས་འཆད་ཚེ་རྣམ་པར་ཕྱེ་བས་མཁས། ཞེས་འབྱུང་བ་ལྟ་བུ་ལགས། སྤྱོད་
པ་པ་ཡི་གཞུང་ལུགས་སོགས། ཅེས་པའི་མཆན་བུར། མུ་སྟེགས་ཀྱི་ཁྱད་པར་ཏེ་ཙ་ཏི་ཀ་
ལ239མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཞེས་འབྱུང་བས། དཔྱོད་པ་ཞེས་བྱེད་པ་རྣམ་པར་སྙམ་མོ། །གསུང་བ། འདིར་བྱེ་བྲག་
རྟོགས་བྱེད་དུ། མཱི་མཱན་པ་ཀ་ཞེས་འབྱུང་བས། དཔྱོད་པ་པ་ཞེས་པ་ཡིན་ལ། ཙ་རི་ཀ་ཞེས་
པ༑ མུ་སྟེགས་ཀྱི་འཚོ་བྱེད་ལ་ཟེར་བ་སྣང་ངོ༌། །ཉེས་དམིགས་མི་སེམས་འགྲོ་བ་ནི། །ཞེས་
སེམས་ལ་ས་མཐའ་མེད་པ་མི་དག་སྟེ། འདི་ནི། ཙི་ཏ་ཞེས་པའི་དོན་ཏེ། སེམས་པར་བྱེད་
དོ་ཞེས་པའོ། །དཔེར་ན། སེམས་པའི་ཟས་ཅེས་པ་ལྟ་བུ་སྟེ་གསུང་རབ་ཆེན་པོའི་ཡི་གེར་
ཡང༌། དེ་ཙམ་སྙམ་དུ་སེམས་ཅེས་སོགས་མང་ངོ༌། རྨུག་འཛིན་ཁྲོས་བཞིན་རྨིག་གྱོན་ནས། །
ཅེས་པའི་སྨུག་ལ་ས་མཐའ་མེད་པ་མི་འཐད་དེ། ཛམྦྷ་ཞེས་པ་ཉིད་རྨུགས་པའི་དོན་ཡིན་
པས་སོ། །སྨྱུག་ཤད་སྨྱུག་མའི་ནགས་ཚལ་དུ། །ཞེས་པའི་མཆན་བུར། འདིས་ནི་ཡི་གེ་འདྲི་
བའི་སྤྱི་གུའང་མཚོན་ཏེ། སྨིག་མ་གཞོན་ནུའི་མིང་ངོ༌། །ཉུག་པའི་སྒོ་ནས་མིང་བཏགས་
པས་སྙུ་གུ་ཞེས་པའང་མཐོང་མོད་རྒྱ་གར་བའི་གཞུང་རྣམས་སུ་དེ་ལྟར་བྲིར་མི་རུང་སྟེ།
སྨྱུག་མའི་སྐད་དོད་ཡོད་པས་སོ། །བོད་གཞུང་དུ་ནི་ཅི་དགར་བྱེད་ལ་རག་གོ། །ཞེས་
གསུངས་པ། བརྟག་གཉིས་དང་། རྡོ་རྗེ་འཕྲེང་བའི་དཀྱིལ་ཆོག་རྒྱ་དཔེ་སོགས་སུ། སྐུ་གུའི་
སྐད་དོད། ལེ་ཁ་ནཱི་ཞེས་ཤ་སྟག་འབྱུང་། ཛོ་གིའི་ཡུལ་སྐད་ལའང་ལི་ཁི་ནི་ཞེས་པ་སྐུ་གུ་
དང་པིར་གྱི་མིང་དུ་གླེང་སྟེ། དོན་ནི། འདྲི་བྱེད་ཅེས་པ་ཙམ་ཡིན་ལ། སྨྱུག་མའི་སྐད་དོད་ཡོད་
དམ་དགོངས་ནས་གསུངས་པ་ཙམ་དུ་ཟད་དོ། །འདི་ནི་ཤིན་ཏུ་མཚར་རོ། ཙཱ་དའི་འཁྲི་ཤིང་
གཞོན་ནུའི་སྐུ། ཞེས་ད་ཡིག་དུ་མཛད་པ་མི་དག་སྟེ། རྒྱ་དཔེར། རྩྭ་ཏ་ཞེས་འབྱུང་བས་སོ། །
འདི་ནི་ཨ་མའི་མིང་གི་རྣམ་གྲངས་སོ། །ཙཱ་ཏུའི་བཟའ་བས་མཆོད་བྱས་ཏེ། ཞེས་པ།
བཟའ་བ་བཟང་པོ་ཙམ་ལ་དགོངས་ནས་ནི། ཙ་རིང་པོ་ཡིན་ལ། དེང་སང་རབ་གནས་ཀྱི་
དུས་ཀྱི་ཚོགས་ཆས་ལ། ཙ་ཏུའི་བཟའ་བ་ཞེས་ཟེར་སྣང་བ་ལ་དགོངས་ན་ནི། ཙ་ཏིང་པོ་མི་
དག་སྟེ། ཙན་དྲའི་ཨུཎ་སོགས་སུ། ཙ་ཏུ་ནི་བཟང་པོ་འོ་ཞེས་དང་། ཙ་དུ་ནི་སྦྱིན་སྲེག་གི་
འ 21()ག



རྟགས་ཀྱི་འཇུག་པའི་འགྲེལ་པ།
བཟའ་བའོ། །ཞེས་འབྱུང་བས་སོ། །དེས་ན། རབ་གནས་ཀྱི་དུས། ཙ་ཏུའི་བཟའ་བ་ཞེས་
པ་དེའང་། སྦྱིན་སྲེག་གི་བཟའ་བའི་དོན་ཡིན་ནོ། །མྱུར་དུ་མངོན་པར་འཚང་རྒྱས་ན་ཞེས་
རྒྱས་ལ་ས་མཐའ་མཛད་པའང་དཔྱད་པ་འདི་ལྟ་བུ་ཞིག་འཇུག་སྟེ། འདིར། མངོན་པར་
རྫོགས་པར་འཚང་རྒྱའོ་ཞེས་པའི་སྐད་དོད། ཨ་བྷི་སམ་བྷོཏྟཏེ། ཞེས་པའི་སྱ་ཏེ་ནི། བྷ་བི་
བྱིན། ཞེས་པ། འབྱུང་འགྱུར་ཏེ་མ་འོངས་པའི་དོན་ཡིན་པས། འཚང་རྒྱ་བར་འགྱུར་ཞེས་
ཐོབ་ལ། རྒྱས་པའི་སྐད་དོད། བུདྡྷ་ཏེ། ཀྟའི་རྐྱེན་གྱི་མཐའ། འདས་པའི་དོན་ཅན་ཏེ། བུདྡྷ་
དེ་ཉིད། སངས་པའང་ཡིན། རྒྱས་པའང་ཡིན་པས། སངས་རྒྱས་ཏེ། མ་རིག་གཉིད་ལས་
སངས་ཕྱིར་དང་། །ཤེས་བྱ་ལ་ཡང་བློ་རྒྱས་ཕྱིར། ཅེས་གསུངས་པ་ལྟར་རོ། །དེས་ན།
འདས་མ་འོངས་མ་ནོར་གཅེས་སོ། །འདིར་བླ་མ་ཁ་ཅིག་བསྔོ་བ་བྱེད་དུས། སངས་རྒྱ་བར་
གྱུར་ཅིག་ཅེས་གསུང་གསངས་མཐོན་པོར་སྒྲོགས་ཤིང་། ཡི་གེར་ཡང་འགོད་པ་མཛད་མོད་
ཀྱི༑ བུདྡྷ། འདིས་རྐྱེན་ནིཥྛའི་མཐའ་ཅན། སངས་པ་དང་རྒྱས་པ་དང་པདྨ་ཁ་ཕྱེ་བ་ལྟ་བུ་ལ་
འཇུག་པ་དང་། སཾ་བྷོཏྠ་ཏེ། འབྱུང་འགྱུར་ཏེ་མ་འོངས་པའི་དོན་ཅན་མ་མཁྱེན་སྣང་ངོ༌། །
དེས་ན་སངས་རྒྱས་ཞེས་པ་ལ། ས་མཐའ་ངེས་པར་བྱེད། འཚང་རྒྱ་ཞེས་པ་ལ་ས་མཐའ་
ངེས་པར་མི་བྱེད་པ་ནི་ཤིན་ཏུ་མཁས་པའི་སྲོལ་ལོ། །དཀར་ཞིང་རིང་མཛེས་མཛོད་པུ་ཅན། །
ཞེས་མཛོད་དུ་ས་རྐྱང་དུ་མཛད་སྣང་བ། ཨུཏྟ་ཞེས་པ་མཛོད་པུ་ལ་འཇུག་སྟེ། ཨུཏྟ་མཛོད་
པུ་ལུག་སོགས་བལ། ཞེས་བཤད་ཅིང་། དོན་ཡང་སངས་རྒྱས་ཀྱི་སྨིན་མཚམས་སུ། སྤུ་
དཀར་པོ་བརྐྱངས་ན་སོར་སུམ་ཅུ་པ། བསྐུམས་ན་གཡས་སུ་འཁྱིལ་བ་ཞིག མཛོད་ཅེས་ད་
ཡིག་གི་མིང་མཐའ་དྲངས་པས་རྐྱང་པའོ་གསུང་ན་མི་འཐད་དེ། དེ་ལྟར་ན། རྒོད་སྤུ་དང༌།
ཁ་སྤུ་སོགས་ཀྱང་པ་རྐྱང་དུ་ཐལ་བས་སོ། །འདོད་མི་ནུས་སྟེ། གོང་དུ། མགོ་སྤུ་སྤྲུགས་ནས་
སྒལ་ཚིགས་བསྲང་། །ཞེས་སྤུ་ཐམས་ཅད་ས་མགོར་དོན་གྱིས་བཤད་པས་སོ། །སྡིག་
~241x



ཐུན་མོང་རིག་མཛོད་ལས། བོང ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
མཛུབ་ཙམ་གྱིས་མཛེར་པ་དང་། ཞེས་པའི་མཆན་བུར། བསྡིགས་པ་ལ་སྔོན་འཇུག་ཡོད་
ཀྱང་སྡིག་འཛུབ་ལ་མི་འབྱུང་བ་ནི་མིང་དུ་བསྡུས་པའི་ཚེ་ཡིན་ནོ། །ཞེས་གསུངས་པ། འོ་ན།
བརྒྱ་ཞེས་པ་ལ་སྔོན་འཇུག་ཡོད་ཀྱང་། བརྒྱ་བྱིན་ཅེས་པ་ལ་སྔོན་འཇུག་མི་འཐད་པར་ཐལ།
མིང་བསྡུས་པའི་ཕྱིར། གཞན་ཡང་གོང་དུ། སྡང་མིག་སྡིགས་མཛུབ་མ་མཛད་ཀྱང་། ཞེས་
པའི་མཆན་བུར། སྡིགས་ལོ་ལྟ་བུ་བྱ་བ་ཙམ་ལ་སྔོན་འཇུག་མེད་པས་འདི་ལ་བྱེད་པ་ནོར་
ཞིང་དག་པ་རྣམས་ན་མེད་དོ། །ཞེས་པ་དང་། བསྡིགས་པ་ལ་སྔོན་འཇུག་ཡོད་པར་བཤད་
པའང་འགལ་ཞིང་། འདིར་སྡིགས་མཛུབ་ནི། ཏཎྞནཱ། ཞེས་པ་སྟེ། སྡིགས་པར་བྱེད་པའི་
དོན་ཅན་གྱིས་ན་སྔོན་འཇུག་མེད་མོད་བསྡིགས་མོ་ལྟ་བུ་བྱ་བ་ལ་སྔོན་འཇུག་མེད་ཅེས་པར་
འཆད་པ་ནི་ཤིན་ཏུ་མི་འཐད་ཏེ། འདུལ་བ་ནས། བསྡིགས་པ་སྨད་པ་ཞེས་སོགས་ཀྱི་
བསྡིགས་པའི་སྐད་དོད་ལ། ཏཏྱཱ་ནི་ཡི་ཞེས་བྱ་བའི་རྐྱེན་གྱི་རྗེས་ཡོད་པས་སོ། །གཞན་ཡང་
གོང་དུ། སྒྲུབ་བྱེད་ཐབས་ཀྱི་སྒོ་མང་མཁས། །ཅེས་པའི་མཆན་དུ། ལྷའི་སྒྲུབ་ཐབས་
ཐམས་ཅད་ལ་ཡང་འདི་ཉིད་དེ། སཱ་དྷ་ན་ཞེས་པ་སྒྲུབ་བྱེད་ཡིན་པས་སོ་ཞེས་པའི་ཁྱབ་པ་
འདི་ཤིན་ཏུ་འཐད་ཀྱང་། བྱ་བ་ལ་སྔོན་འཇུག་མེད་གསུང་བ་དང་སྔ་ཕྱི་འགལ་སྣང་ངོ༌། །
འདིར་རང་ལུགས་ནི། ལེགས་པར་སྦྱར་བའི་སྐད་ལ་བྱེད་རྐྱེན་གྱི་རྗེས་ཡོད་ན། དེའི་བོད་
སྐད་ལ། བ་ཡིག་གི་སྔོན་འཇུག་མི་ཐོབ་པས་ཁྱབ། བྱ་བའི་རྐྱེན་གྱི་རྗེས་ཡོད་ན་དེའི་བོད་
སྐད་ལ་བ་ཡིག་གི་སྔོན་འཇུག་ཡོད་པས་ཁྱབ་པ། དཔེར་ན། སཱ་དྷུ་ཞེས་པ་སྒྲུབ་བྱ་ལྟ་བུའོ། །
ལེགས་སྦྱར་གྱི་བྱེད་པ་དང་བྱ་བའི་རྐྱེན་དང་། རྟགས་འཇུག་ཏུ། ཕོ་ནི་འདས་དང་གཞན་
བསྒྲུབ་ཕྱིར། །ཞེས་པའི་དགོངས་པས། བྱེད་ཚིག་ཕལ་ལ་བ་ཡིག་གི་སྔོན་འཇུག་མེད་ཅིང་།
བྱ་བ་དང་འབྲེལ་བ་ལ་ཡོད་པ་སྟེ། འདིས་མང་དུ་མཚོན་ཞིང་ཤེས་པར་བྱ་སྟེ། ལེགས་
བཤད་དོ། །འཛེར་འཛེར་སྐད་ཀྱིས་འཛབ་བཟླས་ཀྱང་། །ཞེས་པའི་འཛབ་གྱི་མཆན་བུར།
242ལ



རོགས ཀྱི་འཇུག་པའི་འགྲེལ་པ།
སྔགས་ཞེས་པ་སྣང་བ། འཛབ་ཅེས་པ་དེང་སང་རྙིང་མ་བ་དག་སྔགས་ཀྱི་མིང་ཡིན་པ་སྐད་
བྱེད་ཀྱང་། མིན་ཏེ། འདི་ནི་ཛ་པ་བརྗོད་པའི་ཛ་ས་ཡིད་ཀྱི་བྱིངས་ལས་བསྒྲུབ་པ་སྟེ། ཛ་བ་
དང་ཛབྷ་ཞེས་འབྱུང་བ་དེ་ཉིད། ཟུར་ཆགས་པ། ཛས་ཞེས་པ་ནི། བཟླས་པའི་མིང་ཡིན་གྱི་
སྔགས་ཀྱི་མིང་མ་ཡིན་པ་འདུག་ལགས་སོ། །བརྫུན་དུ་སྨྲ་སོགས་མི་དགེ་སྤོངས། །ཅེས་
པའི་མཆན་བུར། འདི་ལ་ཡིག་རྙིང་རྣམས་ན་སྔོན་འཇུག་ཡོད་མེད་གཉིས་ཀར་སྣང་བ། ཁ་
ཅིག་འདམ་དཀར་འདོད། ཕྱི་རབས་ཀྱི་མཁས་པ་རྣམས་མེད་པར་མཛད། ཁོ་བོ་ལ་རྣམ་
པར་རྟོག་པའི་སྒོ་མང་དུ་སྐྱེས་ཀྱང་རེ་ཞིག་འདི་ཙམ་བཀོད་དོ། །ཞེས་གསུངས་པ། དེ་ཙམ་
དུ་མི་དཀའ་ལགས་ཏེ། བྱེད་པ་འབྲེལ་ཚེ་སྔོན་འཇུག་མེད་ཅིང་། བྱ་བ་བརྗོད་པའི་ཚེ་ཡོད་
པ་དང་། ངོ་བོ་ཙམ་བརྗོད་པ་ལ་མེད་པ། དཔེར་ན་དེ་ནི་རྫུན་བྱེད་དོ་ཞེ་ན་དེ་དག་ནི་རྫུན་བྱ་
བར་སེམས་སོ་ཞེས་དང༌། དེ་ནི་རྫུན་ཏེ་ཞེས་སོགས་ལྟ་བུ་ལགས་པས། ཅུང་ཟད་སླ་བར་
འཁུམས་སོ། །ལོ་མཚམས་བཅུ་ལྔ་བཅུ་བརྒྱད་ཙམ་དང་། ཞེས་པ་ཅ་ལ་ཝ་བཏགས་པ་མི་
བདེ་སྟེ། དོན་གཅིག་གམ་གཅིག་སོགས་ཀྱི་རིགས་པས་ཀྱང་ན་རོ་ཐོབ་ལ། དེར་མ་ཟད།
རྒྱ་སྐད་ལ། ཝ་བཏགས་ན་རོར་ཀློག་རུང་། བོད་སྐད་ལ་ཀློག་པ་མེད་ལ། ཅ་ལ་ཝ་
བཏགས་ན་རོར་ཀློག་ན། ཚྭ་ཞྭ་དང་། གོས་ཀྱི་ཧྭ་སོགས་ཀྱང་། ཚོ་དང་། ཞོ་དང་། ཧོ་
སོགས་སུ་ཀློག་དགོས་པར་ཐལ་ཞིང་། ཅ་ཁོ་ན་ལ་ན་རོར་ཀློག་ལ། གཞན་ལ་མི་ཀློག་པ་ལ་
ནི་གཏན་ཚིགས་མེད་དོ། །དེས་ན། བཅོ་ལྔ་དང་བཅོ་བརྒྱད་ཅེས་ན་རོ་ཉིད་ལེགས་སོ། །འདིར་
ཁ་ཅིག །གྲོང་པའི་ངག་ལས། བཅ་ལྔ་བཅོ་བརྒྱད་ཅེས་འབྱུང་བས། ཝ་བཏགས་ན་རོར་མ་
ཀློག་པ་ཉིད་ཀྱི་རུང་ངོ༌། །གསུང་མོད། ཤིན་ཏུ་མི་དག་པ་ཉིད་གཏན་ཚིགས་སུ་འགོད་ན་ནི།
སུན་འབྱིན་པར་མི་ནུས་ཤིང་། མང་པོ་ཞིག་ཉམས་པར་འགྱུར་རོ། །ཁྱེད་ལྟར་ན། ལྔབ་བཅུ་
དང་། བཞིབ་བཅུ་སོགས་དག་པར་ཐལ་ཏེ། གྲོང་པ་རྣམས་དེ་ལྟར་བརྗོད་པའི་ཕྱིར་རོ། །ས་
243



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
གཞིར་གཞི་མཉམས་འདོར་ལ་སོགས། ཅེས་པའི་གཞི་མཉམ་གྱི་མཆན་བུར། རྣམ་པར་
དག་མ་དག་གི་བཤད་པའི་མིང་ཡིན་ནོ་གསུང་བ་དང་། གཞི་མཉམ་གས་འཕུལ་དུ་མཛད་
པ་ནི་མི་དག་སྟེ། བརྟག་གཉིས་རྒྱ་དཔེར། བཞི་མཉམ་གྱི་སྐད་དོད། ཙ་ཏུས་མཾ་ཞེས་
འབྱུང་ཞིང་། རྡོ་རྗེའི་གླུ། ཀོལྤ་ཨེ་རིའི་རྒྱ་དཔེར་ཡང་། ཙ་ཨུ་ས་མ་ཀཙྪ་རི་སི་ཧྥ། ཞེས་
འབྱུང་བ། བཞི་མཉམ་དང་ནི་གླིང་བཞི་དང་། །ཞེས་པ་སྟེ། ཙ་ཨུ་ཞེས་པ་ཏ་ཡིག་ཕྱིས་པའོ། །
དེས་ན། ཙ་ཏུཿ ཞེས་པ་གྲངས་ཀྱི་བཞིའི་སྐད་དོད་དངོས་ཡིན་པ་དང༌། ས་མཾ་ཞེས་པ་
མཉམ་པའི་སྐད་དོད་ཡིན་ལ། འབྲུ་ཡང་གྲངས་ཀྱི་བཞི་ཁོ་ནར་དགོས་ཏེ། རྡོ་རྗེ་སྙིང་
འགྲེལ་དུ། བཤང་བ་ཙ་ཏུར་ས་མཾ་བརྗོད། ཉི་ཟླ་སྒྲ་གཅན་དུས་ཀྱི་མེ། གང་དུ་མཉམ་པར་
ཚོགས་པ་ན། བསམ་བསྟན་བཞི་ནི་མཉམ་པར་ཕྱིར། བཞི་མཉམ་ཞེས་ནི་རབ་ཏུ་དྲན།
ཞེས་བཤད། དེས་ན། འདི་ནི། གས་འཕུལ་བ་མི་དག་ཅིང་། མཆན་བུར་ཡང་། བཞི་
མཉམ་བཤང་བ་ཐམས་ཅད་ཀྱི་མིང་དུ་མཛད་པའང་ཅུང་ཟད་འཁྲུལ་བའོ། །གཟའ་མི་
གཟའ་སྐར་ལྟར་མང་ཡང་། །ཞེས་གཟའ་མི་ལ་གས་འཕུལ་མི་དག་སྟེ། བཟའ་མི་ཞེས་པ་
དབུ་མེད་དང་། སྐྱེས་པ་ཁྱོ་ཤུག་ཏུ་གནས་པའི་མིང་ཡིན་ལ། དེ་ཡང་བཟའ་ཞེས་པ་དབུ་
མེད་ཁོ་ནའི་མིང་སྟེ། རྒྱ་མོ་བཟའ་བལ་མོ་བཟའ་མ་བཟའ་མཁར་ཆེན་བཟའ། ཚེ་སྤོང་
བཟའ། ཞེས་པ་ལྟ་བུ་ཡིན་ལ། བུད་མེད་ལ་བཟའ་ཞེས་པའང་ལོངས་སྤྱོད་པར་བྱ་བའི་དོན་
ཡིན་ཏེ། རྒྱུད་ཁ་ཅིག་ཏུ། བུ་མོ་བཀུག་ལ་བཟའ་བར་བྱ། །ཞེས་གསལ་པོར་འབྱུང་ཞིང་།
འཆི་མེད་མཛོད་དུའང༌། བྷོ་ག་བདེ་དང་བུད་མེད་སོགས། ལོངས་སྤྱོད་སྦྲུལ་གདེངས་ལུས་
དག་ལ། །ཞེས་བཤད་ཅིང་། བྱེ་བྲག་རྟོགས་བྱེད་དུའང་། བྷོ་ག་ཞེས་པ། ལོངས་སྤྱོད་དེ་
བུད་མེད་ཀྱི་མིང་དུ་བཤད་པས། གཏན་ཚིགས་དེ་དག་གི་ཕྱིར་ན། བཟའ་མི་ཞེས་པ་བས་
འཕུལ་ཁོ་ན་བསྙོན་དུ་མེད་པ་ལ། གས་འཕུལ་བཤད་པ་ཅུ་ཟད་མ་དག་ཀྱང་། པཎྜི་ཏའི་བྱ་
~244



རྟོགས་ཀྱི་འཇུག་པའི་འགྲེལ་པ།
བ་མང་བས་ཐུགས་མོད་དོ། །བླ་ཚེ་བཞིན་དུ་གླུ་བ་གཅེས། ཅེས་བླུ་བ། བ་ལ་བཏགས་པ་
ཅུང་མིན་པ་འདྲ་སྟེ། འདི་འཆི་བ་སླུ་བ་དང་དོན་གཅིག་ལ། རྒྱ་དཔེར། མི་ཏུ་བཉྩན། ཞེས་
འཆི་བ་སླུ་བ་སྟེ། བྱེད་པའི་རྐྱེན་གྱི་མཐའ་ཅན་ཡིན་པས། སྔོན་འཇུག་མི་བྱེད་མོད། བསླུ་
བར་བྱ་ཞེས་པ་དང་། བསླུས་ཅེས་པ་ལ་སྔོན་འཇུག་ཀྱང་ཡོད་པས། གླུ་བ་འདི་མི་བདེ་སྙམ་
མོ༑ ༑གསད་བྱ་གསོད་པའི་ལས་སྦྱོར་མཁན། ཞེས་པའི་གསད་བྱ་ལ། འདི་ལྟ་བུ་སྣང་བ་
བརྟག་རྒྱུའོ། །གསུང་བ། མ་ནིང་གཉིས་ད་ལྟར་བ་ལ་འཇུག་པས། གསད་བྱ། གཅད་བྱ་
ཞེས་འབྱུང་བ་དེ་གོ་སླའོ། །མེ་ཏོག་ལྟ་བུར་ཨེ་ཅ་ཡའི། བྱིན་པ་མཆོག་ལ་ཞེས། ཨེ་ཅ་ཡ།
ན་ལ་ཡ་བཏགས་སུ་མཛད་པ་ཤིན་ཏུ་མི་དག་སྟེ། མངོན་རྟོགས་རྒྱན་གྱི་རྒྱ་དཔེར། ཨེ་ཎེ་ཡ་
ཛ་གྷ་པ་ཊ་ཏུ་བཱ་ཧུ ཞེས་འབྱུང་བ། བྱིན་པ་ཨེ་ཎེ་ཡ་འདྲ་ཕྱག་རིང་མཛེས། །ཅེས་པ་སྟེ།
དབང་པོ་རྡོ་རྗེ་ཞེས་བྱ་བའི་སྡེབ་སྦྱོར། ཏ་གཉིས་དང་ཛ་གཅིག་དང་ལྕི་བ་གཉིས་ཀྱི་སྲས་
རས་ཁྱབ་པའོ། །དེ་ལ་ཨེ་ཅ་ཡ་ཞེས་པས་ནི་ནྱ་ཞེས་པ་ཡང་བར་འགྱུར་བས། སྡེབ་སྦྱོར་
ཀྱང་མི་འགྲིག་པས། ཨེ་ཎེ་ཡ་ཁོ་ན་དག་སྟེ། བསྙོན་དུ་མེད་དོ། །བྱིན་པ་མཆོག་ལ་ཨུ་རྒྱན་
གྱི༑ ༑ཞེས་ཨུ་རྒྱན་དུ་མཛད་པ་ལའང་གཏན་ཚིགས་མི་སྣང་སྟེ། འདི་ནི། ཨོ་ཌི་ཡཱ་ན་ཞེས་རྒྱ་
དཔེར་འབྱུང་བ། སྟེང་འཕུར་གྱི་དོན་ཡིན་མོད། ཟུར་ཆག་པ། ཨོ་ཊུན་དང་། ཨུ་ཊཱན་
སོགས་སུ་ཡོད་པ་ཉིད། ཨུ་རྒྱན་ཞེས་ཁ་གཅིག་གིས་བྲིས་པ་རྒྱན་དུ་འཁྲུལ་ངེས་སོ། །
འཛམ་བུ་བྲིཀྟ་ཞེས། བྲིཀྵའི་གུ་གུ་ཨི་ཞུགས་སུ་བྲིས་པ་ནོར་ཏེ་བྲི་ཛ་དོར་བའི་དོན་ཅན་
བྲིཀྟ་ཞེས། རཾ་ཞུགས་ཡིན་ནོ། །སྐད་ཅིག་སོགས་ལ་གང་ཡང་རུང་། །ཞེས་པའི་མཆན་བུར།
དཔང་ལོ་ན་རེ། སྐད་ཅེས་པའི་སྐད་དོད་མེད་པས་སྐད་ཅིག་ཅེས་པ་ཉིད་ལེགས་ཟེར་བ་ནི་
བབ་ཅོལ་ཏེ། སྐུ་དང་ཅིག་གཉིས་ལས་སྐུ་ཞེས་པའི་སྐད་དོད་ཀྱང་ཟུར་དུ་བཤད་རྒྱུ་མེད་
པས་སོ། །དེའི་ཕྱིར་ཁྱེད་ལྟར་ན་མང་པོ་ཞིག་ཉམས་པར་འགྱུར་རོ། །ཞེས་གསུངས་པ་ནི། །
~245-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
དཔང་ལོའི་གསུང་མིན་པ་ཞིག་བཀོད་ནས་དགག་པ་མཛད་པ་སྟེ། འདི་ལ་ཚོགས་གསུམ་
གསལ་བར། སྐད་ཅིག་ཅེས་པ་དུས་ཐུང་ངུ་བརྗོད་པ་ལ་སྐད་ཅིག་ཅེས་ད་ཡིག་མཐའ་རྟེན་
དུ་བྱས་པ་ནི་སྒྲ་སྐད་ཅིག་འདོན་པའི་ཡུན་ཙམ་མོ། །ཞེས་འཁྲུལ་པ་མཐོང་བས་དའི་རྗེས་
འཇུག་དང་ག་ཡིས་འཕུལ་བ་གཉིས་ཀ་མེད་པར་བྱའོ། །ཞེས་གསུངས་པའི་དགོངས་པ་ནི།
སྐད་ཅིག་ཅེས་ད་མཐར་བྱས་པ་ལ་སྐད་འདོན་པའི་ཡུ་ན་ཙམ་མོ། །ཞེས་འཁྲུལ་པ་མི་སྐྱེ་
ཞིང༌། སྐ་ཅིག་ཅེས་པའི་དོན་གོ་ལ། སྐད་ཅེས་པའི་ངེས་པར་ཆོས་པའི་གཏན་ཚིགས་ཀྱང་
མེད་པས། སྐ་ཅིག་ཅེས་བརྗོད་པ་ནི་ལེགས་པ་ཡིན་མོད། དཔང་ལོ་ལྟ་བུ། སམ་སྐྲྀ་ཏ་ལ་
ཚད་མར་གྱུར་པ་ཡིན་པས་འཁྲུལ་པ་མི་འབྱུང་ངོ༌། །དེས་ན། བབ་ཅོལ་ཏེ་ཞེས་བཀྱོན་པར་
མཛད་པ་ནི་གྱི་ན་ཙམ་མོ། །སྐད་ཅེས་ད་མཐའ་མེད་པར་བཤད་པ་ལ་དགག་པ་བརྗོད་པ་
དང༌། སྐད་སོགས་ལ་གང་ཡང་རུང་། ཞེས་པའང་ཅུང་ཟད་འགལ་སྣང་སྟེ། འདི་ལྟར་སྐད་
ཅིག་དང་སྐད་ཅིག་འདམ་ཁ་མ་ཡིན་པར་ཐལ། སྐད་ཅིག་ཅེས་པ་འཐད་པར་སྨྲ་བ་དེ་བབ་
ཅོལ་ཡིན་པའི་ཕྱིར། འོད་ཀོར་ལ་སོགས་མང་ཞིག་ལ། ཞེས་པའི་མཆན་བུར། འདིས་པད་
དཀོར་ཡང་མཚོན་ནུས་སམ་སྙམ་མོ། །གསུང་བ། དེས་པད་ཀོར་མཚོན་མི་ནུས་ཏེ། འཕྲེང་
བའི་དཀྱིལ་ཆོག་རྒྱ་དཔེར། པ་ལཱི་ལ་ཀ་མ་ཨཱ་བནྟཾ། ཞེས་འབྱུང་བ། ས་བཅས་པ། ལཱི་ལ་
འགྱིང་བ། ཀ་མ་ལ་པདྨ། ཨ་བརྟ། འཁྱིལ་བའམ་སྐོར་བས་ཏེ། འགྱིང་བ་དང་བཅས་པས་
པད་སྐོར་ཅེས་པའི་དོན་ཡིན་པས་སོ། །དེས་ན། ཀོར་ཅེས་ཀྱང་མི་དག་གོ། །འདི་ནི་པདྨ་
འཁྱིལ་བ་ལྟ་བུའམ་པདྨ་སྐོར་བ་ལྟ་བུའི་དོན་ཅན་ནོ། །པད་ཅེས་པའི་ད་ཡིག་ཕོ་ཡིན་པས་
མགོ་མི་ཐོབ་ཅེ་ནའང་མི་འཐད་དེ། སྒྲུབ་སྐོར་དང་། བཤད་སྒྲུབ་དང་། མཛད་སྤྱོད་སོགས་
མཐའ་ཡས་པ་ཞིག་ལ་ས་མགོ་མི་ཐོབ་པར་ཐལ་བས་སོ། །ལེགས་བཤད་དོ། །འགོའུ་ཏམ་
འགང་འགའི་ཀླུང་སོགས་ཀྱི། མིང་ཡིག་དང་པོ་འས་འཕུལ་ལྟར། ཀློག་དགོས་གཞན་དུ་
~246ལ



རྟགས་ཀྱི་འཇུག་པའི་འགྲེལ་པ།
འདོན་མཐོང་བས། །རྟག་ཏུ་འས་འཕུལ་བྱས་ཀྱང་དགེ། །དྲི་བཟངས་སོགས་ངང་རིམ་གྱིས་
དང་། །འཁོར་ལོས་སྒྱུར་ལ་གང་ཡང་རུང་། །ཞེས་པ་འས་འཕུལ་བྱས་ཀྱང་དགེ་ཞེས་པ་
དང༌། དྲི་བཟངས་སོགས་ཀྱི་རྐང་པ་གཉིས་པོ་འདི་མ་འབྲེལ་ཏེ། འདི་ནི་འོག་ཏུ་ཉམ་ཆུང་
སོམ་ཉི་ལོག་རྟོག་དང་། ཆོམ་རྐུན་སོགས་ལ་ས་མཐའ་ནོར་ཞེས་པའི་ཞབས་སུ། དྲི་
བཟངས་སོགས་དང་ཞེས་རྐང་པ་གཉིས་པོ་གཞུག་དགོས། འདི་ལྟར། སྔོན་གྱི་ཐུགས་རྩོམ་
གྱི་བྲིས་གདན་ཕྱག་བྲིས་མ་ན་སྣང་རུང་། སར་ཡིག་ལ་ཡི་གེ་པས་ཆད་འཇུག་ནོར་བར་
སྣང་ཞེས། དཔལ་བྱམས་གླིང་པ་ཆེན་པོ་གཉིས་པའི་ཞལ་སྔ་ནས་གསུང་བས་དེ་ལྟར་ཤེས་
དགོས་སོ། །ལྷས་བྱིན་ལྟ་བུར་ངེས་པར་དགོས། ཅེས་པའི་མཆན་བུར་ལྷན་སྦྱིན་ཞེས་པའི་
ཚེ་དགོས་སོ་ཅེས་ལྷ་བྱིན་དང་། ལྷ་སྦྱིན་དག་རྣམ་གྲངས་པ་ལྟ་བུར་མཛད་འདུག་པ། བྱིན་
པ་ཞེས་པ་ནི་འདས་ཚིག་སྟེ། དཏྟ་ཞེས་པ་སྒྱུར་བ་ཡིན་ལ། སྦྱིན་པ་ནི། དཱ་ན་ཞེས་པ་བསྒྱུར་
བ་བྱེད་པའི་རྐྱེན་མཐའ་ཅན་ཏེ། སྦྱིན་པ་བྱིན་ཅེས་པ་ལྟ་བུའོ། །དེས་ན་ལྷའི་སྦྱིན་པ་ལ་ལྷ་
སྦྱིན་ཞེས་འདོན་པ་ལ་དགོངས་ན་སྲིད་པ་ཙམ་སྟེ། གཞན་དུ། དེ་ཝ་ད་རྟ་ཞེས་པ་ལྷས་སྦྱིན་
དུ་བསྒྱུར་བ་སྟེ། ས་མགོ་མེད་དོ། །དེ་བཞིན་དུ་འཁོར་ལོ་བསྒྱུར་བ་ལ་བས་འཕུལ་ཡོད་པ་
དང༌། འཁོར་ལོས་སྒྱུར་བ་ལ་མེད་པར་མཛད་པ་ལའང་གཏན་ཚིགས་མ་མཐོང་སྟེ། དེ་ལྟར་
ནི༑ ཕུར་བུ་གདབ་པ་ལ་འཕུལ་ཡོད་པ་དང་། ཕུར་བུས་གདབ་པ་ལ་མེད་པར་ཐལ་བ་དང་།
རིན་ཆེན་རྒྱན་ལ་འཕུལ་ཡོད་པ་དང༌། རིན་པོ་ཆེས་བརྒྱན་པ་ལ་འཕུལ་མེད་པར་ཐལ་བ་
སོགས་སྐྱོན་དུ་མ་གནས་སྙམ་མོ། །ནམ་མཁའ་ཡི་གེ་ཞལ་ཏ་དང་། །ལ་སོགས་ད་ལྟ་ཞེས་
ཀུན་ལ་བར་ཚེག་མི་བྱེད་ཡི་གེ་པ། བླུན་པོའི་རྒྱུད་པའོ་དེ་ཕྱིར་ནོར། གསུངས་པ། ཡི་གེ་
དང༌། ཞལ་ལྟ་དང་། ལས་སོགས་དང་། ད་ལྟ་ཞེས་སོགས་བར་ཚེག་མེད་པའི་སྐྱོན་དེ་དག་
འབྱུང་བས་བར་ཚེག་དག་པར་གསུངས་པ་ཡིན་མོད་ཀྱི། ནམ་མཁའ་ལ་ཁ་ཅིག་གིས་བསྡུ་
མ24-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
ཡིག ནམ་མཁའ་ཞེས་འབྲི་མོད། དེ་ལ་བར་ཚེག་མེད་པ། ན་མཁའ་ཞེས་དག་པར་
དགོངས་པ་ཡིན་ནམ། དེ་ལྟ་མིན་ན་ནི་དོན་མེད་དེ། བསྡུ་ཡིག་ལ་དགག་པ་བརྗོད་ན་ཐུག་
མེད་དུ་འགྱུར་བས་སོ། ན་མཁའ་ཞེས་པའང་མི་འཐད་པར་ཐལ་ཏེ། ནམ་མཁའ་ཞེས་
མཛད་འདུག་པའི་ཕྱིར། འདི་ནི་ནམ་འཕང་སོགས་ཀྱི་རིག་པས་ཀྱང་ཐོབ་ལ། ཡི་གེ་དག་
པ་རྣམས་ནའང་ནམ་མཁའ་ཞེས་པ་ཁོ་ན་ཡོད་དོ། །རྐང་པ་སྐོང་ཚེ་ཡ་ལ་སྦྱར། སྐབས་
འདིར་དམིགས་བསལ་འདོད་པ་འཁྲུལ། །ཅེས་པའི་འབྲུ་མཆན་ལ། སྐབས་འདིར་རབ་
པའི་དམིགས་བསལ་འདོད་པ་ལ་བརྒྱ་པ་ལས་ཁྲུས་ཀྱི་བག་ཡོད་ཀྱིས་དོན་མེད་གྱི་ནའོ་
ཞེས་པ་འཁྲུལ་ཏེ་འདིའི་གྱི་རྣམས་ནི་ཚིག་རང་རྐྱ་བ་ཡིན་གྱི། རྣམ་དབྱེ་མིན་པའི་ཕྱིར་རོ། །
གསུང་བ་ནི། རྐང་པ་སྐོང་ཚེ་ཡ་ལ་སྦྱར། ཞེས་འི་ཡི་འཆད་པའི་སྐབས་དང་མ་འབྲེལ་སྣང་
བས། ན་མ་ར་ལའི་གྱ་ལའོ། །ཞེས་པའི་འཇུག་ཏུ་བྱུང་ན། གི་ཀྱི་གྱི་རྣམས་འཆད་པ་དང་
འབྲེལ་བས། འདི་འང་། རྩོམ་གཞིའི་མཆན་འཇུག་གི་འདོགས་མཚམས། སར་ཡིག་ལ་
ནོར་ངེས་ཡིན་པ་འདུག་གོ། །ད་དྲག་ཐོབ་དང་མཐའ་མེད་ལས། ས་ཡིག་ཅེས་སྨོས་ནས།
དམིགས་བསལ་འདས་དང་། ཞེས་འདས་པ་སྨོས་མི་དགོས་ཏེ། ད་དྲག་ནི་འདས་པའི་དོན་
ཅན་ཡིན་པས་སོ། །དེས་ན་སམ་སྐྲྀ་ཏ་ལ་འདས་རྐྱེན་ཡོད་པ་ཐམས་ཅད་ཀྱི་བོད་སྐད་ན་ར་
ལའི་མཐར་ད་དྲག་བཤད་པ་ཡིན་ནོ། །ག་ད་བ་འ་ས་དང་ནི། །ཞེས་འ་མཐར་པ་ཡིག་
བཤད་པ་ནི། མཆན་བུར་དཔེར་བརྗོད་ཀྱང་མི་སྣང་ལ། པ་འཇུག་པའང་ཉུང་སྟེ། དཔའ་
བ༑ བཟའ་བ། བཅའ་བ། འཆའ་བ། དགའ་བ། གདའ་བ། མཛའ་བ་སོགས་བ་ཡིག་ཡིན་
ལ༑ ད་དྲག་ཐོབ་དང་མཐའ་མེད་ལ། ཞེས་མཐའ་རྟེན་མེད་པ་ལ་ས་ཡིག་བཤད་པ་ལའང་།
མཆན་བུའི་དཔེར་བརྗོད་ཀྱང་མི་སྣང་ལ། བདེ་བ། བདོ་བ། སྒོ་བ། འཇོ་བ། སྨྲ་བ། སྨྱོ་བ།
ཡོ་བ། གཟི་བ། བསྐུ་བ། སྤྲོ་བ་སོགས་མང་པོ་ལ་བ་ཡིག་ཁོ་ན་ཡིན་ནོ། །དེས་ན་མཐའ་
248



རྟགས་ཀྱི་འཇུག་པའི་འགྲེལ་པ།
རྟེན་མེད་པ་དང་འ་མཐར་པ་བཤད་པ་འདི་ཅུང་ཟད་མི་བདེ་བར་འདུག་གོ། །སྡེ་པ། རྟ་པ།
ཇ་པ་སོགས་ནི། དམིགས་བསལ་འདས་དང་བདག་པོ་སོགས། ཅེས་གསུངས་པའི་དོན་ནོ། །
གཞན་ཡང་འདིར། བྱ་བའི་ཚིག་ཕལ་ལ་སྔོན་འཇུག་མེད་པ་དང་། བྱེད་ཚིག་ཕལ་ལ་ཡོད་
པར་གསུངས་པ་འདི་ནོར་བ་ཆེ་བར་མངོན། དེ་ལྟར་ཐམས་ཅད་མཁྱེན་པ་ཆེན་པོའི་ཞལ་སྔ་
ནས་ཀྱི་དག་ཡིག་ལེགས་བཤད་ཀྱི་བང་མཛོད་འདི་ལ་དོགས་དཔྱོད་འཇུག་པའི་གཞི་དེ་
ཙམ་ཞིག་མཐོང་བ། རྒྱལ་བའི་གསུང་ལའང་། ལེགས་པར་བརྟགས་ལ་ང་ཡི་བཀའ། །
བླང་བར་བྱ་ཡི་གུས་ཕྱིར་མིན། །ཞེས་རྟག་པར་གསུངས་ཤིང་འདིར་ཡང་རྗེ་ཉིད་ཀྱི་གསུང་
ལས། བརྒྱ་ལ་ཉེས་པའི་ཆ་མཐོང་ན། །བཟོད་ཅིང་ནན་གྱིས་བཅོ་བར་བྱོས། །ཅེས་
གསུངས་པ་དང་། རྗེ་ས་སྐྱ་པས། ཕན་ཟེར་རིན་ཆེན་ལ་བལྟ་ཡི། །ཞེས་གསུངས་པ་དང་།
དཔང་ལོ་ཆེན་པོའི་ཞལ་སྔ་ནས་ཀྱང་། མཁས་པ་ཉི་མའི་འཕྲིན་ལས་ལ། །སྲིན་བུ་མེ་ཁྱེར་
ལྟ་བུ་ཡིས། །མཁས་འདོད་བྱ་བར་མི་རིགས་ཀྱང་། །བསམ་པ་དག་པས་སྐྱོན་མེད་སྙམ།
ཞེས་གསུངས་པ་ལྟར་དཔྱད་པ་ཅུང་ཟད་བྲིས་པ་ལ། སྡང་སེམས་དང་། ཕྱོགས་ལྷུང་དུ་མི་
རྟོག་པར་མཁས་པ་ཆེན་པོ་དག་གི་ལེགས་པར་བཤད་པ་ནི་བློ་གསལ་རྣམས་ཀྱིས་དཔྱད་
པར་རིགས་སོ་སྙམ་པས། ལེགས་པར་གཟིགས་ཏེ་དཔྱོད་ཅིག་གུ། །
ཞེས་པ་འདི་ཐམས་ཅད་མཁྱེན་པ་ཞ་ལུ་ལོ་ཙཱ་བ་དྷརྨ་པཱ་ལ་བྷ་དྲའི་ཞལ་སྔ་ནས་ཀྱི་སློབ་མ་སྐྱོགས་ཀྱི་དགེ་སློང་ངག་དབང་
རིན་ཆེན་བཀྲ་ཤིས་དཔལ་བཟང་པོས་བྲིས་པའོ། །སརྦ་མངྒལཾ།
ལ249ལ



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་དང་པོ།
༄༅། །སུམ་ཅུ་པའི་ལེགས་བཤད་བཞུགས།
ལོ་ཆེན་འགྱུར་མེད་བདེ་ཆེན།
སུམ་ཅུ་པའི་འགྲེལ་པར། ཤར་ཕྱོགས་སུ་འགྲོ། སངས་རྒྱས་ལ་སྐྱབས་སུ་མཆི། ཞེས་པ་ལྟ་
བུ་སུ་ཡིག་རྣམས་ནི། རྣམ་དབྱེ་གཉིས་པ་ལས་སུ་བྱ་བ་ཡིན་ཞེས་འབྱུང་། འོ་ན་དེ་དག་ལ་
ཡང་དགོས་ཆེད་ཡོད་པས་རྣམ་དབྱེ་བཞི་པར་འགྱུར་ལ། དེ་ལྟར་ན་རྣམ་དབྱེ་གཉིས་བཞི་
ལ་ཁྱད་པར་མ་བྱུང་བས། རྣམ་དབྱེའི་གནས་བརྒྱད་བཤད་པ་དོན་མེད་པར་འགྱུར་སྙམ་ན།
དགོས་ཆེད་ཡོད་པས་རྣམ་དབྱེ་བཞི་པར་འགྱུར་ན། སངས་རྒྱས་ཀྱིས་བདུད་བཏུལ་ཞེས་པ་
ལྟ་བུ་རྣམ་དབྱེ་གསུམ་པ་བྱེད་པ་དང་། བཅོམ་ལྡན་འདས་རྒྱལ་པོའི་ཁབ་ན་བཞུགས་ཅེས་པ་
ལྟ་བུ་རྣམ་དབྱེ་བདུན་པ་གནས་གཞི་ལ་ཡང་དགོས་ཆེད་ཡོད་པས་རྣམ་དབྱེ་བཞི་པར་འགྱུར་
བས་དོགས་གནས་འདི་ཧ་ཅང་ཐལ་ཆེས་པར་སོང་། འོ་ན་རྣམ་དབྱེ་གཉིས་པ་དང་བཞི་པའི་
ཁྱད་པར་ཅི་སྙམ་ན། འདི་གཉིས་ཀ་ལ་བྱ་བྱེད་ལས་གསུམ་ཡོད་པར་མཚུངས་ཀྱང་། རྣམ་
དབྱེ་བཞི་པ་ཡིན་ན་བྱེད་པ་པོ་གང་ཟག་ཡིན་པས་ཁྱབ། དེའི་ཕྱིར་བྱ་བ་ལ་དགོས་ཆེད་ཡོད་
པས་ཁྱབ། དེའང་དངོས་ཤུགས་གང་རུང་ལས་དགོས་ཆེད་གསལ་བར་རྟོགས་པ་ཞིག་ཡིན་ཏེ། །
དཔེར་ན་བྲམ་ཟེ་ལ་ཟས་བྱིན། ཞིང་ལ་ཆུ་དྲོངས། ཞེས་པ་ལྟ་བུའི་ལ་ཡིག་གིས་བྲམ་ཟེའི་
བཀྲེས་པ་ཞི་བ་དང་། ལོ་ཏོག་རྒྱས་པའི་སླད་དུ་ཡིན་པ་གསལ་བར་རྟོགས་པས་འདི་ལ་
དགོས་ཆེད་རྗོད་པ་ཞེས་པའི་ཐ་སྙད་བཞག །
རྣམ་དབྱེ་གཉིས་པ་ལ་བྱེད་པ་པོ་གང་ཟག་ཏུ་མ་ངེས་ཏེ། དཔང་ལོས་རླུང་གིས་སྐྱོད་
25)



རྟགས་ཀྱི་འཇུག་པའི་འགྲེལ་པ།
པ་བྱ་བ་ཡིན་ཞིང་། དེའི་ལས་ཤིང་ཡིན་པས་བྱ་བའི་ལས་ཞེས་ཀྱང་བྱའོ། །ཞེས་གསུངས་ལ་
དེའང་སྐྱོད་པ་བྱ་བ། ཤིང་ལས། རླུང་བྱེད་པ་པོར་བཞག་པས་སོ། །ཤར་ཕྱོགས་སུ་འགྲོ་ལྟ་བུ་
ལ། བྱེད་པ་པོ་གང་ཟག་ཡིན་པས་དགོས་པ་ཞིག་ཡོད་མོད། བྱ་བ་འགྲོ་བ་ཙམ་ལས་དགོས་
པ་འདིའོ་ཞེས་དགོས་པ་གང་ཡིན་ཅི་ཡང་མི་རྟོགས་པས། འདི་ལ་བྱ་བ་རྗོད་པ་ཞེས་པའི་ཐ་
སྙད་བཞག །དེས་ན་དགོས་པ་ཡོད་ཀྱང་དགོས་ཆེན་གང་ཡིན་དངོས་ཤུགས་ལས་མི་རྟོགས་
པ་ཞིག་རྣམ་དབྱེ་གཉིས་པ་ཡིན་ནོ། །དེ་དག་གི་རྒྱུ་མཚན་ཡང་། ཀ་ལཱ་པར། གང་གི་ཆེད་དུ་
སྦྱིན་པར་འདོད་པའམ། སྲིད་པར་བྱེད་པའམ། འཛིན་དུ་འཇུག་པར་བྱེད་པ་དེ་ཡང་དག་པར་
རབ་ཏུ་སྦྱིན་པའོ། །ཞེས་གསུངས་ལ་དེ་དག་གི་དོན་ཡང་། བྲམ་ཟེ་ལ་ཟོས་སྟེར། མཁན་པོ་
ལ་བ་ལང་འབུལ། ལྷས་བྱིན་ལ་དུ་ལ་སྲེད་པར་བྱེད། མཆོད་སྦྱིན་གྱི་ཕྱིར་བརྒྱ་ཐམ་པ་འཛིན་
པར་བྱེད་པ་ལྟ་བུ་དགོས་ཆེད་ཤིན་ཏུ་གསལ་བ་དང་། རྣམ་དབྱེ་གཉིས་པ་འཆད་པ་ན། གང་
བྱ་བ་དེ་ལས་སོ་ཞེས་བྱ་བ་ཙམ་ལས་དགོས་ཆེད་དངོས་སུ་མ་བསྟན་ལ། གནས་བརྒྱད་དུ།
དེ་ལྟར་ན་གཉིས་པ་ལས་ཀྱི་སྒྲ་འདི་ནི་བྱ་བའི་གཞི་ལ་ཡོད་པའི་དངོས་པོ་ཐམས་ཅད་ཀྱི་
ལས་སུ་བྱ་བ་འབའ་ཞིག་སྟོན་པར་བྱེད་དེ། བྱེད་པོ་ལ་ཡོད་པ་ནི། གང་གི་ཆ་ནས་ཀྱང་མ་
ཡིན་ནོ། །ཞེས་འབྱུང་བས་སོ། །
དྲི་བ། གཉིས་པ་ལ་ཡང་དགོས་ཆེད་ཡོད། །དེས་ན་གཉིས་བཞིའི་ཁྱད་པར་གང་། །
ལན། གཉིས་པ་བྱ་བ་བཞི་པ་ཆེད། །མིང་ཙམ་ཉིད་ཀྱིས་བདེ་བླག་རྟོགས། །རྗེ་བཙུན་ལོ་ཙཱ་
བ་ཆེན་པོ་འགྱུར་མེད་བདེ་ཆེན་གྱི་གསུང་ཡིན་པས་ཡིད་ཆེས་པར་གྱིས་ཤིག །
མ251
