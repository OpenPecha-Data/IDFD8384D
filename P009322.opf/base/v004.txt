༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3425
n/a
ImageGroup: 113CN7762
ISBN: n/a
Title:
བོད་ཀྱི་བརྡ་སྤྲོད་ཕྱོགས་བསྒྲིགས།
bod kyi brda sprod phyogs bsgrigs/
Author:
||n/a
In/a
n/a;n/a
Descriptor:
Original Publication:
Place:
Publisher:
n/a
gser thang bla rung Inga rig nang bstan slob gling/
n/a
Date:
Volume:
25
Total Volumes:
TBRC Pages:
VIII
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཐུན་མོང་རིག་མཛོད་ 12
༄༅། །བོད་ཀྱི་བརྡ་སྤྲོད་ཕྱོགས་བསྒྲིགས་བཞུགས་སོ། །
པོད་བཅུ་གཉིས་པ་སུམ་རྟགས་སྐོར།༽
༦ M89**
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
བ
2202
6%
29



བོད་ཀྱི་བརྡ་སྤྲོད་ཕྱོགས་བསྒྲིགས་བསྡུ་སྒྲིག་ལས་མིའི་མཚན་ཐོ།
བཀའ་འདྲི་ཞུ་ཡུལ། །
གཙོ་སྒྲིག་པ།
རྩོམ་སྒྲིག་གཞོན་པ།
ལག་བསྟར་རྩོམ་སྒྲིག་པ།
ཕྱི་ཤོག་འཆར་འགོད་པ།
སྒྲིག་སྦྱོར་བ།
བསྟན་འཛིན།
གཟན་དཀར་རིན་པོ་ཆེ་ཐུབ་བསྟན་ཉི་མ།
ཁྲོ་ཐར་འཇམ་བློ།
པད་རྡོར། ཟླ་བ་ལྷ་མོ།
པད་རྡོར།
པད་རྡོར། །
ཟླ་བ་ལྷ་མོ། ནོར་བུ་ཚེ་རིང་། པད་རྡོར། བསྟན་པའི་རྒྱལ་མཚན། རྡོ་རྗེ། ཤེས་རབ་དྲི་མེད། བྱམས་པ་
ཡིག་གཏགས་པ།
སྒྲོན་མེ། ཕུར་པ་ལྷ་མོ། ཟླ་བ་ལྷ་མོ། ཚེ་རིང་འཚོ། འོད་མཚོ༑ འབྲུག་རྒྱལ། དམ་ཆོས། ཤེས་རབ།
ཀུན་དགའ་བཟང་མོ།དཔལ་མོ། ཀུན་ལྷ། ནམ་མཁའ་ལྷ་མོ། སྐྱིད་པ། འཆི་མེད་རིག་འཛིན།
ཞུ་དག་པ།
ཚེ་བརྟན་རྡོ་རྗེ། བྱམས་པ་བསྟན་འཛིན། ནོར་བུ་ཚེ་རིང་། གསའ་རང་འབར། སྒ་གཡུང་ཁོ།
པད་རྡོར། རིག་འཛིན་འོད་ཟེར། རྡོ་རྗེ། ཤེས་རབ་དྲི་མེད། ཧོར་གཙང་བསྟན་འཛིན། འབའ་པདྨ།
ཨ་གདུགས་དཀར་སྐྱབས། བསྟན་པའི་རྒྱལ་མཚན། ཚེ་རིང་དབང་རྒྱལ།
藏文语法总集编辑人员名单
pཚa;
土资尼玛仁波切
g
:
**
ཎྞཾ;
ཁཙྩ +R.jpg
TཙྪW
[ng： Eཙྩ
#E ; ikFL484g
#**4- qunཥྛ *#BE:it
g#/#
ཀློE+iཙྪ།
*
#ཀྵ:
##
#
g jkhLE !!
giE#
སྤྱིf#
JL #
g#
ཆ་
+E!g
Ag;
E#
#
བློgkh
r
E#
##/ཡོ
j]
.
才旦多杰向巴丹增罗布次仁牙尔戈勇柯巴多仁曾俄热多吉隆达白玛顿珠旦增
BEJ-6Zs
zhj
u E-HE4.
*E3jn



བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པའི་དཀར་ཆག
རྡོ
རྗེ་
………......༤
༼ཀ༽ དཀར་ཆག་ཀུན་གསལ་མེ་ལོང༌། .....
..………....... དཀར་དྲུང་པདྨ་རྡོ་རྗེ། ༡
༼ཁ༽ ལུང་སྟོན་པ་རྩ་བ་སུམ་ཅུ་པ་དང་རྟགས་ཀྱི་འཇུག་པ། ..............….....
ག༽ ཡུལ་གངས་ཅན་པའི་སྐད་བརྡ་སྤྲོད་པར་བྱེད་པའི་བསྟན་བཅོས་སུམ་ཅུ་པའི་སྙིང་པོ་
མདོར་བསྡུས་པ་ཐུ་མིའི་དགོངས་རྒྱན། ...….…..…..….….…...……...…..…......…..དཀར་དྲུང་པདྨ་རྡོ་རྗེ། ༡༠
༼ང་༽ རྟགས་ཀྱི་འཇུག་པའི་དཀའ་གནད་སྙིང་པོ་རབ་གསལ།….......…. དཀར་དྲུང་པདྨ་རྡོ་རྗེ། ༢༡
༼ཅ༽ རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་
དྭངས་ཤེལ་མེ་ལོང་།….....
...………..དཀར་དྲུང་པདྨ་རྡོ་རྗེ། ༣༣
༼ཆ༽ བོད་ལུགས་རྣམ་དབྱེའི་ས་བཅད་བསྡུས་པ། ......…........……དཀར་དྲུང་པདྨ་རྡོ་རྗེ། ༥༩
༼ཇ༽ གཙང་ལྗོངས་པ་རྣམ་ཁམ་བྲག་མཆོག་སྤྲུལ་གྱི་བཀའ་ལན་གནབྷའི་གླིང་བུ་དང་
མཁས་པ་ཁུ་ནུ་བསྟན་རྒྱན་ཅན་གྱི་རྩོད་ཡིག་ལས་འཕྲོས་པའི་སྒྲུབ་བྱེད་གསལ་པོར་
སྟོན་པ་འཇིགས་མེད་ཞོ་འཐུང་རུས་པ།..
... དཀར་དྲུང་པདྨ་རྡོ་རྗེ། ༦༡
༼ཉ༽ ངག་དབང་ཚུལ་ཁྲིམས་ཀྱི་དྲི་བ་འཕགས་ནོར་གྲངས་ལྡན་ལ་ཕྱི་ནང་རིག་གཞུང་
མདོ་རྒྱུད་དཔང་པོར་བྱས་པའི་དྲིས་ལན་མཁས་པའི་མགྲིན་རྒྱན།.........དཀར་དྲུང་པདྨ་རྡོ་རྗེ། ༧༦
༼ཏ༽ རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་
ཅིག་གི་ཐུམ་བུ། .
- དཀར་དྲུང་པདྨ་རྡོ་རྗེ། ༩༢
པ
རྡོ་
རྗེ་
༤1



བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པའི་དཀར་ཆག
༼ཐ༽ ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་པ་དང་བཅོ་ལྔ་པའི་རང་འགྲེལ་དཔེར་བརྗོད་
ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།............…......དཀར་དྲུང་པདྨ་རྡོ་རྗེ། ༡༧༠
༼ད༽ ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་
བྱེད་དམུས་ལོང་དམིགས་བུ། …........….….......…..........….….....…..….དཀར་དྲུང་པདྨ་རྡོ་རྗེ། ༡༩༥
སུམ་ཅུ་པའི་འབྲུ་འགྲེལ་པདྨ་དཀར་པོའི་
མགུལ་རྒྱན། ....
..བྲག་དཀར་སྤྲུལ་སྐུ་བློ་བཟང་དཔལ་ལྡན། ༢༡༨
ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་
བློ་གསར་གཞོན་ནུའི་ཉེར་མཁོ།: ...........….. དཀའ་ཆེན་བསྟན་འཛིན་འཇིགས་མེད་དབང་ཕྱུག ༢༤ ༢
སུམ་ཅུ་པ་དང་རྟགས་འཇུག་གཉིས་ཀྱི་རྩ་གཞུང་གི་ས་བཅད་ཀྱི་བརྗེད་བྱང་
གཞུང་དོན་སྒོ་རྒྱ་འབྱེད་པའི་ལྡེ་མིག …...... ..…………….......ཀིརྟིའི་མིང་ཅན། ༢༧༥
སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་
དོན་གསལ་མེ་ལོང་། ....
…………… ངག་དབང་ཕུན་ཚོགས། ༢༨༢
ལུང་སྟོན་པ་རྩ་བ་སུམ་ཅུ་པའི་ཚིགས་མདུད་རྒྱ་གྲོལ། .................…...….
སུམ་རྟགས་དཔེར་བརྗོད་རིན་པོ་ཆེའི་ཕྲེང་བ། ....
ས་མཐའི་ལག་ལེན་དང་དུས་གསུམ་སྤྱི་བྱེ་བྲག་གི་བྱ་ཚིག་སྡོམ།....
དུས་གསུམ་སྤྱི་བྱེ་བྲག་གི་བྱ་ཚིག་སྡོམ།
བརྡ་སྦྱོར་སྙིང་པོ་དོན་གསལ་བཞུགས། ...
༣༩༣
ས་མཐའི་ལག་ལེན་སྨྱུག་འཛིན་མཁས་པའི་མགུལ་རྒྱན།... ......……………......
….......... ༣༤ ར
..……......................
་་་་...... ༣༥༣
..........
•...........
-
སྦྱོ
་བ
..……..... ༤ བ༦



༄༅། །དཀར་ཆག་ཀུན་གསལ་མེ་ལོང་ཞེས་བྱ་བ་
བཞུགས་སོ། །
དཀར་དྲུང་པདྨ་རྡོ་རྗེ།
ཨོཾ་སྭ་སྟི། བསྐལ་པ་རྒྱ་མཚོར་ཚོགས་གཉིས་ལྷུན་རྫོགས་བུ་རམ་ཤིང་པ་རྒྱལ་བའི་
སྐུ༑ ༑རྒྱལ་སྲས་རྒྱ་མཚོའི་སྒྱུ་འཕྲུལ་བཀོད་པ་གསུང་གི་ངོ་བོ་འཇམ་པའི་དབྱངས། །ཞིང་
ཁམས་རྒྱ་མཚོར་མདོ་སྔགས་བསྟན་སྐྱོང་མཚོ་སྐྱེས་རྡོ་རྗེ་སྤྲུལ་པའི་གར། །དད་པ་རྒྱ་མཚོས་
སྤྱི་བོར་མཆོད་ལ་འབྲལ་མེད་བྱང་ཆུབ་བར་དུ་སྐྱོངས། །བདེ་གཤེགས་ཐུགས་རྗེའི་བདུད་
རྩིས་འཕགས་པའི་ཡུལ། །རབ་སྨིན་གངས་ཅན་མུན་གླིང་ཡོངས་བསལ་ཕྱིར། །མེས་
དབོན་གསུམ་སོགས་ལོ་པཎ་སྒྱུ་འཕྲུལ་གར། །སྟོན་མཛད་དུས་གསུམ་བསྟན་འཛིན་ལ་
ཕྱག་འཚལ། །ཕྱི་ནང་རིག་ལམ་རིས་མེད་གྲུབ་མཐའི་གཞུང་། །ཀུན་ཁྱབ་ཀུན་སྟོན་ཀུན་
གྱི་གཅེས་རྒུ་མཆོག །བོད་ཡིག་ལྷུན་གྲུབ་ཚེག་མའི་བརྡ་དག་གཟུགས། །སྟོན་མཛད་
བཀའ་དྲིན་འཁོར་མེད་སམྦྷོ་ཊའི། །བཞེད་གཞུང་ཟབ་བརླིང་རིན་ཆེན་འབྱུང་གནས་ཆེ། །
མཁས་བླུན་བར་མས་ཕྱོགས་ལྷུང་ཡུར་བ་ལ། །དྲངས་པའི་རྣམ་བཤད་རྫིང་བུ་བགྲངས་
ཡས་ཀྱང་། །མཁས་ལས་བདག་འདྲ་བླུན་པོའི་སྐོམ་སེལ་མིན། །དེའི་ཕྱིར་རིན་ཆེན་གསུམ་
~ 1



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གྱི་དགོངས་བཅུད་བཞིན། །ཞལ་ལུང་ཤེར་བཟང་ས་བཅད་གཞིར་བཞག་སྟེ། །རང་འདྲའི་
བློ་དམན་རྣམས་ཀྱིས་རྟོགས་སླའི་ཕྱིར། །ཐུ་མིའི་དགོངས་རྒྱན་དཀའ་གནད་སྙིང་གསལ་
བརྩམས། །དོགས་སེལ་མཐའ་དཔྱོད་དྭངས་ཤེལ་མེ་ལོང་ཞེས། །མཛུབ་བཙུགས་བསྟན་
དེར་དབུས་གཙང་མཁས་མང་མགོན། །བླ་མ་ཨོ་རྒྱན་ཁུ་ནུ་བསྟན་རྒྱན་གཉིས། །བཀའ་
བགྲོས་རྩོད་ཡིག་དོན་ཚན་ཉེར་གཉིས་འབྱོར། །འདིས་མཚོན་མཁས་ཆེན་རྣམས་ཀྱང་
ཐུགས་འཁྲུལ་ན། །བདག་ཅག་འཆིང་བ་ཀུན་ལྡན་སྨོས་ཅི་དགོས། །སྙམ་པས་མ་བཟོད་
དག་སྦྱངས་མཐའ་གསལ་བའི། །རྩོད་ལན་ཤིག་གི་ཐུམ་བུ་ཞེས་བྱ་ཕུལ། །དེར་ལན་ཅང་
མེད་མི་ལོ་བཅོ་ལྔའི་བར། །ས་བསྡུས་ཡང་ལན་དང་ནི་དྲིས་ལན་ཟུང་། །ཞལ་ལུང་ལྷན་
ཐབས་བརྩམས་པས་ཁམས་བོད་དུ། །དགོངས་སྙིང་མཐའ་དཔྱོད་ཡིག་སྐྱོན་པར་བརྐོས་
མཐོང་། །ལོ་ནས་གཏུགས་གཤིས་སྐྱོན་འདོན་བློས་སད་ཀྱང་། །སྔར་ཕན་ཞལ་ཚོར་ཙམ་
ཡང་མ་མཆིས་པའི། །ས་སྐྱ་སྐུན་བྱང་དྲུང་ཆེས་བསྟན་འགྲོ་སྤྱིར། །ཕན་དགོངས་པར་
བསྐྲུན་མཛད་རྒྱུའི་ཕྱག་རྒྱ་བསྩལ། །མདོངས་ལྡན་རྣ་བར་དབྱར་སྐྱེས་རྔ་བསྒྲགས་ལྟར། །
པར་ཡིག་རྣམས་ལ་དེ་འཕྲལ་ཞིབ་ཞུས་བྱས། །གཙང་སྟོད་ཆོས་འཁོར་དཔལ་ལྡན་ས་སྐྱ་རུ། །
འཛད་མེད་འཕྲུལ་ཆེན་པར་བཞེངས་དཀར་ཆག་གོ། །
ཀ་པ་དཀར་ཆག་ཀུན་གསལ་མེ་ལོང་ལ་ཤོག༤། ཁ་པ་ཐུ་མིའི་སུམ་རྟགས་རྩ་བ་ལ་
ཤོག༦། ག་པ་ཐུ་མིའི་དགོངས་རྒྱན་ལ་ཤོག༡༢། ང་པ་དཀའ་གནད་སྙིང་པོ་རབ་གསལ་ལ་
ཤོག༡༢། ཅ་པ་མཐའ་དཔྱོད་དྭངས་ཤེལ་མེ་ལོང་ལ་ཤོག ༢༦། ཆ་པ་རྣམ་དབྱེའི་ས་བཅད་
བསྡུས་པ་ལ་ཤོག ༢། ཇ་པ་དྲིས་ལན་གནྟབྷའི་གླིང་བུ་དང་ཞོ་འཐུང་རུས་པ་བཅས་ལ་
ཤོག༡༤། ཉ་པ་དྲིས་ལན་འཕགས་ནོར་གྲངས་ལྡན་མཁས་པའི་མགྲིན་རྒྱན་ལ་ཤོག༡༥།
ཏ་པ་རྩོད་ལན་ཤིག་གི་ཐུམ་བུ་ལ་ཤོག༧ ༣། ཐ་པ་ཡང་ལན་ཨ་རུ་སྡེར་བཏོན་ལ་ཤོག ༢༡།
མར་



དཀར་ཆག་ཀུན་གསལ་མེ་ལོང་།
ད་པ་ཞལ་ལུང་སྦས་དོན་ལྷན་ཐབས་དམུས་ལོང་དམིགས་བུ་ལ་ཤོག༢༡། དེ་ལྟར་སུམ་
རྟགས་རྩ་འགྲེལ་མཆིས་སོ་ཅོག །ཀུན་མཐུན་ཀུན་ལས་ཆེས་འཕགས་རྟོགས་སླ་བ། །ཚིག་
ཉུང་དོན་རྒྱས་སྟོང་གསུམ་དར་ཡུག་དཔེས། །དཔྱད་བཟོད་འཕེར་ངེས་ལེགས་བཤད་སྒམ་
བུ་ཕྱ། །མ་རྟོགས་ལོག་རྟོག་ཕྱོགས་རྟོགས་གར་ཆང་གིས། །མ་མྱོས་ཕྱོགས་ལྷུང་པད་ཚལ་
བརྫི་མིན་པ། །མ་ལུས་ཡོན་ཏན་གཞིར་གྱུར་ཤ་ཚུགས་ཅན། །མ་སྐྱེས་ས་ལ་རབ་བརྟན་
འདི་རྨད་བྱུང༌། །སྒྲ་ཚད་བཟོ་གསོ་ནང་རིག་གང་ལའང་རུང་། །ཐོག་མའི་བསླབ་བྱར་ཐུ་
མིས་འདོམས་དེའི་ཕྱིར། །ལུགས་ཤེས་བསྟན་འཛིན་སྐྱེས་བུར་བཅས་རྣམས་ལ། །སྒྲ་དོན་
གཏུགས་སའི་སྤྱན་བལྟོས་བཙས་སུ་བྱས། །བྱང་ཆུབ་སེམས་ཀྱི་འཁོར་ལོས་སྒྱུར་བ་ས་ཆེན་
ཆོས་སྐྱོང་བདག་པོ་ཆེའི། །ཆབ་སྲིད་གྲུ་འཛིན་ལེགས་བྱས་དར་དྲག་རྒྱུ་སྦྱོར་སྐུན་བྱང་དྲུང་
ཆེ་ཞེས། །སྐུ་ཚེ་མཛད་འཕྲིན་མངའ་ཐང་གོང་འཕེལ་སྐུ་འཁོར་འབྲེལ་པར་བཅས་པ་ཀུན། །
སྒྲིབ་དག་ཚོགས་རྫོགས་རྣམ་མཁྱེན་ཕྱིར་བསྔོ་ཀུན་ནས་ཀུན་བཟང་བཀྲ་ཤིས་ཤོག །
ཅེས་པ་འདི་ཡང་པར་བྱང་སྨོན་ཚིག་གི་ཚུལ་དུ་དཀར་དྲུང་རྒད་པོས་སོ།། །།



ཐུན་མོང་རིག་མཛོད་ལ།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
༄༅། །ལུང་སྟོན་པ་རྩ་བ་སུམ་ཅུ་པ་དང་རྟགས་ཀྱི་འཇུག་པ།
རྒྱ་གར་སྐད་དུ། བྱཱ་ཀ་ར་ཎ་མཱུ་ལ་ཏྲི་ཤད་ནཱ་མ། བོད་སྐད་དུ། ལུང་སྟོན་པ་རྩ་བ་སུམ་
ཅུ་པ་ཞེས་བྱ་བ། ངག་གི་དབང་ཕྱུག་འཇམ་པའི་དབྱངས་ལ་ཕྱག་འཚལ་ལོ། །གང་ལ་ཡོན་
ཏན་མཆོག་མངའ་བའི། །དཀོན་ཅོག་དེ་ལ་ཕྱག་འཚལ་ལོ། །གང་གིས་སྒྲ་དབྱངས་ཀུན་
གསུངས་པའི། །འཇམ་པའི་དབྱངས་ལ་ཕྱག་འཚལ་ལོ། །གང་གིས་མིང་གཞི་སྔོན་
གསུངས་པ། །རྟག་ཞི་བ་ལ་ཕྱག་འཚལ་ལོ། །སྡེབ་སྦྱོར་ལེགས་མཛད་མཁས་རྣམས་དང་། །
བླ་མ་ལ་ཡང་ཕྱག་འཚལ་ནས། །བསླབ་པ་ཀུན་གྱི་གཞི་འཛིན་ཅིང་། །རིག་བྱེད་སྨྲ་བ་
རྣམས་ཀྱི་རྒྱུ། །མིང་ཚིག་རྗོད་པ་ཀུན་གྱི་གཞི། །ཡི་གེའི་སྦྱོར་བ་བཤད་པར་བྱ། ། །
ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་
པའོ། །དེ་ལ་རྗེས་འཇུག་བཅུ་ཡིན་ཏེ། །དེ་ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་
ཤུའོ། །ཀཱ་ལི་ཕྱེད་དང་བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལས། །དང་པོ་གསུམ་པ་བཞི་
པ་ལ། །མས་གཉིས་དྲུག་པའི་གསུམ་པ་དང་། །བདུན་པ་ལ་ནི་ཤ་མ་གཏོགས། །རྗེས་
འཇུག་ཡི་གེ་བཅུ་རུ་འདོད། །རྗེས་འཇུག་ཡི་གེ་བཅུ་ཉིད་ལས། །དང་པོ་གསུམ་པ་ལྔ་པ་
དྲུག །བདུན་པ་རྣམས་ནི་སྔོན་དུའང་འཇུག །མིང་གཞི་གཉིས་སམ་གསུམ་སྦྲེལ་ལམ། །དེ་
ལ་དབྱངས་ཀྱི་བཞི་ལྡན་ཡང་། །གང་དུའང་འཇུག་མིན་སྦྱར་བའང་མིན། །རྗེས་འཇུག་ཡི་



ལུང་སྟོན་པ་རྩ་བ་སུམ་ཅུ་པ་དང་རྟགས་ཀྱི་འཇུག་པ།
གེ་བཅུ་པོ་ནི། །མིང་གང་གི་ནི་མཐར་སྦྱར་བ། །དེ་ལ་ཨཱ་ལི་བཞི་པ་སྦྱར། །སླར་བསྡུ་བར་
ནི་ཤེས་པར་བྱ། །རྗེས་འཇུག་ཡི་གེ་བཅུ་རྣམས་ལས། །གང་མིང་མཐའ་ན་བཅུ་པ་གནས། །
དེ་ལ་ཨཱ་ལི་གཉིས་པ་སྦྱར། །གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་
སྦྱར། །གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །བཞི་པ་དགུ་པ་
དངོས་ཀྱང་སྟེ། །ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །
རྗེས་འཇུག་ཡི་གེ་བཅུ་པོ་ལ། །ཨི་དང་མཐུན་ལུགས་འདི་ཞེས་བྱ། །དང་པོ་གཉིས་
ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར། །བདུན་པ་ཉིད་ལ་བདུན་པ་སྟེ། །ལྷག་
མ་རྣམས་ལ་གྱ་སྦྱར་བ། །དེ་དག་ཨི་སྦྱར་འབྲེལ་བའི་ས། །དེ་ཉིད་ལ་ནི་བཅུ་པ་སྦྱར། །
བྱེད་པ་པོ་རུ་ཤེས་པར་བྱ། །ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་
པར་འགྱུར། །ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་
གསུམ་པ་སྦྱར། །དེ་ནི་ལྷག་དང་བཅས་པའོ། ། །
རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་ཡིན། །རྗེས་འཇུག་ཡི་གེ་
བཅུ་པོ་ཡི། །བཞི་པ་དགུ་པ་ལ་བཅུ་པ། །སྦྱར་བ་འབྱུང་ཁུངས་ས་ཡིན་ཏེ། །དགར་དང་
སྡུད་པའང་དེ་བཞིན་ཡིན། །གང་མིང་བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་ཡིན། །
གང་མིང་མཐའ་དང་མཐུན་པ་ཡི། །བཞི་པ་ལ་ནི་ཨི་སྦྱར་བ། །དགར་དང་བརྣན་པའི་ཚིག་
ཏུ་འགྱུར། །མིང་གང་རུང་བའི་བར་མཚམས་སུ། གསུམ་པ་ལ་ནི་གཉིས་པ་སྦྱར། །དེ་ནི་
སྡུད་དང་འབྱེད་པ་དང༌། །རྒྱུ་མཚན་ཚེ་སྐབས་གདམས་ངག་ལྔའོ། ། །
གང་མིང་གི་ནི་ཡ་མཐའ་རུ། །གསུམ་པ་ལ་ནི་ཨེ་སྦྱར་བ། །ཐ་སྙད་དབང་དུ་གསུམ་
ཡིན་ཏེ། །དངོས་པོའི་དབང་དུ་བཞི་རུ་འགྱུར། །དུས་ཀྱི་དབང་དུ་གཉིས་ཡིན་ནོ། །གང་
མིང་བརྗོད་པའི་དང་པོ་རུ། །དང་པོ་ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། །



ནམོང་རིག་མཛོད་མག། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གང་མིང་གི་ནི་མ་མཐའ་ན། །པུ་ལིངྒ་ཡི་སྒྲ་མེད་པ། །དེ་ལ་པུ་ལིངྒ་སྦྱར་ན། །བདག་པོའི་
སར་ནི་ཤེས་པར་བྱ། །གང་མིང་བརྗོད་པའི་ཡ་མཐའ་ན། །སྟི་ལིངྒ་ཡི་སྒྲ་མེད་པ། །དེ་ལ་སྤྱི་
ལིངྒ་སྦྱར་ན། །དགག་པའི་གནས་སུ་ཤེས་པར་བྱ། ། །
ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་བསྡུས་པ་ཡོད་ན་ཡང་། །དེ་
ནི་དེ་བཞིན་སྦྱར་བར་བྱ། །སྔོན་འཇུག་ཡོད་དམ་མེད་ཀྱང་རུང་། །མིང་གཞིའི་ཡི་གེ་གང་
ཡིན་ལ། །ཉིས་འབྲེལ་ཡོད་དམ་སུམ་འབྲེལ་ཡོད། །ཨཱ་ལི་བཞི་ལས་གང་ལྡན་ཡང་། །རྗེས་
འཇུག་བཅུ་པོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། །རྗེས་འཇུག་བཅུ་ཡི་དོན་
ཤེས་ན། །འབྲི་དང་ཀློག་དང་བཤད་རྣམས་ཀྱི། །མཚམས་སྦྱོར་སྒྲ་ལ་ཐོགས་མེད་ཅིང་། །
འབྲེལ་བ་སྨྲ་བའི་མཆོག་ཏུ་འགྱུར། །གཞན་ཡང་རྗེས་འཇུག་ཤེས་པ་ཡིས། །དོན་གྱི་སྦྱོར་
བ་མ་མཐོང་ཡང་། དོན་དང་མཐུན་པའི་སྦྱོར་བ་ཤེས། །རྗེས་འཇུག་སྦྱོར་བ་མཁས་པ་ན། །
ལུང་གི་དོན་དང་སྦྱོར་བ་དང་། །བླ་མའི་མན་ངག་གསུམ་སྦྱར་ནས། །དོན་གྱི་ཐོག་ཏུ་དབབ་
པར་བྱ། །
བསླབ་ལ་བརྩོན་པའི་གང་ཟག་གིས། །དང་པོ་ང་རོ་རྣམས་ལ་སྦྱང་། །སྔོན་འཇུག་
མིང་གཞི་རྗེས་འཇུག་གསུམ། །ཀློག་གི་ཆེད་དུ་བསླབ་པ་ཡིན། །རྗེས་འཇུག་བཞི་ཡི་སྦྱོར་
བ་ནི། །མཉན་བསམ་བསྟན་པའི་དོན་དུ་སྦྱར། །ཡན་ལག་དེ་དག་མཐུ་ཡིས་ནི། །འབྲས་
བུའི་ཆེད་དུ་དོན་ལ་དབབ། །བསླབ་པའི་རིམ་པ་འདི་ཡིས་ནི། །གང་ཞིག་འབད་པ་ཆུང་
ངུས་ཀྱང་། །ཤེས་རབ་མྱུར་དུ་གྲོལ་བར་འགྱུར། །དེ་ཕྱིར་དང་པོར་འདི་ཉིད་བསླབ། །དེ་
ནས་རྒྱས་པའང་མཉན་བྱས་ཏེ། །བསླབ་པ་གང་ལ་དད་པ་ཡི། །གཞུང་ཉིད་བླ་མ་དག་
ལས་མཉན། །སློབ་དཔོན་དེ་ཉིད་དུ་འཛིན་ཅིང་། །ལེ་ལོ་གཡེང་བ་རྣམ་པར་སྤངས། །ཟོ་
བཟང་དད་པ་ལ་བརྟེན་པ། །སྐྱེས་བུ་དེས་ནི་མྱུར་རྟོགས་ཏེ། །དེ་ལ་དུས་སུ་འདོམས་པར་
༤6-



ལུང་སྟོན་པ་རྩ་བ་སུམ་ཅུ་པ་དང་རྟགས་ཀྱི་འཇུག་པ།
བྱ༑ ༑ཅིག་ཤོས་དེ་ལས་ལྡོག་པའོ། །ལུང་སྟོན་པ་རྩ་བ་སུམ་ཅུ་པ་རྫོགས་སོ།། །། །
༈ ཕོ་ཡི་ཡི་གེ་འབའ་ཞིག་ལ། །སྡེ་བ་ཕྱེད་དང་བརྒྱད་གནས་པའང་། །སྡེ་ཚན་ལྔ་
རུ་དྲིལ་བྱས་ནས། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་བཞི་རུ། །སྡེ་པ་བཞི་པ་
ཡན་ཆད་དབྱེ། །ལྷག་མ་བཅུ་བཞི་གནས་པ་ལ། །ཙ་སོགས་གསུམ་ནི་ཅ་སོགས་སྦྱར། །ཝ་
ནི་བ་དང་སྦྱར་བར་བྱ། །ལྷག་མ་དྲུག་ནི་མོ་རུ་སྦྱར། །ར་ལ་ཧ་ནི་མོ་གཤམ་སྟེ། །ཨ་ནི་
མཚན་མེད་ཅེས་ཀྱང་བྱ། །
མོ་ཡི་ཡི་གེའི་ནང་ནས་ནི། །འཇུག་པའི་ཡི་གེ་བཅུ་དབྱུང་བྱ། །འཇུག་པ་བཅུ་ཡི་ནང་
ནས་ནི། །སྔོན་འཇུག་ཡི་གེ་ལྔ་དབྱུང་བྱ། །སྔོན་འཇུག་ཡི་གེ་ལྔ་པོ་ལ། །ཕོ་དང་མ་ནིང་མོ་
དང་ནི། །ཤིན་ཏུ་མོ་དང་བཞི་རུ་དབྱེ། །དེ་དག་རེ་རེའང་བཞི་བྱེད་དེ། །གང་ལ་འཇུག་བྱེད་
གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །གང་ལ་འཇུག་པར་བྱེད་ཅེ་ན། །ཕོ་ནི་
ཕོ་དང་མོ་ལ་འཇུག །མོ་ནི་མོ་དང་མ་ནིང་ལ། །མ་ནིང་ཡང་ནི་ཕོ་མོ་ལའོ། །ཤིན་ཏུ་མོ་ནི་མ་
ནིང་དང༌། །མོ་དང་ཤིན་ཏུ་མོ་ཉིད་ལའོ། །མི་འཇུག་པ་ནི་འདི་ལྟ་སྟེ། །ཕོ་ནི་མ་ནིང་ལ་མི་
འཇུག །མོ་ནི་ཕོ་ལ་འཇུག་པ་མིན། །མ་ནིང་རང་ལ་རང་མི་འཇུག །རང་གི་སྡེ་དང་འཕྲད་
པ་ན། །ཕོ་ཡང་མོ་ལ་འཇུག་མི་འགྱུར། །མ་ནིང་མོ་ཡང་དེ་བཞིན་ནོ། །
ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་པའི་ཚུལ་གྱིས་ཏེ། །མ་ནིང་རན་པར་
འཇུག་པ་ཡིན། །མོ་ནི་ཞན་པའི་ཚུལ་གྱིས་ཏེ། །ཤིན་ཏུ་མོ་ནི་མཉམ་པས་སོ། །ཅིའི་ཕྱིར་
འཇུག་པར་བྱེད་ཅེ་ན། །ཕོ་ནི་འདས་དང་གཞན་བསྒྲུབ་ཕྱིར། །མ་ནིང་གཉིས་ཀ་ད་ལྟར་
ཆེད། །མོ་ནི་བདག་ད་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་རོ། །
རྗེས་འཇུག་ཡི་གེ་བཅུ་པོ་ལ། །ཕོ་མོ་མ་ནིང་གསུམ་དུ་དབྱེ། །ཕོ་ལ་སྐྱེས་བུ་རབ་
འབྲིང་གསུམ། །མོ་ལ་མོ་དང་ཤིན་ཏུ་མོ། །མ་ནིང་འགྱུར་དང་མཚན་གཉིས་དང་། །མཚན་
ན
ཀུ
༤༼ག



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མེད་དག་དང་གསུམ་དུ་འདོད། །དེ་ཡང་བྱེད་པ་བཞི་བྱེད་དེ། །གང་ལ་འཇུག་བྱེད་གང་
གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །གང་ལ་ཡི་གེ་ཐམས་ཅད་ལ། །གང་གིས་
བཅུ་པོ་དེ་དག་གིས། །ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་དོན་གྱི་ཚུལ། །ཕོ་
གསུམ་མོ་གཉིས་མ་ནིང་གསུམ། །དྲག་ཞན་བར་མ་གསུམ་དུ་འཇུག །དྲག་པ་གསུམ་ཉིད་
ནང་ཕྲད་དམ། །གལ་ཏེ་ཞན་པ་ནང་ཕྲད་ན། །དེ་ལའང་ནང་གི་ཆ་ཤས་ཀྱིས། །དེ་ཡང་དྲག་
ཞན་གཉིས་སུ་དབྱེ། །མ་ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་པར་
འགྱུར། །ཞན་དང་ཕྲད་ན་ཞན་པར་འགྱུར། །གཉིས་ཀ་དག་དང་ཕྲད་གྱུར་ན། །དེ་ནི་
གཉིས་ཀ་ཅན་དུ་འགྱུར། །གཉིས་ཀ་དག་དང་མ་ཕྲད་ན། །གང་དུ་ཡང་ནི་མི་འགྱུར་རོ། །
དེས་ན་འགྱུར་དང་མཚན་གཉིས་དང་། །མཚན་མེད་དག་དང་གསུམ་དུ་འདོད། །དེ་ནི་སྒྲ་
ཡི་འཇུག་ཚུལ་ལོ། །
དོན་ནི་རྣམ་པ་གཉིས་ཡིན་ཏེ། །སྔ་མ་གང་ལྟར་གྱུར་པ་དང་། །ཕྱི་མ་གང་ལྟར་
འགྱུར་བའོ། །སྔ་མ་སྔོན་འཇུག་ལྔ་བཞིན་སྦྱར། །ཕྱི་མ་དག་གི་འདྲེན་ཚུལ་ནི། །ཕོ་ཡིས་ཕོ་
ཡི་མིང་མཐའ་དྲང་། །མོ་ཡིས་མོ་ཡི་མིང་མཐའ་དྲང༌། །མ་ནིང་གིས་ནི་མ་ནིང་ངོ༌། །མིང་
མཐའ་དེ་དག་ཉིད་ཀྱིས་ནི། །དེ་ཉིད་རང་ནི་སྒྲ་མཐུན་པའི། །ཆོས་དངོས་ལས་དང་བྱེད་པ་
དང༌། །སྦྱིན་དང་འབྱུང་ཁུངས་འབྲེལ་བ་དང༌། །གནས་དང་བོད་པའི་སྒྲ་ཡང་དྲང་། །གཞན་
ཡང་སླར་བསྡུ་ལྷག་བཅས་དང་། །འབྱེད་སྡུད་བསྟན་དང་བདག་པོ་དང་། །དགག་སྒྲུབ་
རྒྱན་དང་དུས་ལའང་འཇུག །དེ་དག་སྔ་ཤུགས་འདྲེན་པས་འབྱུང་། །དེ་དག་ནང་གསེས་
གང་འཇུག་པ། །འཐའ་སྦྱར་འོག་མའི་མིང་དོན་ལས། །སྤྱིར་འཇུག་ཡོད་དམ་བྱེད་པ་ཡོད། །
དེ་བཞིན་ཆེད་བྱེད་རྟེན་བྱེད་དང་། །ལས་བྱ་བླང་བྱ་བསྒྲུབ་པར་བྱ། །སྔོན་དུ་འོས་པ་གནས་
པའམ། །གཞན་ཡང་ཚིག་དོན་འོག་མ་ལས། །བསྡུ་རྒྱུ་ཡོད་དམ་མེད་པ་དང་། །གོང་མ་
~8ལ



ལུང་སྟོན་པ་རྩ་བ་སུམ་ཅུ་པ་དང་རྟོགས་ཀྱི་འཇུག་པ།
ལས་ཀྱང་དེ་བཞིན་ཏེ། །རྣམ་གྲངས་དག་ཀྱང་བཀོད་པ་ལས། །བསྐྱར་བ་ཡོད་དམ་མེད་པ་
དང༌། །ཕོ་སྒྲ་དང་ནི་མོ་སྒྲ་དག །མིང་གི་མཐའ་ན་ཡོད་མེད་དང་། །རྒྱན་དུ་གྱུར་པ་རྣམས་
ལ་ཡང་། །དོན་ལ་བསྙེགས་པ་ཡོད་མེད་དང་། །བསྟན་བྱ་ལྷག་མ་ཡོད་མེད་དང༌། །ཚིག་
དོན་རྫོགས་དང་མ་རྫོགས་ཀྱིས། །དེ་དག་ནང་གསེས་རྣམ་པར་དབྱེ། །
ཅི་ཕྱིར་འཇུག་པར་བྱེད་ཅེ་ན། །ཡི་གེའི་ཁོངས་ནས་མིང་དབྱུང་སྟེ། །མིང་གི་ཁོངས་
ནས་ཚིག་ཕྱུང་ནས། །ཚིག་གིས་དོན་རྣམས་སྟོན་པར་བྱེད། །མོ་ཡི་ཡི་གེ་མེད་པ་ན། །ཕོ་
ཡིག་བརྗོད་པ་མེད་པར་འགྱུར། །ཕོ་ཡིག་དེ་དག་རྣམས་ལ་ཡང་། །འཇུག་པར་བཅས་པ་
མེད་ན་ནི། །མིང་དང་ཚིག་ཀྱང་གསལ་མི་ནུས། །མིང་ཚིག་གསལ་བ་མེད་ན་ནི། །དོན་
རྣམས་བརྗོད་པར་མི་འགྱུར་རོ། །དེ་ལྟར་གྱུར་ན་འཇིག་རྟེན་དུ། །དོན་མཚོན་བརྗོད་པ་
ཀུན་ཀྱང་མེད། །རིག་བྱེད་སྨྲ་བའང་ཡོད་མི་འགྱུར། །ཉན་ཐོས་རང་རྒྱལ་སངས་རྒྱས་ཀྱི། །
བསླབ་པ་རྣམས་ཀྱང་མེད་པར་འགྱུར། །ཇི་ལྟར་འཇིག་རྟེན་སེམས་ཅན་རྣམས། །ཕུང་པོ་
ཁམས་དང་སྐྱེ་མཆེད་དང༌། །གྲུབ་མཐའ་གཞན་ཡང་ཡོད་ན་ཡང་། །རང་ཉིད་ཀྱིས་ནི་མི་
ཤེས་བཞིན། །དེ་བཞིན་ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་ཀྱང༌། །
རང་ཚུལ་དེ་ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །དེ་ཕྱིར་སྨྲ་བའི་དབང་ཕྱུག་གི །
རྗེས་སྨྲས་འདི་ཀུན་རྟོགས་གྱུར་ཅིག །
ཅེས་བྱཱ་ཀ་ར་ཎའི་རྩ་བ་སུམ་ཅུ་པ་དང་། རྟགས་ཀྱི་འཇུག་པ་གཉིས་སློབ་དཔོན་ཨ་
ནུས་མཛད་པ་རྫོགས་སོ།། །།
ཚ་
འ9



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
༼ག)
༄༅། །ཡུལ་གངས་ཅན་པའི་སྐད་བརྡ་སྤྲོད་པར་བྱེད་པའི་བསྟན་བཅོས་
སུམ་ཅུ་པའི་སྙིང་པོ་མདོར་བསྡུས་པ་ཐུ་མིའི་དགོངས་རྒྱན་
ཞེས་བྱ་བ་བཞུགས་སོ། །
དཀར་དྲུང་པདྨ་རྡོ་རྗེ།
ན་མོ་གུ་རུ་མཉྫ་ཤྲཱི་ཡེ། འཇམ་དབྱངས་བླ་མ་སམྦྷོ་ཊར། །གུས་བཏུད་བོད་ཀྱི་བརྡ་
སྤྲོད་གཞུང༌། །སུམ་ཅུའི་ཡང་སྙིང་བློ་དམན་གྱིས། །གོ་བདེའི་ཕྱིར་ན་རབ་གསལ་བྱ། །
ཐོག་མར་གི་གུ་ཞབས་ཀྱུ་དང་། །འགྲེང་བུ་ན་རོ་རྣམ་བཞི་ནི། །གསལ་བྱེད་ཡོངས་
ལ་རིས་མེད་ཕྱིར། །དབྱངས་སམ་ཨཱ་ལི་ཞེས་སུ་གྲགས། །ཡི་གེ་ཀ་མད་སུམ་ཅུ་ལ། །
གསལ་བྱེད་དམ་ནི་ཀཱ་ལི་ཟེར། །དེ་དག་བཞི་ཚན་སྡེ་པ་སྟེ། །སྡེ་པ་ཕྱེད་དང་བརྒྱད་ཅེས་
གྲགས། །དེ་ལས་ག་ང་ད་ན་བ། །མ་འ་ར་ལ་ས་བཅས་བཅུ། །མིང་གཞི་ཀུན་གྱི་མཐར་
འཇུག་ཕྱིར། །རྗེས་འཇུག་བཅུ་འམ་མཐའ་རྟེན་ཟེར། །དཔེར་ན་མཆོག་གང་མཆོད་དོན་
ཐོབ། །ལམ་དཀའ་མཐར་གསལ་བྱས་ལྟ་བུ། །མ་ཟད་རྗེས་འཇུག་ན་ར་ལར། །ཡང་
འཇུག་ད་དྲག་ཐོབ་པའི་ཚུལ། །འདས་བསྐུལ་མིང་མཐའ་དྲག་འདྲེན་སོགས། །སྒྲ་ཤུགས་
དག་ལ་བལྟོས་ཏེ་དཔེར། །ཆོས་བསྟནད་དབང་བསྐུརད་བཀའ་བསྩལད་དང་། །སྟོནད་
ཅིག་སྐུརད་ཅིག་བཀའ་སྩོལད་ཅིག །མཁྱེནད་ཅིང་བསྐུརད་ཏེ་གསོལད་བ་བཞིན། །
རྒྱུ
~ 1(]ཀ



。
ཡུལ་གངས་ཅན་པའི་སྐད་བརྡ་སྤྲོད་པར་བྱེད་པའི་བསྟན་བཅོས་སུམ་ཅུ་པའི་སྙིང་པོ་བསྡུས་པ་ཐུ་མིའི་དགོངས་རྒྱན།
བརྗོད་བདེ་འདྲེན་པའི་དཔེར་བརྗོད་མཛོད། །ག་ང་བ་མར་ཡང་འཇུག་ས། །ཐོབ་དཔེ་
གྲོགས་བརྫངས་བསྡེབས་བཅོམས་བཞིན། །ག་ད་བ་མ་འ་ལྔ་ནི། །ཝ་འ་ཧ་ཨ་བཞི་མ་
གཏོགས། །གསལ་བྱེད་འབོད་ལ་སྔོན་འགྲོའི་ཕྱིར། །སྔོན་འཇུག་ལྔ་འམ་འཕུལ་བྱེད་ཟེར། །
དཔེར་ན་ག ཡུ་དགུ་བདེ་མཚོ་འདྲ། །སྔོན་འཇུག་རྗེས་འཇུག་ཁྲོད་ནས་བཙལ། །རྗེས་
འཇུག་ཀཱ་ལིའི་ཁོངས་ནས་དབྱུང་། །དེ་འཕྲོས་ཡི་གེ་ཉི་ཤུར་ནི། །མིང་གཞི་ཞེས་བྱ་ཚེག་
བར་དུ། །གཉིས་གསུམ་སྦྲེལ་ལམ་དབྱངས་ལྡན་ཡང་། །སྔོན་རྗེས་མེད་ན་རང་སྒྲ་ལས། །
སྡེབ་སྦྱོར་ཁྱད་པར་གཞན་ཡོན་མིན། །འཇུག་པའང་མ་ཡིན་སྦྱར་མི་བྱ། །དཔེར་ན་ཁཞོཉ་
ལྟ་བུ། །མགོ་འདོགས་དབྱངས་ལྡན་མི་ལྡན་རུང་། །སྡེབ་ཀྱི་སྔོན་རྗེས་མིང་གསུམ་གྱི། །
དབྱེ་བ་དཔེར་ན་མཆོག་སོར་བཞག །མ་སྔོན་ག་རྗེས་ཆོ་མིང་གཞི། །འདིས་མཚོན་ཀུན་
ཁྱབ་སྡེབ་ཡིག་གི །མིང་གཞི་རྣམ་གཉིས་སོ་སོར་དབྱེ། །རྗེས་འཇུག་དག་ལ་བལྟོས་པའི་
ཕྲད། །རྣམ་དབྱེར་བཅས་དང་མི་བལྟོས་པ། །རང་དབང་ཅན་གྱི་ཕྲད་གཉིས་ལས། །རྣམ་
དབྱེར་བཅས་ལ་བརྒྱད་དབྱེ་སྟེ། །སླར་བསྡུ་ལ་དོན་ཨི་ལྡན་དང༌། །རྒྱན་སྡུད་ལྷག་བཅས་
འབྱེད་སྡུད་དང་། །འབྱུང་ཁུངས་འབོད་སྒྲ་དང་བཅས་སོ། །དང་པོ་སླར་བསྡུ་འདི་ལྟ་སྟེ། །
གང་རུང་མིང་མཐའི་རྗེས་འཇུག་ལ། །ཨོ་སྦྱར་གོ་ངོ་དོ་ནོ་བོ། །མོ་འོ་རོ་ལོ་སོ་དངོས་དང༌། །
ཤུགས་བསྟན་དྲག་ཏོ་མཐའ་མེད་འོ། །གཞན་རྣམས་རྗེས་འཇུག་རང་རང་ལ། །ན་རོ་སྦྱར་
འཐུས་དཔེ་རིམ་བཞིན། །བསྟནད་ཏོ་གྱུརད་ཏོ་བཀའ་བསྩལད་ཏོ། །དེ་འོ་འདུག་གོ་ངས་
མཐོང་ངོ༌། །བཅད་དོ་ཐོན་ནོ་ཆོས་བསྒྲུབ་བོ། །འཛོམ་མོ་དགའ་འོ་དར་འཕྱར་རོ། །
གསོལ་ལོ་རྒྱས་སོ་ལྟ་བུ་སྟེ། །སྐབས་དོན་རྫོགས་སྒྲ་སྟོན་པའི་ཕྱིར། །སུམ་ཅུ་པ་ལས་སླར་
བསྡུ་དང༌། །སྨྲ་སྒོའི་གཞུང་ལས་ཟླ་སྡུད་དང་། །དག་ཡིག་རྣམས་ནས་རྫོགས་ཚིག་ཅེས། །
དོན་གཅིག་མིང་གི་རྣམ་གྲངས་ཏེ། །འདི་སྐབས་ལྷུག་པར་ཤད་འཕར་ཐོབ། །བྱ་ཟིན་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འདས་སྒྲའི་སླར་བསྡུ་དངོས། །མ་འོངས་སླར་བསྡུ་ཙམ་པོར་འདོད། །རྟགས་འཇུག་རྟོགས་
པས་མཐའ་ཆོད་འགྱུར། །གཉིས་པ་ལ་དོན་འདི་ལྟ་སྟེ། །སུ་རུ་ར་དུ་ན་ལ་དངོས། །ཤུགས་
བསྟན་ཏ་ཡིག་ཨུ་ལྡན་བཅས། །རྣམ་དབྱེ་གཉིས་བཞི་བདུན་པ་དང་། །དེ་ཉིད་ཚེ་སྐབས་
ལྔར་འཇུག་དཔེར། །ཕྱོགས་སུ་ནོར་བཙལ་ལུས་སུ་བསྐོན། །གཞིས་སུ་ནོར་ལྡན་གཟུགས་
སུ་གྲུབ། །ན་རྒས་དུས་སུ་འགྱོད་མེད་མཛོད། །རུ་སོགས་ལྷག་མ་རྣམས་ཀྱང་འགྲེ། །འདི་
སྐབས་སུམ་འགྲེལ་མཁན་འགས་ཀྱང་། །དཔེར་བརྗོད་འཁྱོག་པོར་བཀོད་གྱུར་ན། །བློ་
གསར་བ་ལ་ཆ་ཅི་ཡོད། །དེ་སླད་གསལ་བར་བཤད་ཀྱི་ཉོན། །རྒྱ་སྐད་སི་ནས་སུཔྲ་བར་
གྱི༑ ༑རྣམ་དབྱེ་དངོས་གནས་ཉེར་གཅིག་དང་། །འབོད་པའི་དོན་ལ་སི་ཨོ་ཛས། །ཁ་གྲངས་
ཉི་ཤུ་རྩ་བཞི་རུ། །བསྒྲུབ་ལུགས་བོད་ལ་མ་ཁྱབ་ཀྱང་། །དག་རྣམས་བལྡབས་བསྐོར་བོད་
ལའང་འདོད། །དེ་ཡང་བླ་མ་གཅིག་ཚིག་དང་། །བླ་མ་དག་ནི་གཉིས་ཚིག་དང༌། །བླ་མ་
རྣམས་ནི་མང་ཚིག་གིས། །རྣམ་དབྱེ་བརྒྱད་གསུམ་ཉེར་བཞིའི་ཚུལ། །བོད་ལུགས་རྣམ་
དབྱེ་དང་པོ་ལ། །གསལ་བྱེད་སྒྲས་ཟིན་མེད་པའི་ཕྱིར། །དངོས་ཀུན་ངོ་བོ་ཙམ་བརྗོད་པ། །
དཔེར་ན་གཅིག་ཚིག་བླ་མ་བཞིན། །རྣམ་དབྱེ་གཉིས་པ་བྱ་ཡུལ་ལ། །བྱ་བ་བྱས་ནུས་སྟོན་
པ་ལས། །བྱེད་པོ་དངོས་སུ་གསལ་དགོས་མེད། །དཔེར་ན་བླ་མར་ནོར་བཅོལ་བཞིན། །
རྣམ་དབྱེ་གསུམ་པ་བྱེད་པའི་སྒྲས། །བྱེད་ལས་བྱས་པར་སྟོན་པ་ལས། །བྱ་ཡུལ་དངོས་སུ་
གསལ་མིན་འདྲ། །དཔེར་ན་བླ་མས་ཆོས་གསུངས་བཞིན། །རྣམ་དབྱེ་བཞི་པ་དགོས་ཆེད་
སྒྲས། །ཆེད་ཕྱིར་སླད་དོན་སྒྲས་ཟིན་ནམ། །བྱ་བ་བྱས་པས་བྱ་ཡུལ་དེར། །ཕན་གནོད་ནུས་
པའི་ཁྱད་སྟོན་དཔེར། །བླ་མར་འཚོ་བ་དྲོངས་ལྟ་བུ། །རྣམ་དབྱེ་ལྔ་པ་འབྱུང་ཁུངས་ནི། །
བྱུང་དང་འབྱུང་སའི་ཁུངས་སྟོན་ཏེ། །དཔེར་ན་བླ་མ་ན ས་ཞུས་བཞིན། །རྣམ་དབྱེ་དྲུག་པ་
འབྲེལ་སྒྲ་ནི། །ཆོས་སོགས་ཕན་ཚུན་འབྲེལ་ཙམ་ལས། །བྱ་བའི་ནུས་པ་ཡེ་མེད་དེ། །
མ]2ག



ཡུལ་གངས་ཅན་པའི་སྐད་བརྡ་སྤྲོད་པར་བྱེད་པའི་བསྟན་བཅོས་སུམ་ཅུ་པའི་སྙིང་པོ་བསྡུས་པ་ཐུ་མིའི་དགོངས་རྒྱན།
དཔེར་ན་བླ་མའི་གསུང་ལྟ་བུ། །རྣམ་དབྱེ་བདུན་པ་རྟེན་གནས་ནི། །ཡུལ་དེར་ཡོད་པའི་
དོན་ཙམ་ལས། །བྱ་བ་ནམ་ཡང་བྱེད་མིན་ཏེ། །དཔེར་ན་བླ་མར་ཆོས་ཡོད་བཞིན། །རྣམ་
དབྱེ་བརྒྱད་པ་གང་ཟག་ལ། །འབོད་སྒྲ་སྦྱར་བ་ཙམ་ཞིག་ལས། །གཞན་པའི་སྒྲ་དོན་ཡོད་
མིན་ཏེ། །དཔེར་ན་ཀྱེ་ཀྱེ་བླ་མ་བཞིན། །དེ་རྣམས་བློ་ངོར་ཤན་ཕྱེ་ནས། །གཞུང་དོན་
གཉིས་བཞི་བདུན་སོགས་ནི། །ལྗོངས་སུ་གར་བརྩེས་གཉིས་པའི་དཔེ། །ལྗོངས་ནི་རྣམ་
དབྱེ་དང་པོ་འམ། །བྱ་བའི་ཡུལ་ཡིན་སུ་ལ་དོན། །གར་ནི་བྱེད་པོའི་དངོས་པོ་མཚོན། །
ལས་དང་བྱ་བ་དོན་གཅིག་ཉིད། །བརྩེ ས་ནི་བྱ་བ་བྱས་པ་འོ། །དེས་ཀྱང་གཏིང་ཕུགས་མ་
རྟོགས་ན། །སླར་ཡང་གཉིས་པའི་དཔེར་བརྗོད་ནི། །སྣོད་དུ་བཅུད་བླུག་ལྟ་བུ་ལ། །སྣོད་
ནི་རྣམ་དབྱེ་དང་པོ་འམ། །བྱ་བའི་ཡུལ་ཡིན་དུ་ལ་དོན། །བཅུད་ནི་བྱེད་པོའི་དངོས་པོ་
མཚོན། །ལས་དང་བྱ་བ་དོན་གཅིག་ཉིད། །བླུག་ནི་བྱ་བ་བྱས་པ་འོ། །བྱེད་པ་པོ་ནི་མངོན་
སུམ་དུ། །སྒྲས་ཟིན་མེད་ཀྱང་ཤུགས་བསྟན་ཡིན། །འདིས་མཚོན་རྒྱ་ཆེར་སྦྱར་བར་བྱ། །
དབུལ་པོར་ནོར་སྦྱིན་བཞི་པའི་དཔེ། །དབུལ་པོ་བྱ་ཡུལ་ར་ལ་དོན། །ནོར་ནི་དངོས་པོ་
སྦྱིན་བྱ་བ། །འདི་ལ་དངོས་དང་རྗེས་འབྲེལ་ཏེ། །དངོས་ནི་དགོས་ཆེད་སྒྲས་ཟིན་དང་། །བྱ་
བས་ཡུལ་ལ་ཕན་ནུས་སྒྲ། །ལྡན་བཞི་མི་ལྡན་གཉིས་པ་སྟེ། །འདི་ལའང་བྱེད་པོ་ཤུགས་
བསྟན་ནོ། །རྗེས་འབྲེལ་ཡི་གེ་འདྲི་བ་ལ། །སྣག་ཤོག་སྨྱུ་གུ་དགོས་ལྟ་བུ། །རྒྱ་མཚོར་ནོར་
བུ་བདུན་པའི་དཔེ། །རྒྱ་མཚོ་རྟེན་གནས་ར་ལ་དོན། །ནོར་བུ་བརྟེན་པའི་ན་ལའང་འདིར། །
ཕྱོགས་མཐུན་བྱ་བ་མི་བྱེད་གཤིས། །བྱེད་པོའང་མེད་པ་ཤེས་པར་བྱ། །དེ་གསུམ་ལ་ནི་
དངོས་པོ་གཉིས། །ཚོགས་པའི་ནུས་པ་སྟོན་པ་ཡིན། །གཉིས་པའི་ནང་ཚན་དེ་ཉིད་ནི། །བྱ་
དངོས་དང་ནི་བྱ་བ་སོགས། །ངོ་བོ་གཅིག་གྱུར་དེ་ཉིད་ཡིན། །དངོས་གཅིག་ཁོ་ནའི་ཁྱད་
ཆོས་དང་། །རྣམ་འགྱུར་བྱ་རྒྱུ་བྱ་བ་གཅིག །བྱེད་ལས་གསལ་བྱེད་བསྐུལ་ཚིག་དང༌། །
-13



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སྨོན་པ་སོགས་ལ་འཇུག་སྟེ་དཔེར། །ཁྱད་ཆོས་ཁྱོད་གདོང་ལྷག་པ ར་མཛེས། །རྣམ་འགྱུར་
བདག་ཉིད་ལྷ་རུ་གསལ། །བྱ་རྒྱུ་བྱ་བ་གཅིག་གྱུར་ནི། །རྡོ་རྗེ་སེམས་དཔའ་བསྒོམ་པར་བྱ། །
བྱེད་ལས་སྦྱིན་པ་གཏོང་བར་བྱེད། །བསྐུལ་ཚིག་དངོས་གྲུབ་བསྩལ་དུ་གསོལ། །སྨོན་པ་ཡེ་
ཤེས་རྟོགས་པ ར་ཤོག །འདི་སྐབས་ན་ལ་གཉིས་མི་འཇུག །དཔེར་བརྗོད་རྒྱ་ཆེར་རྟོགས་
པར་མཛོད། །འགྲོ་ཁར་བརྡ་སྤྲད་ཚེ་སྐབས་དཔེ། །འགྲོ་ནི་བྱ་བ་ཁ་ཆེ་སྐབས། །ར་ནི་ལ་
དོན་བརྡ་དངོས་པོ། །སྤྲད་ནི་བྱ་བ་བྱས་པ་འོ། །འདི་ལ་བྱ་ཡུལ་མི་དམིགས་ཏེ། །བྱ་བ་
གཉིས་ཚོགས་ནུས་པ་ཡིན། །ཚེ་སྐབས་དུས་མཚམས་ཁ་རྣམས་འདྲ། །བསྡོམས་ཚིག་
བཅས་དང་ཕྲད་པ་ན། །ར་མཐས་དང་སྒྲའི་སྡུད་སྒྲ་སྟོན། །མཚོར་བཅས་ལྷ་མིར་བཅས་
ལྟ་བུ། །སྨྲ་སྒོར་ན་ལའི་འཇུག་ཚུལ་གཞན། །གསུངས་པ་རྣམས་ཀྱང་འདིར་སྦྱར་ཞིང་། །ན་
ལ་བར་གྱི་གསལ་བྱེད་ལའང་། །འཇུག་སྟེ་འགྲོ་ན་མི་འགྲོ་ཐོངས། །བྱེད་ལ་མི་བྱེད་ཞོག་
ལྟ་བུ། །ལ་དོན་སྒྲ་རྣམས་དོན་སྦྱོར་ནི། །ས་སུ་ག་བ་དྲག་མཐར་ཏུ། །ང་ད་ན་མ་ར་ལ་དུ། །
འ་དང་མཐའ་མེད་ར་རུའི་དཔེར། །སྒོས་སུ་གཅིག་ཏུ་མཐའ་འཁོབ་ཏུ། །ཀུནད་ཏུ་བྱང་དུ་
བོད་དུ་ནི། །གཏན་དུ་འགྲམ་དུ་ལྷག་པར་དུ། །མཇལ་དུ་རྫོང་དགར་རྫོང་དགའ་རུ། །
བོད་ཡུལ་ལྷ་སར་ལྷ་ས་རུ། །ཁྲོམ་ན་འདུག་པ་ཞོལ་ལ་བཙོངས། །འདིས་མཚོན་རྒྱ་ཆེར་
སྦྱར་བར་བྱ། །གསུམ་པ་འབྲེལ་སྒྲའམ་ཨི་ལྡན་ནི། །གི་ཀྱི་གྱི་འི་ཡི་ལྔ་སྟེ། །བརྗོད་དོན་
ཡན་ལག་ཡན་ལག་ཅན། །རྟེན་དང་བརྟེན་པ་གཞི་མཐུན་དཔེར། །ལུས་ཀྱི་ལག་པ་ཤིང་
གི་བྱ། །གསེར་གྱི་རྒྱལ་མཚན་ལྟ་བུ་འོ། །རྒྱས་པར་ཡུལ་དང་ཡུལ་ཅན་སོགས། །རིམ་
གྱིས་རྒྱ་ཆེར་རྟོགས་པར་མཛོད། །ཨི་ལྡན་སྒྲ་དོན་སྦྱོར་ཚུལ་ནི། །ད་དྲག་ཅན་དང་ད་བ་
སར། །ཀྱི་སྦྱོར་ག་ང་གཉིས་ལ་གི །ན་མ་ར་ལ་བཞི་མཐར་གྱི། །འ་དང་མཐའ་མེད་འི་
ཡིའི་དཔེར། །དམ་ཆོས་བསྟནད་ཀྱི་རབ་འབྱོརད་ཀྱི། །བསྩལད་ཀྱི་ཁྱོད་ཀྱི་ཁང་རྒྱབ་ཀྱི། །
༤ 14ལ



ཡུལ་གངས་ཅན་པའི་སྐད་བརྡ་སྤྲོད་པར་བྱེད་པའི་བསྟན་བཅོས་སུམ་ཅུ་པའི་སྙིང་པོ་བསྡུས་པ་ཐུ་མིའི་དགོངས་རྒྱན།
ལྷས་ཀྱི་ལྟག་གི་མཚོ་རྫི་ང་གི། །རྒྱུན་གྱི་འགྲམ་གྱི་ཤར་གྱི་ཕྱོགས། །ཞོལ་གྱི་སྲང་མཐའི་
སྒོས་མཛའ་ཡི། །ཤིང་རྩེའི་བྱ་ཡི་ལྟ་བུའོ། །འབྲེལ་སྒྲར་ས་ཞུགས་བྱེད་སྒྲ་ཞེས། །དངོས་
ཤུགས་གཉིས་ལས་དངོས་བསྟན་ནི། བཤད་ཁྲིད་ལུགས་སུ་བྱེད་སྒྲ་ཀུན། །བྱེད་པ་པོ་རུ་
བརྡ་སྤྲོད་མཛད། །ཞལ་ལུང་ལུགས་སུ་བྱེད་སྒྲ་ཀུན། །བྱེད་པོའི་ས་རུ་བརྡ་སྤྲོད་མཛད། །ཐུ་
མིའི་འདོམས་ལྡོག་དགོངས་གཞི་ཡང་། །འདི་དོན་ཡིན་པར་མཁས་འགས་བཞེད། །
ཤུགས་བསྟན་མིང་སྒྲ་དབྱེ་བ་སོགས། །ཅི་ཕྱིར་འཇུག་ཏུ་ཤེས་པར་བྱ། །བཞི་པ་རྒྱན་སྡུད་
ཅེས་བྱ་བ། །ཀྱང་ཡང་འང་གསུམ་ཚིག་སྔ་ཕྱི། །མི་མཐུན་མཐུན་དང་སྡུད་པའི་དཔེར། །
བཤད་ཀྱང་མི་གོ་སྦྱོང་ཡང་སྦྱོང་། །འདི་ནའང་འདུག་གོ་ལྟ་བུ་འོ། །རྒྱན་སྡུད་སྒྲ་དོན་སྦྱོར་
ཚུལ་ནི། །ག་ད་བ་ས་དྲག་མཐར་ཀྱང་། །ང་ན་མ་ར་ལ་མཐར་ཡང་། །འ་དང་མཐའ་མེད་
འང་ཡང་དཔེར། །འཇོག་ཀྱང་གསོད་ཀྱང་གཡུལ་འཐབ་ཀྱང་། །བྲོས་ཀྱང་བསྐོརད་ཀྱང་
གཞུ་བཀང་ཡང་། །གཞན་ཡང་འཛོམ་ཡང་གྲི་འཕྱར་ཡ ང་། །རྒྱལ་ཡ ང་དགའ་འང་བློ་
མཛའ་ཡང་། །བདེ་འང་སྤྲོ་ཡང་ལྟ་བུ་འོ། །ལྔ་པ་ལྷག་བཅས་ཏེ་དེ་སྟེ། །བརྗོད་དོན་ལྷག་
ལུས་ཡོད་པར་གོ །ཅིང་ནས་སྒྲ་མཐུན་བསྐོར་ཏེ་སོང་། །མཚམས་སྦྱོར་ཞེས་བྱ་དམ་བཅའ་
ནི༑ ༑རྟེན་མཆོག་གསུམ་སྟེ་སྐུ་གསུང་ཐུགས། །གཞན་འདྲེན་དཔོན་ཏེ་གཉེན་ཀྱང་ངོ༌། །
གཞན་འདྲེན་ལ་དང་ཕྱོགས་མཐུན་ཙམ། །ལྷག་བཅས་སྒྲ་དོན་སྦྱོར་ཚུལ་ནི། །ན་ར་ལ་ས་
ཏེ་རྐྱང་དང་། །ད་དེ་ག་ང་བ་མ་འ། །མཐའ་མེད་ས་སྟེ་དཔེར་བརྗོད་ན། །གྱོན་ཏེ་བསྐོར་ཏེ་
ཀུན་ཉུལ་ཏེ། །ཟོས་ཏེ་བཤད་དེ་ཉམས་འདུག་སྟེ། །ཡོང་སྟེ་བཏབ་སྟེ་གཉེན་འཛོམ་སྟེ། །
གཡའ་སྟེ་འགྲོ་སྟེ་ལྟ་བུ་འོ། །དྲུག་པ་འབྱེད་སྡུད་ཅེས་བྱ་དངོས། །གམ་ངམ་དམ་ནམ་བམ་
མམ་འམ། །རམ་ལམ་སམ་དང་ཤུགས་བསྟན་ནི། །ཏམ་བཅས་འདི་དག་དབྱེ་གཞི་ལས། །
བཀྲལ་སྡུད་དྲི་ཚོམ་སོགས་ལ་འཇུག །བཀྲལ་བ་དཔེར་ན་ལྟུང་རྩ་ནི། །གསོད་དམ་རྐུ་འམ་
མ]5–
。



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཡེམ་མམ་རྫུན། །སྡུད་པ་གསོད་དམ་རྐུ་བ་འམ། །གཡེམ་མམ་རྫུན་ནི་ལྟུང་རྩ་འོ། །དྲི་
ཚིག་ཁྱོད་ཀྱིས་རྫུན་ཤེས་སམ། །ཐེ་ཚོམ་ཤེས་སམ་མི་ཤེས་སྙམ། །དག ག་ཚིག་དེ་འདྲ་
དཔེ་སྲིད་དམ། །ལྟ་བུ་རྒྱ་ཆེར་རྟོགས་པར་མཛོད། །འབྱེད་སྡུད་སྒྲ་དོན་སྦྱོར་ཚུལ་ནི། །
སྐབས་འདིར་མ་དང་རྫོགས་ཚིག་སྐབས། །ན་རོ་དག་གི་ཁྱད་པར་ལས། །སྦྱོར་ཚུལ་དབྱེར་
མེད་གཅིག་ཤེས་བྱ། །ར་རུ་འི་ཡི་འང་ཡང་དང་། །འོ་འུ་འམ་ནི་ཚིག་རྐང་ལ། །ཁ་སྐོང་མི་
དགོས་ཚེག་མེད་དང་། །དགོས་ན་བར་ཚེག་བྱ་སྟེ་དཔེར། །ནམ་མཁར་ཉི་མ་ཤར་ཁ་རུ། །
བླ་མའི་གསོལ་འདེབས་འདོན་པ་ཡི། །ཆོས་པའང་དགའ་སྟེ་ཁྱིམ་པ་ཡང་། །མང་པོའོ་དེ་
རྩིས་གཟབ་བྱ་འོ། །ཟེའུ་འབྲུའི་སྟེང་ན་ཁྱེ་འུ་ཆུང་། །སྤྲུལ་སྐུའམ་ཡང་ན་ལྷའི་བུ་འམ། །ལྟ་
བུ་རྒྱ་ཆེར་རྟོགས་པར་མཛོད། །བདུན་པ་འབྱུང་ཁུངས་དངོས་དང་འདྲ། །དངོས་ནི་སྤྲིན་
ནས་ཆར་བབས་དང་། །འདྲ་བ་གནམ་ནས་ཆར་བབས་བཞིན། །དགར་གཞི་དགར་ཆོས་
མཐུན་མི་མཐུན། །བྱ་བ་ཡོན་ཏན་རྫ་ས་སྡུད་དཔེ། །དགར་གཞི་དགར་ཆོས་མཐུན་པར་
ནས། །མི་ཡི་ནང་ནས་མཁས་པ་མཆོག །མི་མཐུན་པ་ལ་ལས་འཇུག་སྟེ། །ལྷ་ལས་འདྲེ་
བྱམས་ལྟ་བུ་འོ། །བྱ་བ་ཉལ་ལས་ལངས་པ་དགའ། །ཡོན་ཏན་རྩིས་ལས་ཡི་གེ་འདམ། །
རྫས་ནི་རྡེལ་ལས་སྨྱུ་གུ་དགའ། །སྡུད་པའི་སྒྲ་ལ་ནས་འཇུག་སྟེ། །བོད་ནས་རྒྱ་ནག་བར་
ལྟ་བུ། །ཡི་གེ་ན ས་དང་ལས་གཉིས་ཡིན། །བརྒྱད་པ་འབོད་སྒྲ་དངོས་ནི་ཀྱེ། །ཤུགས་
བསྟན་ཀྭ་ཡེ་ཝ་ཡེ་སྟེ། །མཆོག་འབྲིང་དམན་པའི་ཁྱད་ཀྱིས་དབྱེ། །ཀྱེ་ཀྱེ་རྒྱལ་པོ་ཀྭ་ཡེ་
གྲོགས། །ཝ་ཡེ་བྲན་འཁོལ་ལྟ་བུ་སྟེ། །ཐོག་མར་འབོད་པ་ལྷུག་པར་གཙོ། །བཅད་པར་
གནས་གསུམ་ཁྱད་མེད་དཔེར། །ཀྱེ་ཀྱེ་རྗེ་བཙུན་འཇམ་པའི་དབྱངས། །འཇམ་པའི་
དབྱངས་ཀྱི་དངོས་གྲུབ་སྩོལ། །དངོས་གྲུབ་སྩོལ་མཛོད་འཇམ་མགོན་ཀྱི། །ལྟ་བུ་རྒྱ་ཆེའི་
དཔེ་བརྗོད་མཛོད། །གཉིས་པ་རང་དབང་ཅན་གྱི་ཕྲད། །ནི་སྒྲ་དང་སྒྲ་དེ་སྒྲ་དང་། །གང་
ལ16ལ



༠
ཡུལ་གངས་ཅན་པའི་སྐད་བརྡ་སྤྲོད་པར་བྱེད་པའི་བསྟན་བཅོས་སུམ་ཅུ་པའི་སྙིང་པོ་བསྡུས་པ་ཐུ་མིའི་དགོངས་རྒྱན།
སྒྲ་བདག་སྒྲ་དགག་སྒྲ་འོ། །ནི་སྒྲ་མཆོག་དམན་དགར་བ་དང་། །ཐད་བཙུགས་བརྙན་དང་
ཁ་སྐོང་དཔེར། །མཆོག་དགར་རྒྱལ་ནི་མི་ཡི་གཙོ། །དམན་དགར་ཁྱི་ནི་གཅན་གཟན་ཐ། །
ཐད་བཙུགས་ཁྱོད་ནི་འཆི་མི་དྲན། །བརྣན་པ་བཟའ་བཏུང་ནོར་ནི་ཡོད། །ཞིབ་ན་ཐམས་
ཅད་བརྣན་ཁོངས་འདུ། །ཁ་སྐོང་དགེ་བཅུ་སྤྱོད་པར་ནི། །ལྟ་བུ་རྒྱ་ཆེར་རྟོགས་པར་མཛོད། །
དང་སྒྲ་སྡུད་དང་འབྱེད་པ་དང་། །རྒྱུ་མཚན་ཚེ་སྐབས་གདམས་ངག་དཔེར། །སྡུད་པ་ས་
དང་ཆུ་དང་མེ། །རླུང་དང་ནམ་མཁའ་འབྱུང་ལྔ་སྟེ། །འབྱེད་པ་འབྱུང་ལྔ་ས་དང་ཆུ། །མེ་
དང་རླུང་དང་ནམ་མཁའ་འོ། །རྒྱུ་མཚན་གྲོང་ཁྱེར་མཐོང་བ་དང་། །མི་ནོར་ཕྱུགས་སོགས་
ཡོད་པར་ཤེས། །ཚེ་སྐབས་སྟོན་ཟླ་ཤར་བ་དང་། །བསིལ་ལྗོངས་ལོ་འབྲས་སྨིན་པར་བྱེད། །
གདམས་ངག་སྙིང་པོའི་ཆོས་ཀྱིས་དང༌། །ལྟ་བུ་རྒྱ་ཆེར་རྟོགས་པར་མཛོད། །དེ་སྒྲ་ཐ་སྙད་
དངོས་པོ་དུས། །ཐ་སྙད་དབང་དུ་གསུམ་ཡིན་ཏེ། །ཐ་སྙད་འདས་དང་རྣམ་གྲངས་གཞན། །
ལྷག་བཅས་དེ་དང་གསུམ་དུ་འགྱུར། །ཐ་སྙད་ཆོས་རྒྱལ་དེ་མཛངསཤིང་། །དེ་ནི་ཐུགས་
སྒམ་དེ་དཀྱེལ་ཆེ། །རྣམ་གྲངས་དེ་ལ་གསེར་ཆབ་གསོལ། །བྱ་བས་ཡུལ་དེ་གསལ་བར་
བྱེད། །ལྷག་བཅས་བསྡད་དེ་ཆོས་སློབས་བཞིན། །དངོས་པོ་བདེན་པ་གསང་བ་དང་། །
བདག་གི་བ་དང་ཕ་རོལ་ལོ། །བདེན་པ་དེ་རང་ཡིན་ལྟ་བུ། །གསང་བ་གཏམ་དེ་མ་ཤོད་
ཅིག །བདག་གི་བ་དང་ངའི་ཁྱིམ་དེ། །ཕ་རོལ་གཙང་ཆུ་དེ་ལྟ་བུ། །དུས་ནི་འདས་དང་མ་
འོངས་ཏེ། །ད་ལྟར་འདི་ལས་དེ་འཇུག་མིན། །འདས་པ་སྔ་ལོའི་བདེ་སྐྱིད་དེ། །མ་འོངས་
སང་གི་ལས་དོན་དེ། །ད་ལྟར་བདག་གི་བསོད་ནམས་འདི། །ལྟ་བུ་རྒྱ་ཆེར་རྟོགས་པར་
མཛོད། །གང་སྒྲ་དངོས་ནི་སྤྱིར་ཁྱབ་སྒྲ། །གང་ཁྱོད་གང་ཡིན་གང་བྱེད་སོགས། །ཀུན་ལ་
རིས་མེད་འཇུག་ཤེས་བྱ། །ཤུགས་བསྟན་ཅི་དང་ཇི་དང་སུ། །ཁྱབ་ཆེའི་སྒྲ་ཡིན་ཞིག་སྦྱོར་
ལེགས། །ཅི་ཞིག་ཇི་ཞིག་སུ་ཞིག་ལྟར། །ཅི་ལ་སླད་འདྲ་ཕྱིར་འཇུག་སྟེ། །ཅི་སླད་ཅི་འདྲ་
མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཅི་ཕྱིར་རོ། །ཇི་ལ་སྙེད་སྲིད་ལྟར་བཞིན་སྐད། །འཇུག་སྟེ་ཇི་སྙེད་ཇི་སྲིད་དོ། །སུ་ནི་གང་
ཟག་མི་རིགས་སོགས། །ནང་ཁུལ་དག་ལས་སྤྱིར་ཁྱབ་མིན། །དཔེར་ན་སུ་ཡིས་བཏང་ལྟ་
བུ༑ ༑གཞན་ཡང་དེ་ལ་ཞུས་ནས་སུ། །ལྟ་བུ་རྐང་པ་སྐོང་ལའང་འཇུག །བདག་སྒྲ་དངོས་པོ་
ཤུགས་བསྟན་པོ། །རྗེས་མཐུན་དག་དང་གསུམ་དུ་འདོད། །དངོས་ནི་གཡག་པ་ལ་སོགས་
ལས། །འཛིན་པ་རིག་པ་སོགས་མ་ཡིན། །ཤུགས་བསྟན་ཕྱུག་པོ་ལ་སོགས་ལས། །སྔོན་
པོ་མང་པོ་སོགས་མ་ཡིན། །རྗེས་མཐུན་དཀར་པོ་དགོན་པ་དང༌། །འཛིན་པ་པོ་སོགས་
ནང་གསེས་དབྱེ། །འདི་སྐབས་དཔལ་སྒང་ལོ་ཙཱས་ཀྱང་། །ལུང་པ་མདའ་དང་ཡུལ་ཕུ་
སོགས། །དཔྱད་བྱར་གསུངས་འདི་ལེགས་བཤད་དེ། །ལུང་པ་བདག་སྒྲར་མི་འགྲོ་ལ། །
ཡུལ་པ་བདག་སྒྲར་ངེས་པར་འགྲོ། །དེ་སླད་བདག་སྒྲ་སྟོན་མིན་གྱི། །རྣམ་དབྱེ་ཞིབ་དཔྱད་
དཔེར་བརྗོད་མཛོད། །རྗེས་འབྲེལ་ཅན་སྒྲ་ལྡན་སྒྲ་དང༌། །བ་མ་བོ་མོ་ཆ་ཡ་སོགས། །རྒྱས་
བཤད་ཆེ་སྟེ་ཡི་གེས་འཇིགས། །ཞིབ་པར་མཁས་པའི་ངག་ལས་ལོངས། །བདག་སྒྲ་རང་
དབང་ཅན་ཕྲད་ཕྱིར། །རྗེས་འཇུག་དག་ལ་བལྟོས་མིན་ཀྱང་། །མིང་མཐའི་པ་བར་སྒྲ་
མཐུན་ནི། །རྟགས་འཇུག་གཞུང་བཞིན་སྔོན་བྱོན་གྱི། །མཁས་རྣམས་བཞེད་ཕྱིར་འདིར་
ཡང་སྤྲོ། །ག་ད་ན་བ་མ་ས་དང་། །ད་དྲག་ཅན་མཐར་པ་སྦྱོར་ཞིང་། །ང་འ་ར་ལ་མཐའ་
མེད་མཐར། །བ་ཕྱེད་ཝར་འབོད་བརྗོད་བདེའི་དཔེར། །རིག་པ་སྤྱོད་པ་བརྩོན་པ་ཆེ། །
ཞིབ་པ་བསམ་པ་མཁས་པ་ཡིན། །སྟོནད་པ་ཟུརད་པ་འགྲེལ་པ་མཛད། །བཟང་བ་
མཛའ་བ་དར་བ་ཞིག །མཇལ་བ་སྤྲོ་བ་ལྟ་བུ་འོ། །དགག་སྒྲ་དངོས་ནི་མ་རྐྱང་སྟེ། །དཔེར་
ན་མ་བྱེད་མ་མཐོང་ལྟར། །ཤུགས་བསྟན་མི་དང་མིན་མེད་དེ། །མི་ཤེས་ང་མིན་ཁྱོད་མེད་
བཞིན། །མ་མི་སྔོན་དགག་མིན་མེད་ནི། །རྗེས་ཀྱི་དགག་སྒྲར་རྟོགས་པ་དང༌། །མ་ཡིག་
བར་གྱི་གསལ་བྱེད་དཔེ། །ཡུལ་གཞིས་ས་མ་འབྲོག་ལྟ་བུ། །བྲལ་དང་དབེན་ཡང་རྗེས་
༤ 18ག་



ཡུལ་གངས་ཅན་པའི་སྐད་བརྡ་སྤྲོད་པར་བྱེད་པའི་བསྟན་བཅོས་སུམ་ཅུ་པའི་སྙིང་པོ་བསྡུས་པ་ཐུ་མིའི་དགོངས་རྒྱན།
མཐུན་ཏེ། །སྡིག་བྲལ་འཇིགས་དབེན་ལྟར་རྟོགས་མཛོད། །མིང་ཙམ་མང་ཉུང་འདུས་པའི་
ཚེ༑ ༑མཚམས་སྦྱོར་བ་དང་དོན་གསལ་ཆེད། །བརྗོད་བདེ་འདྲེན་ཕྱིར་ཚིག་ཕྲད་ནི། །ག་ད་
བ་དང་ད་དྲག་མཐར། །ཅིང་ཅེས་ཅེ་འོ་ཅེ་ན་ཅིག །དཔེར་ན་ཐོག་མའི་ག་ལྟ་བུ། །སྡིག་
ཅན་འཆི་ཁར་དངས་སྐྲག་ཅིང༌། །དེ་དུས་འགྱོད་ཀྱང་འཕྱིས་འདུག་ཅེས། །གཤིན་རྗེའི་
མཚོན་གྱིས་རྡེག་ཅེ་འོ། །བསྐལ་པར་མེ་ལ་སྲེག་ཅེ་ན། །ལས་ངན་སྡིག་པ་མ་སོག་ཅིག །
ད་བ་ད་དྲག་རྣམས་ལའང་འགྲེ། །ང་ན་མ་འ་ར་ལ་དང་། །མཐའ་རྟེན་མེད་པའི་རྗེས་སུ་ནི། །
ཞི ང་ཞེས་ཞེ་འོ་ཞེ་ན་ཞིག །དཔེར་ན་ཐོག་མའི་ང་ལྟ་བུར། །རྒན་གཞོན་འཆི་བ་མང་
མཐོང་ཞིང་། །སྐྲག་ནས་སྡིག་སྒྲིབ་སྦྱོང་ཞེས་ཟེར། །འཁྲུལ་སྣང་བྱ་བྱེད་མང་ཞེ་འོ། །དེ་
ཉིད་དགག་ཐབས་གང་ཞེ་ན། །རྣམ་རྟོག་རང་གར་མ་གཏོང་ཞིག །ན་སོགས་ལྷག་མ་
རྣམས་ཀྱང་འགྲེ། །ས་མཐར་དམིགས་བསལ་ཤེས་ཚབ་ཅེས། །བཅུག་ལས་ཤིང་ཤིག་ཤེ་
འོ་དང་། །ཤེ་ན་ལ་སོགས་ཐོབ་པའི་དཔེར། །མཁས་ཞེས་བྱ་བ་མང་མོད་ཀྱང་། །བརྡ་ཚིག་
མདུད་འགྲོལ་མི་ནུས་ཤིང་། །ཆོས་ཤིག་འདོད་ཀྱང་ཕལ་ཆེ་བ། །སྙོམ་ལས་ངང་དུ་ལུས་ཤེ་
འོ༑ ༑ཅི་མཁས་ཤེ་ན་གཡོ་སྒྱུ་འོ། །ལྟ་བུ་རིགས་འགྲེའི་ཚིག་ཕྲད་དང་། །གྲངས་ཀྱི་གཅིག་
སོགས་འཁྲུལ་མི་བྱ། །འ་མཐའ་རྐྱང་འཕུལ་རྣམས་མ་གཏོགས། །བརྩེགས་འདོགས་
དབྱངས་ལྡན་ཀུན་ལ་སྤོངས། །ཚིགས་བཅད་རྐང་མཐར་ཤད་གཉིས་ཏེ། །ཚིག་མཇུག་ག་
ལ་ཤད་རེ་བརྩི། །ལྷུག་པར་རྫོགས་ཚིག་ཉིས་ཤད་ལས། །བྱིངས་ལ་ཚིག་ཤད་ཁོ་ན་ཡིན། །
ཚིག་མཇུག་ཤད་གོང་ང་ཡིག་དབར། །ཚེག་རེ་དགོས་པ་དམིགས་བསལ་ཡིན། །སྤྱན་ཁྱེར་
ཕྱོགས་སུ་བར་ཚེག་གསུམ། །མ་ལོངས་ཀྱོག་ཤད་ལོངས་ན་ཤད། །བམ་པོ་ལེ་འུ་ཡོངས་
རྫོགས་སྐབས། །བཞི་ཤད་བྱེད་པ་མཁས་པའི་ལུགས། །གཞན་ཡང་མཁན་པོ་སམྦྷོ་ཊས། །
དང་པོར་ང་རོ་རྣམས་ལ་སྦྱངས། །སྔོན་འཇུག་མིང་གཞི་རྗེས་འཇུག་གསུམ། །ཀློག་གི་ཆེད་
19༽



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དུ་བསླབས་པ་ཡིན། །གསུངས་བཞིན་ཐོག་མར་བོད་ཡིག་གི། །སྐྱེ་གནས་བྱེད་རྩོལ་སྒྲ་
གདངས་སོགས། །མ་འདྲེས་སོ་སོའི་མཚམས་འབྱེད་ཕྱིར། །སློབ་དཔོན་མཁས་ནས་སྦྱོར་
ཀློག་གཅེས། །དེ་མེད་དེང་སང་ཁམས་འབྲོག་དང༌། །སྟོད་སྨད་ལྷོ་རོང་ཕལ་ཆེར་དུ། །ཀློག་
ཚུལ་མ་དག་རྒྱུན་འབྱམས་ཀྱིས། །དགའ་འགའ་སྒྲ་འདྲ་སྦ་འབའ་དང་། །གདའ་འདའ་རྫ་
ཛ་བྱེད་འབྲེལ་སོགས། །ཀློག་ཚུལ་སོ་སོར་མི་འདོན་ཅིང་། །པའི་ལ་པིའི་དང་བའི་ལ་བིའི། །
རྨོངས་ཞེན་མུ་འབྱམས་སྦྱོར་ཀློག་ལ། །སྡེབ་སྦྱོར་དག་འདོད་མོ་གཤམ་བུ། །དེ་སླད་འཇམ་
དབྱངས་སམྦྷོ་ཊས། །བསླབ་པའི་རིམ་པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །
ཤེས་རབ་མྱུར་དུ་གྲོལ་བར་འགྱུར། །དེ་ཕྱིར་དང་པོར་འདི་ཉིད་སློབས། །དེ་ནས་རྒྱས་
པའང་མཉན་བྱས་ཏེ། །གསུངས་ལ་རྗེས་སུ་ཡི་རང་དང༌། །དེང་དུས་ཁམས་བོད་གང་དུ་
ཡང་། །གསུང་པར་དག་པ་དཀོན་མཐོང་བས། །འདིས་ཀྱང་བསྟན་ལ་ཕན་ན་སྙམ། །
བཟོད་མེད་ལྷག་བསམ་ཤུགས་དྲག་དང་། །དེང་སང་དངུལ་ཆུའི་ཤོག་གཅིག་མ། །ཚིག་ཉུང་
དོན་བཟང་ཁྱབ་ཆེ་ཡང་། །བརྡ་དོན་འཕྲོད་པ་ཆེས་དཀོན་ཕྱིར། །དོན་གཉེར་ཅན་གྱི་དབང་
རྟུལ་དང་། །ངག་འཛིན་མཛད་རྣམས་དགྱེས་ཕྱིར་བྲིས། །ཀུན་གྱིས་འདི་དོན་རྟོགས་གྱུར་
ཅིག །
ཁམས་བོད་པར་ནོར་ཆུ་བྱ་ལོར་བཅོས་འདིའི། །པར་ཡིག་ཞུས་དག་དཀར་དྲུང་རང་
གིས་བྱས། །བསྟན་འགྲོར་སྨོན་ཕྱིར་དཔལ་ལྡན་ས་སྐྱ་རུ། །པར་བཞེངས་རྒྱུ་སྦྱོར་སྐུན་བྱང་
དྲུང་ཆེའོ། །སརྦ་མངྒ་ལཾ། ། ཞུས་དག །
~ 20ལ



༄༅། །རྟགས་ཀྱི་འཇུག་པའི་དཀའ་གནད་སྙིང་པོ་རབ་གསལ་
ཞེས་བྱ་བ་བཞུགས་སོ། །
དཀར་དྲུང་པདྨ་རྡོ་རྗེ།
ན་མོ་གུ་རུ་མཉྫཤི་ཡེ། འཇམ་དབྱངས་བླ་མ་སམྦྷོ་ཊར། །གུས་བཏུད་རྟགས་འཇུག་
དཀའ་གནད་ཀུན། །ཉུང་བསྡུས་གྲགས་རྩོད་ཕྱིར་མིན་པ། །ཕན་པ་ལྷུར་ལེན་གྱིས་བཤད་
དབྱངས་མོ་གསལ་བྱེད་སུམ་ཅུ་པོ། །གསལ་བྱེད་སྡེ་ཚན་ལྔར་དབྱེ་སྟེ། །ཀ་ཅ་ཏ་པ་
ཙ་རྣམས་ཕོ། །ཁ་ཆ་ཐ་ཕ་ཚ་མ་ནིང་། །ག་ཇ་ད་བ་ཛ་ཝ་ཞ། །ཟ་འ་ཡ་ཤ་ས་རྣམས་མོ། །ང་
ཉ་ན་མ་ཤིན་ཏུ་མོ། །ར་ལ་ཧ་ནི་མོ་གཤམ་སྟེ། །ཨ་ནི་སྤྱིར་ཁྱབ་མཚན་མེད་དོ། །མོ་ཡིག་
ཁོངས་ནས་རྗེས་འཇུག་དབྱུང་། །རྗེས་འཇུག་བཅུ་ལས་སྔོན་འཇུག་ལྔའི། །བ་ཕོ་ག་ད་
གཉིས་མ་ནིང་། །འ་མོ་མ་ནི་ཤིན་ཏུ་མོའོ། །དེ་དག་རེ་རེའང་བཞི་བྱེད་དེ། །གང་ལ་འཇུག་
དང་གང་གིས་འཇུག །ཇི་ལྟར་འཇུག་དང་ཅི་ཕྱིར་འཇུག །གང་ལ་རང་སྡེ་མ་ཡིན་པའི། །
མིང་གཞིའི་ཕོ་མོ་མ་ནིང་ལ། །གང་གི་སྔོན་འཇུག་ཡི་གེ་ལྔར། །ཕོ་མོ་མ་ནིང་དབྱེ་དེས་
འཇུག །ཕོ་ཡིག་བ་ནི་ཀ་ཅ་ཏ། །ཙ་ག་ང་ཇ་ཉ་ད་ན། །ཛ་ཞ་ཟ་ར་ཤ་སར་འཇུག །ཀ་གོར་
རྐྱང་བརྩེགས་འདོགས་གསུམ་དང༌། །ཙ་ཏ་ད་གསུམ་རྐྱང་བརྩེགས་ཏེ། །ང་ཇ་ཉ་ན་ཛར་
p
མ2]



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བརྩེགས་འཕུལ། །ཅ་ཞཤ་གསུམ་རྐྱང་འཕུལ་དང༌། །ཟ་ས་གཉིས་ལ་རྐྱང་འདོགས་ཏེ། །
ར་ལ་འདོགས་འཕུལ་ཤེས་པར་བྱ། །མ་ནིང་ག་ནི་ཅ་ཏ་ཙ། །ཉ་ད་ན་ཞ་ཟ་ཡ་ཤ །སར་
འཇུག་མ་ནིང་ད་ཡིག་ནི། །ཀ་པ་ག་བ་ང་མར་འཇུག །ག་ནི་ཅ་སོགས་བཅུ་གཅིག་ལ། །
རྐྱང་འཕུལ་ཁོ་ནས་འཇུག་པ་དང་། །ད་ནི་ཀ་པ་ག་བ་མར། །རྐྱང་འདོགས་ང་ལ་རྐྱང་
འཕུལ་ལོ། །མོ་ཡིག་འ་ནི་ག་ཇ་ད། །བ་ཛ་ཁ་ཆ་ཐ་ཕ་ཚར། །རྐྱང་འཕུལ་གྱིས་འཇུག་ག་ད་
བ༑ ༑ཁ་ཕ་ལྔ་ལ་འདོགས་འཕུལ་ལོ། །ཤིན་ཏུ་མོ་ཡི་མ་ཡིག་ནི། །ཁ་ཆ་ཐ་ཚ་ག་ཇ་ད། །ཛ་
ང་ཉ་ན་རྣམས་ལ་ནི། །རྐྱང་འཕུལ་ཁ་གར་འདོགས་འཕུལ་ལོ། །མི་འཇུག་པ་ནི་ཕོ་ཡིག་བ། །
མིང་གཞིའི་མ་ནིང་ཁ་དང་ཆ། །ཐ་ཕ་ཚ་ལ་འཇུག་མི་འགྱུར། །མོ་ཡིག་འ་དང་ཤིན་ཏུ་མོའི། །
མ་ཡང་མིང་གཞིའི་ཕོ་ཡིག་ནི། །ཀ་ཅ་ཏ་པ་ཙ་ལ་མིན། །མ་ནིང་ག་ད་མིང་གཞི་ཡི། །མ་
ནིང་ཁ་ཆ་ཐ་ཕ་ཚར། །མི་འཇུག་རང་གི་སྡེ་ཕྲད་ཚེ། །ཕོའི་བ་མིང་གཞིའི་པ་བ་མར། །མི་
འཇུག་མ་ནིང་ག་ད་ཡང་། །མིང་གཞིའི་ཕོ་མོ་ཀ་ག་ང་། །ཏ་ད་ན་ལ་འཇུག་མི་འགྱུར། །མོ་
ཡིག་འ་ནི་རང་སྡེའི་མོ། །ཞ་ཟ་འ་ཡར་མི་འཇུག་ཅིང་། །དེ་བཞིན་ཤིན་ཏུ་མོ་མ་ཡང་། །པ་ཕ་
བ་ལ་འཇུག་མི་འགྱུར། །ཇི་ལྟར་འཇུག་ནི་ཕོ་ཡིག་བ། །བརྗོད་ཤུགས་དྲག་ཅིང་ག་ད་རན། །
འ་ཞན་མ་ནི་དེ་མཉམ་མོ། །ཅི་ཕྱིར་འཇུག་གི་གཞུང་འདི་ནི། །གཞུང་དོན་ཤོ་ལོ་ཀ་གཅིག་
ལ༑ ༑རབ་བྱུང་བཅུ་གཅིག་ཕན་ཆད་ཀྱི། །སྔ་རབས་མཁས་མང་བཞེད་པ་དང་། །བར་
སྐབས་མཁས་འགྲེལ་སྣ་ཚོགས་ལས། །དགག་སྒྲུབ་དཔྱད་བཟོད་མི་འཕེར་རིགས། །ད་
སླད་མཁས་པའི་སྤྱོད་ཡུལ་ཉིད། །འདི་ནི་བླུན་པོར་ཕན་ཆེད་བརྩམས། །ལུགས་འདིའི་
ཐོག་མར་གལ་ཆེ་བ། །བྱེད་པོ་བྱེད་པ་བྱེད་ལས་བདག །བྱ་ཡུལ་བྱ་རྒྱུ་བྱ་ལས་གཞན། །
དུས་གསུམ་བསྐུལ་ཚིག་རྩ་བསྡོམས་སོ། །བྱེད་པ་པོ་དང་བྱེད་མཁན་འདྲ། །གང་ཟག་ཡིན་
གྱི་བེམ་སོགས་མིན། །མིང་དང་བྱ་བྱེད་མ་ཕྱེད་ན། །མིང་མཐའི་པ་བ་འདྲ་འདྲེས་ཀྱིས། །
~22



རྟགས་ཀྱི་འཇུག་པའི་དཀའ་གནད་སྙིང་པོ་རབ་གསལ།
བྱེད་ཚིག་བྱ་ཚིག་ངོས་མི་ཟིན། །མིང་ནི་ལག་པ་ཀ་བ་དང་། །ངང་པ་རྟ་པ་ལ་སོགས་པར། །
བདག་སྒྲའི་པོ་ཡིག་སྦྱར་ན་ཡང་། །བྱེད་པ་པོ་ནི་སྟོན་མི་ནུས། །བྱེད་ཚིག་མཛད་པ་ལྟ་བུ་
དང་། །བྱ་ཚིག་ཉོ་བ་ལྟ་བུ་ལ། །བདག་སྒྲའི་པོ་ཡིག་སྦྱར་མ་ཐག །མཛད་པ་པོ་དང་ཉོ་བ་པོ། །
ཞེས་པ་གང་ཟག་ལ་འགྱུར་ཚེ། །བྱེད་པོའོ་བྱ་ཚིག་བྱེད་ཚིག་མིན། །དེ་བཞིན་བྱ་རྒྱུའི་ལས་
གང་ལའང་། །བྱེད་པ་དངོས་གསལ་སྒྲ་བསྟན་པས། །བྱེད་པ་དོན་ལ་གོ་དགོས་པ། །སྨྱུ་
གུས་ཡི་གེ་བྲིས་ལྟ་བུ། །བྱེད་པ་དངོས་གསལ་སྒྲ་བསྟན་པས། །བྱེད་པོ་དོན་ལ་གོ་དགོས་
པ༑ ༑སྨྱུ་གུས་ཡི་གེ་བྲིས་ལྟ་བུ། །བྱེད་པོ་དངོས་གསལ་སྒྲ་བསྟན་པས། །བྱེད་པོ་དོན་ལ་གོ་
དགོས་པ། །དྲུང་གིས་ཡི་གེ་བྲིས་ལྟ་བུ། །དྲུང་གི་སྨྱུ་གུ་ཞེས་པ་ནི། རྫས་དང་བདག་པོའི་
འབྲེལ་སྒྲ་ཡིན། །སྔོན་བསྒྱུར་བཀའ་དང་བསྟན་བཅོས་དང་། །གངས་ཅན་ལུགས་ཀྱི་
བརྗོད་པར་གསལ། །བྱེད་པ་ཡན་ལག་ཆ་ཤས་དང་། །བེམ་པོ་སོགས་ལའང་འཇུག་པ་སྟེ། །
བྱེད་ལས་སྒྲུབ་བྱེད་དེ་ཉིད་ཡིན། །དེ་ལའང་རྫ་ས་དངོས་ཡོད་མེད་གཉིས། །རིམ་པ་བཞིན་
དུ་ཐོ་བ་དང་། །ཁུ་ཚུར་དག་གི་དཔེས་ཤེས་བྱ། །རྫས་དངོས་ཡོད་མེད་ཇི་ལྟར་ཡང་། །
འགག་དོན་བྱེད་པ་ཉིད་ལ་འདུ། །བྱེད་པོའི་རྫས་དངོས་བྱེད་པའང་གཅིག །བྱེད་ལས་སྒྲུབ་
ལ་མཚུངས་པ་སྟེ། །རྡེག་བྱེད་ཐོ་བ་ཞེས་པ་དང་། །རྡེག་བྱེད་ཁུ་ཚུར་དབྱེར་མེད་དོ། །འདི་
ལ་སྔོན་བསྒྱུར་བཀའ་བསྟན་དུ། །འགུགས་བྱེད་ལྕགས་ཀྱུ་གཅོད་བྱེད་གྲི། །འཆིང་བྱེད་
ཞགས་པ་འཛིན་བྱེད་ལག །འབིགས་བྱེད་མདའ་སོགས་བེམ་པོ་དང་། །ཤེས་ཆའི་བྱེད་
པར་གསུངས་པ་ལས། །གང་ཟག་བྱེད་པོར་མ་གསུངས་ཕྱིར། །དོན་དུ་དབུས་གཙང་ཕལ་
སྐད་ཀྱི། །ཤས་ཡས་གཉིས་སུ་གྲགས་དེ་ཡིན། །བདེན་རྫུན་མིང་གི་མངོན་བརྗོད་དང་། །
སྔོན་བསྒྱུར་བཀའ་བསྟན་ཡོངས་ལ་གཟིགས། །འོན་ཀྱང་རྗེད་བྱེད་རྨོངས་བྱེད་སོགས། །
བགེགས་ཀྱི་མིང་དུ་བཤད་པ་སྟེ། །འདོད་རྒྱལ་ཐོག་མའི་མིང་འདི་རིགས། །བྱེད་པོའམ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བྱེད་པར་མ་འཁྲུལ་ཅིག །བྱེད་ལས་ཞེས་སུ་གྲགས་པ་ནི། །བྱེད་པ་པོ་དང་བྱེད་པ་གཉིས། །
འབྲེལ་བའི་འདུ་བྱེད་དེ་ཡིན་དཔེར། །ཁུ་ཚུར་ཐོ་བའི་རྡེག་སྟངས་སོ། །འདི་རྣམས་བདག་
ཅེས་བྱ་བ་སྟེ། །དུས་ནི་ད་ལྟར་བ་ལ་འདུ། །སྔོན་འཇུག་མེད་པ་ཤས་ཆེ་ལ། །ཡོད་ཀྱང་ག་
ད་འ་མ་ལས། །ཡང་འཇུག་བས་འཕུལ་སྤང་བྱར་གསུངས། །འས་འཕུལ་ན་རོ་འབྲེལ་ཆེར་
བཤད། །ལག་བཀན་རྙོག་མ་བགྲུང་ལ་སོགས། །རང་དབང་ཅན་འགར་ངེས་པ་མེད། །བྱ་
ཡུལ་ཞེས་པ་བྱེད་པ་པོས། །བྱ་བ་གང་རུང་བྱེད་པའི་ཚེ། །བསྒྲུབ་བྱ་དེ་ཡི་བརྟེན་ས་འམ། །
བྱ་བ་བསྒྲུབ་ས་དེ་ཉིད་ཡིན། །དཔེར་ན་བུ་ལོན་གཏང་སའི་ཡུལ། །དབུལ་པོ་ཉིད་ལས་ནོར་
དེ་མིན། །དེ་བཞིན་ལག་པ་བཀན་ས་ཡང༌། །རྡོ་ཤིང་སོགས་ལས་ལག་པ་མིན། །བྱ་རྒྱུ་ཞེས་
པ་བྱེད་པ་པོས། །བསྒྲུབ་བྱའམ་སྒྲུབ་རྒྱུ་དེ་ཉིད་ཡིན། །གཅད་བྱའམ་གཅད་རྒྱུ་ལྕང་མ་སྟེ། །
གདབ་རྒྱུའི་ས་བོན་ལྟ་བུ་འོ། །འདི་ལའང་རྫས་དངོས་ཡོད་མེད་གཉིས། །རིམ་པ་བཞིན་དུ་
ལམ་འགྲུལ་དང་། རྣམ་རྟོག་དག་གི་དཔེས་ཤེས་བྱ། །རྫས་དངོས་ཡོད་མེད་ཇི་ལྟར་ཡང་། །
འགག་དོན་བྱ་རྒྱུ་ཉིད་ལ་འདུ། །བསྒྲུབ་བྱ་བསྒྲུབ་རྒྱུའང་དོན་གཅིག་ཉིད། །བྱ་བ་གཞི་ལ་
མཚུངས་པ་སྟེ། །དགག་རྒྱུའི་ལམ་འགྲུལ་ཞེས་པ་དང་། །དགག་རྒྱུའི་རྣམ་རྟོག་དབྱེར་མེད་
དོ༑ ༑བྱ་བ་ཞེས་དང་བྱ་ལས་མཚུངས། །གཡོ་རྩོལ་འདུ་གཞིའི་རྣམ་འགྱུར་ཉིད། །བྱ་བྱེད་
ཚིག་འགྱུར་ལ་བལྟོས་པའི། །བསྐུལ་བར་བྱ་ལ་སོགས་པ་འོ། །དཔེར་ན་ཝ་ཆུའི་ཤེད་
ཤུགས་དེས། །ཆུ་འཐག་འཕང་ལོ་འཕུལ་བ་ན། །འཕང་ལོ་བསྐོར་བར་བྱ་ཞེས་ཟེར། །
བསྐོར་ཞེས་སྐད་ཅིག་སྒྲ་དེ་ལ། །བདག་གཞན་དབྱེ་ལས་དེའི་རྗེས་ཀྱི། །འཁོར་ལ་བདག་
གཞན་དབྱེ་སྲོལ་མེད། །ལོ་རྒྱུས་དཔེར་བརྗོད་གཤམ་དུ་གསལ། །འདི་རྣམས་གཞན་ཞེས་
མ་འོངས་ཏེ། །འཕུལ་བྱེད་ལྔ་ལ་རིས་མེད་ཀྱང་། །ག་ད་བ་རྣམས་ཤས་ཆེ་ལ། །ན་རོ་ཡང་
འཇུག་སྤང་བྱར་གསུངས། །གོང་གི་ལོ་རྒྱུས་འདི་ལྟ་སྟེ། །བྱེད་པོས་དངོས་སུ་ཟིན་པའི་སྒྲ། །
ལ 24 མ



རྟགས་ཀྱི་འཇུག་པའི་དཀའ་གནད་སྙིང་པོ་རབ་གསལ།
བསྐོར་བཅད་བསྐྱེལ་བཅག་བཀས་བསད་བསྒྲིལ། །བཀུག་སོཊ་རང་སྒྲར་དུས་གསུམ་
དང༌། །བྱ་བྱེད་དངོས་སུ་གསལ་དེའི་ཕྱིར། །བདག་གཞན་དབྱེ་བའི་རྒྱུ་དེ་ཡིན། །འཁོར་
ཆད་འགྱེ ལ་ཆག་གས་ཤི་འགྲིལ། །གུག་ལ་སོགས་པར་བྱེད་པ་པོས། །དངོས་སུ་ཟིན་
པའི་སྒྲ་མེད་ཅིང་། །མ་བསྐོར་འཁོར་དང་བསྐོར་བས་འཁོར། །བཅད་པས་ཆད་དང་མ་
བཅད་ཆད། །ནེམ་ནུར་ངེས་བཟུང་མི་འཕེར་ཀུན། །དུས་གསུམ་ཁོངས་སུ་འདུ་བ་ལས། །
བདག་གཞན་དབྱེ་བའི་སྲོལ་མེད་དོ། །དབྱེ་ན་ཡང་འཁྲུལ་ལུ་གུ་རྒྱུད། །ས་ཟིན་མེད་པ་ཤེས་
པར་བྱ། །གོང་གི་དཔེར་བརྗོད་ཆུ་གཉེར་གྱིས། །དཀར་ལྟར་འཕང་ལོ་བསྐོར་ལྟ་བུ། །འདི་
ལ་རྟོག་པ་སྒྲའི་དཔེ་དང་། །དཔྱོད་པ་དོན་གྱི་དཔེ་རིམ་བཞིན། །ཆུ་གཉེར་བྱེད་པོ་གྱིས་
བྱེད་སྒྲ། །དཀར་ལྟེ་བྱ་ཡུལ་ར་ལ་དོན། །འཕ ང་ལ་བྱ་བའི་དངོས་པོ་ཉིད། །བསྐོར་ནི་བྱ་
བ་ཟིན་སྒྲའོ། །གཉིས་པ་ཝ་ལ་ཆུ་འཛུད་མཁན། །སུ་ཡིན་དེ་ཉིད་བྱེད་པ་པོ། །ཝ་ཡི་ཆུ་ནི་
བྱེད་པ་ཡིན། །ཆུའི་དངོ་ཤུགས་དག་བྱེད་ལས་སོ། །བསྐོར་སའམ་བྱ་ཡུལ་དཀར་ལྟེའི་སྟེང་། །
བསྐོར་བྱ་ཤིང་གི་འཕང་ལོ་སྟེ། །བྱ་ལས་འཕང་ལོའི་གཡོ་འགུལ་ལོ། །གཡོ་འགུལ་དེ་ལ་
བསྐོར་བ་དང་། །འཁོར་བ་གཉིས་ཀྱི་སྒྲ་འབྱུང་ཡང་། །བྱེད་པོ་དངོས་སུ་གསལ་མིན་གྱི། །
དབྱེ་བས་བདག་གཞན་གོང་བཞིན་དབྱེ། །ཆོས་སྲིད་བྱ་གཞག་རྣམ་མང་ལ། །དཔེར་བརྗོད་
འདིས་བཀབ་བློ་བསྐྱེད་ན། །རྟགས་འཇུག་དཀའ་གནད་སྦྲུལ་མདུད་བཞིན། །རང་གྲོལ་
ཉིད་དུ་ཀུན་གྲོལ་ལོ། །ད་དུང་བྱེད་པ་བྱ་རྒྱུ་ལ། །རྫས་དངོས་ཡོད་མེད་ཁྱད་པར་དང་། །
བྱེད་དངོས་བྱ་བའི་དངོས་པོ་རུ། །འགྱུར་དང་མི་འགྱུར་གནད་ལ་སོགས། །སྡེབ་སྦྱོར་དོན་
ལ་ཁྱད་མེད་ཀྱང་། །གསར་བུའི་ཁྲིད་ལ་ངེས་པར་མཁོ། །སྦུར་འགྲོས་གླང་པོའི་ས་ཆོད་
མཚུངས། །འདི་རུ་ཡི་གེ་མང་བས་འཇིགས། །མཁས་པའི་ཞལ་ལས་བླང་བར་བྱ། །ལས་
བྱ་གཅིག་པར་འདོད་མི་འདོད། །བཞེད་ལུགས་མང་ཡང་གསུང་སྤོམ་ལས། །བརྡ་དོན་ཐེར་
་
~ 25



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཙུགས་འདི་འོ་ཞེས། །མཁས་འགྲེལ་ཀུན་ནས་བསྟན་པ་མེད། །ལས་ནི་གཡོ་རྩོལ་འདུ་
བྱེད་དེ། །ཕྱག་བསྐོར་དང་ནི་གསོད་རྡུང་དཔེ། །དགེ་སྡིག་ལས་བྱས་བདེ་སྡུག་འགྲུབ། །
གནས་འགྱུར་གང་ཡིན་བྱ་བ་འོ། །ལས་བྱ་བལྟོས་ས་བལྟོས་ཆོས་སམ། །ཕན་ཚུན་མེད་ན་
མི་འབྱུང་གི །རྒྱུ་འབྲས་ཡིན་པའི་ཚུལ་རྟོགས་ཏེ། །དོན་གཅིག་ཚོགས་པར་ཤེས་པར་བྱ། །
དུས་གསུམ་ཞེས་པ་ད་ལྟར་དང༌། །མ་འོངས་འདས་བཅས་གསུམ་ཡིན་ལ། །བྱེད་པོས་
ཁྱབ་རུང་མ་ཁྱབ་རུང་། །བྱ་བ་ཀུན་ལ་རིས་མེད་དོ། །བྱ་བ་བྱེད་སྒང་ད་ལྟར་ཏེ། །སྒྲུབ་མུས་
སྒྲུབ་ཀྱི་ཡོད་ལྟ་བུ། །གོང་གི་བདག་ཀྱང་དུས་འདིར་འདུ། །རྗེས་སུ་བསྒྲུབ་རྒྱུ་མ་འོངས་ཏེ། །
བསྒྲུབ་རྩིས་བསྒྲུབ་གྲབས་ཡོད་ལྟ་བུ། །གོང་གི་གཞན་ཡང་དུས་འདིར་འདུ། །བྱ་བ་ཟིན་
རྣམས་འདས་པའི་སྒྲ། །བསྒྲུབས་སོ་བསྒྲུབས་ཚར་ལྟ་བུ་སྟེ། །བས་འཕུལ་ཡང་འཇུག་ཤས་
ཆེ་ཡང་། །དོན་དུ་ལས་ཟིན་སྒྲ་སྟོན་ནོ། །བྱ་བྱེད་འབྲེལ་བའི་འདས་སྒྲ་དང༌། །མ་འབྲེལ་
འདས་སྒྲ་སོ་སོར་དབྱེ། །སྒྲུབ་བཞིན་པ་སོགས་ད་ལྟ་བར། །བར་མཁས་འགའ་རེས་བཞེད་
མོད་ཀྱང་། །སྔོན་མཁས་རྣམས་ཀྱིས་ད་ལྟར་བའི། །དུས་ལ་འདི་རིགས་བཞེད་མེད་ཕྱིར། །
རྡོ་རིང་པས་ཀྱང་དཔྱད་དཀར་བཞེད། །བཞིན་སྒྲ་དུས་གསུམ་རིས་མེད་ཅིང་། །མཚུངས་
གསལ་དཔེ་དང་རབ་རྟོག་དང༌། །གདོང་གི་བཞིན་སོགས་འཇུག་ཚུལ་མང་། །སྨྲ་སྒོ་ནས་
ཀྱང་བཤད་པ་མེད། །སླད་འབྱོན་རྣམས་ཀྱིས་དཔྱད་འཚལ་ལོ། །བསྐུལ་ཚིག་བྱེད་པོས་
ལས་བསྐུལ་ཚིག །དཔེར་ན་སྒོམས་ཤིག་གཅོད་ཅིག་བཞིན། །སྔོན་འཇུག་མེད་པ་ཤས་ཆེ་
ལ༑ ༑དུས་ནི་མ་འོངས་པ་ལ་འདུ། །ཡང་འཇུག་དག་ནི་ངེས་པར་འཇུག །དུས་གསུམ་
འཕུལ་རྟེན་འགྱུར་ལུགས་ནི། །དེ་ཡང་འད ས་བྱ་བྱེད་བསྐུལ་གྱི། །དཔེར་བརྗོད་ཉུང་
བསྡུས་གསལ་དབྱེ་བ། །བྱུག་པ་བསྐུས་ཏེ་བསྐུ་བར་བྱ། །སྐུ་བ་པོ་ཡིས་སྨན་སྐུས་ཤིག །
སེམས་རྒྱ་བསྐྱེད་ཟིན་བསྐྱེད་པར་བྱ། །སྐྱེད་པ་པོ་ཡིས་རྒྱ་སྐྱེད་ཅིག །དྲིན་གྱིས་བསྐྱངས་
མ 16



རྟགས་ཀྱི་འཇུག་པའི་དཀའ་གནད་སྙིང་པོ་རབ་གསལ།
དང་སྐྱང་བར་བྱ། །སྐྱོང་བ་པོ་ཡིས་འཁོར་སྐྱོངས་ཤིག །དཔོན་དུ་བསྐོས་དང་བསྐོ་བར་བྱ། །
སྐོ་བ་པོ་ཡིས་དཔོན་སྐོས་ཤིག །ནོར་རྫས་བསྐུས་དང་བརྐུ་བར་བྱ། །རྐུ་བ་པོ་ཡིས་ནོར་
རྐུས་ཤིག །བསྒྲུབས་ཟིན་པ་དང་བསྒྲུབ་པར་བྱ། །སྒྲུབ་པ་པོ་ཡིས་ལྷ་སྒྲུབས་ཤིག །ཆུ་ལས་
བསྒྲལ་དང་བསྒྲལ་བར་བྱ། །སྒྲོལ་བ་པོ་ཡིས་ཆུ་སྒྲོལ་ཅིག །ཆོས་ཉིད་བསྒོམས་ཟིན་བསྒོམ་
པར་བྱ། །སྒོམ་ཆེན་ཡེངས་མེད་ཆོས་སྒོམས་ཤིག །བསྐྱེལ་ཟིན་པ་དང་བསྐྱེལ་རྒྱུ་དང༌། །
སྐྱེལ་བ་པོ་ཡིས་ཤིང་སྐྱེལ་ཅིག །བསྒྱུར་ཟིན་པ་དང་བསྒྱུར་རྒྱུ་དང༌། །སྒྱུར་བ་པོ་ཡིས་སྐད་
སྒྱུར་ཅིག །ཕྲེང་བ་བརྒྱུས་དང་བརྒྱུ་བར་བྱ། །རྒྱུ་བ་པོ་ཡིས་ལུང་རྒྱུས་ཤིག །རྩྭ་སོགས་
བརྔས་དང་བརྗེ་རྒྱུ་དང་། །རྔ་བ་པོ་ཡིས་རྩྭ་རྔོས་ཤིག །དགེ་བ་བསྔོས་ཟིན་བསྔོ་རྒྱུ་དང་། །
སྔོ་བ་པོ་ཡིས་དགེ་སྔོས་ཤིག །དེ་སྐད་བརྗོད་ཟིན་རྗོད་པར་བྱ། །རྗོད་པ་པོ་ཡིས་ཚིག་རྗོད་
ཅིག །མིག་གིས་བལྟས་ཟིན་བལྟ་བར་བྱ། །ལྟ་བ་པོ་ཡིས་ལེགས་ལྟོས་ཤིག །ཐག་པས་
བསྡམས་དང་བསྡམ་པར་བྱ། །སྡོམ་པ་པོ་ཡིས་ལེགས་སྡོམས་ཤིག །ཡོང་སྒོ་བསྡུས་དང་
བསྡུ་བར་བྱ། །སྡུ་བ་པོ་ཡིས་ཚུལ་བསྡུས་ཤིག །ལས་དོན་བརྩམས་དང་བརྩམ་པར་བྱ། །
རྩོམ་པ་པོ་ཡིས་ལས་རྩོམས་ཤིག །གྲངས་ཀ་བརྩིས་ཟིན་བརྩི་རྒྱུ་དང་། །རྩི་བ་པོ་ཡིས་
གྲངས་རྩིས་ཤིག །མཁར་རྫོང་བརྩིགས་ཟིན་བརྩིག་རྒྱུ་དང་། །རྩིག་བ་པོ་ཡིས་རྡོ་རྩིགས་
ཤིག །བྱིན་གྱིས་བརླབས་དང་བརླབ་རྒྱུ་དང་། །རློབ་པ་པོ་ཡིས་བྱིན་རློབས་ཤིག །མྱ་ངན་
བཟླས་ཟིན་བཟླ་རྒྱུ་དང༌། །ཟློ་བྱེད་མྱ་ངན་ལས་ཟློས་ཤིག །ལེགས་པར་བསླབས་ཟིན་
བསླབ་རྒྱུ་དང་། །སློབ་པ་པོ་ཡིས་ལེགས་སློབས་ཤིག །མཆོད་པ་བཤམས་ཟིན་བཤམ་རྒྱུ་
དང་། །ཤོམ་པ་པོ་ཡིས་ལེགས་ཤོམས་ཤིག །ཡི་གེ་བསྲིངས་ཟིན་བསྲིང་རྒྱུ་དང་། །སྲིང་བ་
པོ་ཡིས་མྱུར་སྲིངས་ཤིག །ཚུལ་ཁྲིམས་བསྲུངས་ཟིན་བསྲུང་རྒྱུ་དང༌། །སྲུང་བ་པོ་ཡིས་
ལེགས་སྲུངས་ཤིག །དྲང་པོ་བསྲངས་དང་བསྲང་རྒྱུ་དང་། །སྲོང་བ་པོ་ཡིས་ཡོ་སྲོངས་ཤིག །
མ29-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཕྱོགས་གཅིག་བསྲེས་ཟིན་བསྲེ་རྒྱུ་དང་། །སྲེ་བ་པོ་ཡིས་མཉམ་སྲེས་ཤིག །དོན་གནད་
བསམས་ཟིན་བསམ་པར་བྱ། །སེམས་པ་པོ་ཡིས་དོན་སོམས་ཤིག །འདིས་མཚོན་རྒྱ་ཆེར་
སྦྱར་བར་བྱ། །གཞན་ཡང་བྱེད་པོ་གཞན་དངོས་དང་། །འབྲེལ་བའི་དོན་གཅིག་དུས་
གསུམ་ལ། །སྒྲ་འགྱུར་བ་ཡི་དཔེར་བརྗོད་ནི། །མ་འོངས་ད་ལྟར་འདས་རིམ་བཞིན། །ཤིང་
གཅད་གཅོད་དང་བཅད་པ་དང་། །ཚད་གཞལ་འཇལ་དང་བཅལ་བ་དང་། །སྟན་གདིང་
འདིང་དང་བཏིངས་པ་དང་། །རྒྱན་གདགས་འདོགས་དང་བཏགས་པ་དང་། །སོན་གདབ་
འདེབས་དང་བཏབ་པ་དང་། །ཚོན་གདུལ་འདུལ་དང་བཏུལ་བ་དང་། །གདུང་གདེག་
འདེགས་དང་བཏེག་པ་དང་། །སྦྱིན་པ་གཏང་གཏོང་བཏང་བ་དང་། །ཕྱིར་གདོན་འདོན་
དང་བཏོན་པ་དང༌། །རྡོས་གནན་གནོན་དང་མནན་པ་དང༌། །གྱང་གཞིག་འཇིག་དང་
བཤིག་པ་དང་། །ནད་གཞིལ་འཇིལ་དང་བཅིལ་བ་དང༌། །དགྲ་གཞོམ་འཇོམས་དང་
བཅོམས་པ་དང་། །སར་གཞག་འཇོག་དང་བཞག་པ་དང༌། །སྣོད་དུ་གཞུག་འཇུག་བཅུག་
པ་དང་། །གྲི་གཟུགས་འཛུགས་དང་བཙུགས་པ་དང་། །བཙོན་གཟུང་འཛིན་དང་བཟུངས་
པ་དང་། །མི་གསད་གསོད་དང་བསད་པ་དང་། །གཞུ་དགང་འགེངས་དང་བཀངས་པ་
དང་། །ལམ་དགག་འགོག་དང་བཀག་པ་དང་། །འབྲུ་དགྲམ་འགྲེམས་དང་བཀྲམས་པ་
དང༌། །མདུད་པ་དགྲོལ་འགྲོལ་བཀྲོལ་བ་དང་། །ཚུར་དགུག་འགུག་དང་བཀུག་པ་དང་། །
རྒྱན་དགོད་འགོད་དང་བཀོད་པ་དང༌། །མཆོད་པ་དབུལ་འབུལ་ཕུལ་བ་དང་། །སྨྲ་དབབ་
འབེབས་དང་ཕབས་པ་དང་། །མདས་དབུག་འབིགས་དང་ཕུག་པ་དང་། །ནོར་དབྲོག་
འཕྲོག་དང་ཕྲོགས་པ་དང༌། །ཟུར་དུ་དབྱེ་འབྱེད་ཕྱེ་བ་དང་། །སུན་དབྱུང་སུན་འབྱིན་སུན་
ཕྱུང་སོགས། །ཞིབ་པ་གཞན་ནས་རྟོགས་པར་བྱ། །རྗེས་འཇུག་ཡི་གེ་བཅུ་པོ་ཡི། །ག་ད་བ་
ས་བཞི་རྣམས་ལོ ། །ང་མ་འ་གསུམ་མོ་ཡིན་ཅིང་། །ན་ར་ལ་གསུམ་མ་ནིང་ངོ་། །ཕོར་
༤ 28ག



ན་ངག
རྟགས་ཀྱི་འཇུག་པའི་དཀའ་གནད་སྙིང་པོ་རབ་གསལ།
གསུམ་མོར་གཉིས་མ་ནིང་གསུམ། །དེ་ཡང་བྱེད་པ་བཞི་རིམ་སྟོན། །གང་ལ་མིང་གཞི
ཀུན་ཁྱབ་ལ། །གང་གི ས་རྗེས་འཇུག་བཅུ་གས་འཇུག །ཇི་ལྟར་འཇུག་ཚུལ་སྒྲ་དོན་
གཉིས། །སྒྲ་ནི་ཕོའི་ག་ཡང་འཇུག་ཅན། །སྐྱེས་བུ་རབ་དང་ཕོ་ཡིག་བ། །ཡང་འཇུག་ཅན་
ནི་སྐྱེས་བུ་འབྲིང་། །ག་བ་ཡང་འཇུག་མེད་པ་དང་། །ད་སའི་མཐའ་ཅན་ཐ་མ་སྟེ། །དྲག་
པ་ཕོ་ལའང་ནང་གསེས་སུ། །དྲག་ཞན་བར་མ་གསུམ་དུ་དབྱེ། །དེ་བཞིན་ཞན་པ་མོ་ལ་
ཡང་། །ནང་གསེས་དྲག་ཞན་གཉིས་དབྱེ་སྟེ། །ང་མ་ཡང་འཇུག་ཅན་མོ་དང་། །ང་མ་ཡང་
འཇུག་མེད་པ་དང་། །འ་མཐའ་ཅན་རྣམས་ཤིན་ཏུ་མོ། །བར་མ་མ་ནིང་ན་ར་ལར། །ཡང་
འཇུག་ཡོད་དམ་མེད་ཀྱང་རུང་། །མིང་གཞི་ཕོ་ཡིག་མཐར་ཡོད་དང་། །མིང་གཞི་མ་ནིང་
རྗེས་སུ་ནི། །ཡང་འཇུག་དང་བཅས་ཞུགས་པ་ན། །དྲུག་དང་ཕྲད་པས་དྲག་པར་འགྱུར། །
མིང་གཞི་མོ་ཡིག་རྗེས་སུ་ནི། །ཡང་འཇུག་མེད་པར་ཞུགས་པ་ན། །ཞན་དང་ཕྲད་པས་ཞན་
པ ར་འགྱུར། །དེ་གཉིས་འགྱུར་བ་མ་ནི ང་ཡིན། །མིང་གཞི་མོ་ཡིག་རྗེས་སུ་ནི། །ཡང་
འཇུག་དང་བཅས་ཞུགས་པ་ན། །དྲག་ཞན་གཉིས་ཀའི་ཆ་ལྡན་ཕྱིར། །མཚན་གཉིས་མ་
ནིང་ཞེས་སུ་གྲགས། །མིང་གཞི་མ་ནིང་རྗེས་སུ་ནི། །ཡང་འཇུག་མེད་པར་ཞུགས་པ་ན། །
དྲག་ཞན་གང་དུའང་མི་འགྱུར་བས། །མཚན་མེད་མ་ནི ང་ཞེས་སུ་འདོད། །དོན་ལ་སྔ་མ་
ཕྱི་མ་གཉིས། །སྔ་མ་གང་ལྟར་འགྱུར་བ་ནི། །སྡེབ་ཀྱི་མིང་གཞིར་སྔོན་འཇུག་ལྔ། །གང་
འཇུག་བརྗོད་དོན་དེར་བརྟགས་ནས། །བདག་གཞན་དུས་གསུམ་བསྐུལ་མིང་སོགས། །
སྔར་བཞིན་སྔོན་རྗེས་ཀྱིས་བསྒྱུར་བྱ། །ཕྱི་མ་ཇི་ལྟར་འགྱུར་བ་ནི། །རྗེས་འཇུག་ཕོ་ཡི ས་
མིང་གཞིའི་ཕོ། །འདྲེན་དཔེ་རིག་པ་ཐད་ཀར་ཡོད། །ཟབ་པ་རྒྱས་པ་ལྟ་བུ་དང༌། །དེ་
བཞིན་མོ་ཡིས་མོ་དྲངས་དཔེ། །བཟང་བ་ཡུམ་ག་གཤའ་མ་ལྟར། །དེ་བཞིན་མ་ནིང་གིས་
མ་ནིང་། །འདྲེན་དཔེ་དགུན་ཁ་ཤར་ཁ་རུ། །ཉལ་ཁ་རྒྱལ་ཁ་ལྟ་བུ་སྟེ། །སྦྱོར་བ་ཀུན་ལ་
As
2)



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རྟགས་མཚུངས་སྦྱར། །མིང་ལ་ཁྱབ་དང་མི་ཁྱབ་ཡོད། །དཔེར་ན་སྟག་མ་ལྷས་མ་དང་། །
དེ་བཞིན་ནང་པ་དམ་པ་དང་། །གཞོན་པ་བར་པ་ཞོལ་པ་སོགས། །ཕོ་ཡིས་མོ་དྲངས་མོ་
ཡིས་ཕོ། །མ་ནིང་གིས་ནི་མོ་དྲངས་སོགས། །ཡོད་ཀྱང་མིང་གི་རིགས་གྱུར་ལ། །རྟགས་
མཚུངས་མི་སྦྱར་མིང་བཞིན་སྦྱོར། །འཇིག་རྟེན་ཐ་སྙད་བརླག་མི་བྱ། །མིང་མཐའ་རང་གི་
སྒྲ་མཐུན་པའི། །ཆོས་དངོས་ལས་སོགས་འདྲེན་ཚུལ་དཔེར། །བུ་ཉིད་མར་བཅོལ་ཕ་ཡིས་
བསྐྱངས། །ཡུལ་ཞིང་བུར་བྱིན་དཔོན་ནས་ཞུས། །བུའི་ནོར་ཕར་ཡོད་ཀྭ་ཡེ་གྲོགས། །
གཞན་ཡང་འདུག་གོ ་སླེབས་ཏེ་ཤེས། །ནང་ཚང་ཕ་འམ་བུ་འམ་མ། །བུ་འམ་ཕ་མ་ནང་
ཚང་ལགས། །བུ་ནི་སྐྱེས་བྱུང་གྲོགས་པོ་བོས། །དགྲ་མ་གཉེན་ཚོ་བསྐྲད་ཀྱང་འཁོར། །
སླེབས་ཁར་དོགས་ཟོན་མཛོད་ལྟ་བུ། །དེ་རྣམས་སྔོན་དུ་སུམ་ཅུ་པའི། །སྒྲ་ཤུགས་འདྲེན་ལ་
མཁས་པས་འབྱུང་། །དེ་དག་ནང་གསེས་འཇུག་ཚུལ་དཔེར། །ཡུལ་ལྷ་གང་ཉིད་ལྷས་
གྲོགས་བྱེད། །ལྷ་མཉེས་ཕྱིར་ན་གཟབ་གསོལ་བྱ། །ཕོ་ལྷར་མཐུ་ཡོད་ལུང་ལྷར་ཞུས། །ལྷ་
ལས་དངོས་གྲུབ་ལྷའི་སྤྱན་གཟིགས། །ལྷ་མཆོག་ཀྱེ་ཀྱེ་ལྟ་བུ་འོ། །གཞན་ཡང་ཚིག་དོན་
འོག་མ་ལས། །བསྡུ་རྒྱུ་ཡོད་ན་ཀྱང་ཡང་འང་། །ནས་དང་དང་རྣམས་སྦྱར་བར་བྱ། །གོང་
མ་ལས་ཀྱང་དེ་བཞིན་དུ། །ཇི་སྐད་ལ་ནི་འདི་སྐད་ལྟར། །ཇི་སྙེད་སོགས་ལ་དེ་སྙེད་སྦྱོར། །
རྣམ་གྲངས་དུ་མས་དོན་བསྐྱར་ན། །འབྱེད་སྡུད་སྡུད་འབྱེད་གང་འོས་སྦྱར། །བདག་དགག་
སྟོན་ན་པ་དང་པོ། །མ་མི་མིན་མེད་སྐབས་དང་བསྟུན། །རྒྱན་དུ་གྱུར་པའི་ཚིག་ཕྲད་ཀྱང་། །
དོན་ལ་བསྙེགས་པ་ཡོད་ན་སྦྱོར། །དེ་བཞིན་བསྟན་བྱ་ལྷག་ཡོད་ན། །ལྷག་བཅས་མེད་ན་
སླར་བསྡུ་སྦྱོར། །དགོས་པ་དངོས་དང་འཕྲོས་དོན་ལས། །དངོས་ནི་དབྱངས་གསལ་ཡི་
གེའི་གཟུགས། །མང་པོ་ཚོགས་སམ་ཉུང་ཡང་རུང་
། །དངོས་མིང་སྟོན་པ་མིང་ཡིན་ལ། །
དཔེར་ན་སྐྱེས་བརྩིགས་བསགས་འདུས་བཞིན། །མིང་འདུས་ཚིག་ཏུ་གྲུབ་པའི་དཔེ། །
~ 3{ }



རྟགས་ཀྱི་འཇུག་པའི་དཀའ་གནད་སྙིང་པོ་རབ་གསལ།
སྐྱེས་མཐའ་འཆི་དང་བརྩིགས་མཐའ་འགྱེལ། །བསགས་འཛད་འདུས་མཐའ་བྲལ་བས་ན། །
དོན་ནི་འདུས་བྱས་མི་རྟག་སྟོན། །འཕྲོས་དོན་སྤྱི་སྒོས་རྟགས་དབྱེ་བའི། །མོ་ཡིག་ཚོ་བཞི་
མེད་པ་ན། །འཇུག་བྱེད་དབྱངས་འཇུག་ངོས་མི་ཟིན། །ཐབས་རྐྱང་སུམ་ཅུར་རང་སྒྲ་ལས། །
ཁྱབ་ཆེའི་སྡེབ་སྦྱོར་གཞན་ཡོད་མིན། །ཕོ་ཡིག་ཀཱ་ལི་སུམ་ཅུར་ཡང་། །ཉིད་དག་རྣམས་དང་
སུམ་ཅུ་པའི། །འབྲེལ་ལྷག་ནས་བཤད་འདོགས་དང་མགོ །འཇུག་པར་བཅས་པ་མེད་ན་
ནི༑ །མིང་ཚིག་དོན་བརྗོད་མི་ནུས་གསུངས། །འཇུག་པར་བཅས་ཞེས་གསུངས་པའི་སྒྲས། །
སྡུད་པའི་དང་སྒྲར་བཅས་ཀྱང་བརྣན། །འཇུག་ཚུལ་ཐམས་ཅད་འདིས་བསྡུས་ཀྱང་། །
ཁམས་བོད་འགྲེལ་པར་སྔར་མ་གྲགས། །མིང་ཚིག་དོན་བརྗོད་མི་ཤེས་པ། །དེ་ལྟར་གྱུར་
ན་འཇིག་རྟེན་དུ། །དོན་མཚོན་བརྗོད་པ་ཀུན་ཀྱང་མེད། །ཕྱི་ནང་ཐུན་མོང་ཐུན་མིན་གྱི། །
ཤེས་བྱ་སྟོན་པའང་མེད་པར་འགྱུར། །དེ་ཕྱིར་ཤེས་བྱ་ཐོགས་མེད་དུ། །སྨྲ་བའི་དབང་ཕྱུག་
འཇམ་པའི་དབྱངས། །གང་དེའི་འཕྲིན་ལས་རྗེས་འགྲོ་ལྟར། །སྨྲས་འདི་ཀུན་གྱིས་རྟོགས་
གྱུར་ཅིག །གསུངས་ལྟར་བོད་ཀྱི་བརྡ་སྤྲོད་འདིར། །མཁས་བླུན་བར་འགྲེལ་མཚན་སྐར་
ལྟར། །མཆིས་ཀྱང་ཕྱོགས་ཞེན་དགག་སྒྲུབ་ཀྱིས། །ཀུན་ཀྱང་སོམ་ཉིའི་དཔྱང་ཐག་འཛིན། །
སྒྲུབ་བྱེད་སྒྲུབ་པོ་ཁྱད་མེད་ན། །བེམ་ཤེས་གཅིག་པར་ཐལ་སྐྱོན་དང་། །ལ་དོན་བྱ་ཡུལ་མ་
ཕྱེད་པའི། །བདག་གཞན་དཔེར་བརྗོད་ངོ་མཚར་ཆེ། །ཁྲི་སྲོང་སྐུ་དུས་བྱིས་པས་ཀྱང༌། །
རྟོགས་ནུས་གངས་ཅན་བརྡ་སྤྲོད་དེ། །ད་ནི་མཁས་པ་སྟོང་གི་ཞལ། །བསྡུར་ཀྱང་མི་རྟོགས་
འདི་ཅིའི་སྐྱོན། །འཇིག་རྟེན་གྲགས་པའི་ཉེར་སྤྱོད་དང་། །འགལ་བཤད་རྗེས་འབྲང་ཐལ་
ཆེས་ན། །ནམ་ཞིག་གསེར་དང་མུ་ཟི་གཉིས། །རིན་ཐང་མཉམ་པར་སྤྱད་ཀྱིས་དོགས། །
དེང་སང་དངུལ་ཆུའི་ལྗོན་དབང་དང༌། །དཀའ་གསལ་མེ་ལོང་ཁྱབ་ཆེ་ཡང་། །བརྡ་དོན་
འཕྲོད་པ་དཀོན་མཐོང་བས། །ངག་འཛིན་མཛད་ལ་ཕན་ཕྱིར་དང་། །ནན་བསྐུལ་མཆོག་
ལ3]ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དམན་མང་པོ་ཡི། །བཞེད་པ་སྐོང་ཕྱིར་ཐུ་མིའི་གཞུང་། །འགྲེལ་མཛད་སྔོན་བྱོན་མཁས་སྤྱི་
དང༌། །བྱེ་བྲག་ཞ་ལོ་དཔལ་སྒང་པ། །རྣམ་པཎ་སི་ཏུ་རྡོ་པཎ་དང་། །དངུལ་ཆུ་མདངས་
མཁན་ལྷག་བསམ་པས། །བཀྲལ་བའི་ལེགས་ཆ་དཔྱད་བཟོད་ཀུན། །བློ་གསར་གཞོན་ནུ་
བླུན་པོས་ཀྱང་། །ཚེགས་མེད་བདེ་བླག་མྱུར་རྟོགས་ཏེ། །མཁན་པོའི་གཞུང་བཟང་མཐར་
ཕྱིན་ཕྱིར། །མན་ངག་ས་བཅད་སྲོག་ཏུ་བཟུང་། །སྒྲ་དོན་རྒྱན་གྱིས་མ་བཅིངས་པའི། །བླུན་
གཏམ་དུམ་བུའི་འབོལ་རྩོམ་འདི། །ལེགས་སྦྱར་ངོམས་བཤད་མི་ཤེས་ཀྱང་། །བོད་ཕྲུག་
རང་སྐད་ཤེས་ཙམ་པའི། །རྨོངས་ཅན་དཀར་ལེབས་དྲུང་མིང་གིས། །རབ་བྱུང་བཅོ་ལྔའི་
ཤིང་ཡོས་ལོར། །ལྷ་རྩེའི་བདེ་ཆེན་དབེན་རིར་བྲིས། །བླུན་རྨོངས་ཀྱིས་ཀྱང་འདི་རྟོགས་
ནས། །ཀུན་མཁྱེན་གོ་འཕང་མྱུར་ཐོབ་ཤོག །སརྦ་མངྒ་ལམ། །
ཁམས་བོད་པར་སྐྱོན་ཆུ་བྱར་བསྐྱར་བཅོས་འདིའི། །པར་ཡིག་ཞུས་དག་དཀར་དྲུང་
རང་གིས་བྱས། །བསྟན་འགྲོར་སྨན་སླད་དཔལ་ལྡན་ས་སྐྱ་རུ། །པར་བཞེངས་རྒྱུ་སྦྱོར་སྐུན་
བྱང་དྲུང་ཅེའོ། །ཞུས་དག ། །།
32



༄༅། །རྟགས་འཇུག་དཀའ་གནད་སྙིང་པོ་རབ་གསལ་གྱི་
འགྲེལ་པ་མཐའ་དཔྱོད་དྭངས་ཤེལ་མེ་ལོང་
ཞེས་བྱ་བ་བཞུགས་སོ། །
པ
དྷ
རྡོ
རྗེ
ན་མོ་གུ་རུ། འཇམ་དབྱངས་གཞོན་ནུ་མི་ཡི་ཟློས་གར་གྱིས། །གངས་ཅན་ལྷ་གཅིག་
ཆོས་རྒྱལ་སྲོང་བཙན་རྗེའི། །བློན་པོའི་ཚུལ་བྱོན་སམྦྷོ་ཊ་ཞེས་པ། །བོད་ཀྱི་ཐོག་མའི་ལོ་
ཙཱར་གུས་ཕྱག་འཚལ། །གང་གི་མཁྱེན་པ་དྲི་མེད་ཀུན་གསལ་ལས། །བོད་སྐད་བརྡ་སྤྲོད་
རྟགས་འཇུག་སྣང་བའི་མཛོད། །ཐུབ་བསྟན་སྦྲང་རྩིའི་རྒྱལ་མཚན་བཞད་པའི་གཉེན། །
གངས་རིའི་རྭ་བས་བསྐོར་བའི་མཁའ་ལ་མཛེས། །སྔོན་བྱོན་མཁས་མང་དཀའ་འགྲེལ་
སའི་ཟླ་བ། །བསྲེགས་བཅད་བརྡར་གསུམ་རིག་པའི་དཔལ་བོའི་ཡུལ། །འདི་ནི་བློ་གྲོས་
ནོར་གྱིས་ཕོངས་རྣམས་ལ། །མཐུན་རྐྱེན་རིན་ཆེན་གཉིས་པའི་འཁོར་ལོར་བྱས། །
ཞེས་ཕྱག་དང་དངོས་པོ་ངེས་པར་བསྟན་ནས་འདིར་རང་འདྲའི་ཤེས་རྨོངས་དཔེ་
གཞུང་མང་པོ་ངེས་པར་བལྟ་བའི་བློ་གྲོས་དང་། ལོང་སྐབས་མེད་བཞིན་ཡོན་ཏན་ལ་མོས་
པ་ལམ་བྱེད་པ་རྣམས་ཀྱི་དོན་དུ་སུམ་ཅུའི་གནད་བསྡུས་ཐུ་མིའི་དགོངས་རྒྱན་ཞེས་པ་ཞིག་
བརྩམས་ཏེ་མཁས་པ་མང་པོར་ཕུལ་ཏེ་ལོ་མང་སོང་ཡང་བཀའ་བཀོད་དམིགས་བསལ་མ་
33



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཐོབ། དེ་རྗེས་རྟགས་འཇུག་གི་དཀའ་གནད་སྙིང་པོ་རབ་གསལ་ཞེས་བྱ་བ་ཞིག་བརྩམས་
ཏེ་མཁས་པ་འགའ་ལ་དོགས་གཅོད་ཞུས་པར། མཁས་མཆོག་འགའ་རེས། དཀའ་གནད་
སྙིང་གསལ་འདི་ལ་མཐའ་ཐོག་གི་བརྗོད་བྱའང་ཆ་ཚང་ཞིག་བྱུང་ན་དཔེ་ཚོགས་གཞན་ལ་
བལྟ་མི་དགོས་པའི་གཅིག་ཆོག་ཡོང་གནས་ཞེས་ཕེབས་པ་རྟགས་འཇུག་ཐོག་མཐའི་སྒྲ་
དོན་དབང་པོ་ཐ་ཤལ་གྱིས་ཀྱང་རྟོགས་ནུས་ལ་བསྐྱར་ལྡབ་ཡང་བརྩམ་དགོས་མེད་ཁར།
མཁས་པ་སྔ་མའི་ལེགས་བཤད་ཀྱི་འགྲོ་དོན་འགོག་པ་ལས་མ་འདས་ཤིང་། གཞན་ཡང་
མཁས་པ་འགའ་རེས་དཀའ་གནད་སྙིང་གསལ་འདི་བཞིན་མཐོང་བ་ཙམ་གྱིས་རྟོགས་ནུས་
པ་སྔོན་མེད་ཀྱི་ལེགས་བཤད་རང་དུ་སྣང་ཡང་། སི་ཏུའི་འགྲེལ་ཆེན་དང་བསྡུར་ན་བྱེད་པོ་
དང༌། བྱ་ཡུལ་སོགས་གལ་ཆེའི་སར་བཞེད་ཚུལ་ཅུང་ཟད་ཐ་དད་ལ། གསུང་རབ་དང་
འཇིག་རྟེན་ལུགས་ཀྱི་བརྗོད་བྱར་བརྟགས་ན་སྙིང་གསལ་འདི་རང་ཡིན་མདོག་ཁ་བར་
སྣང་ཡང་སི་ཏུའི་འགྲེལ་ཆེན་ཁམས་པར་ཙམ་དུ་མ་ཟད། ལྷག་པར་གསར་བསྐྲུན་སོགས་
ཀྱིས་དར་ཁྱབ་ཆེ་བས་ན། རྨོངས་ཞེན་ཕྱོགས་ལྷུང་ལྡོག་ནས་དྲང་པོའི་ལམ་དུ་འཇུག་ཆེད་
བྱེད་པོ་དང་བྱ་ཡུལ་འདི་དང་འདི་ཡིན་ཁུངས་སྐྱེལ་དཔེར་བརྗོད་ཆོས་སྲིད་ཀྱི་ལམ་ནས་
དྲངས་པའི་འགྲེལ་པ་ཞིབ་རྒྱས་ཤིག་བྱུང་ན་རང་གཞན་ཚང་མར་ཡིད་ཆེས་ཡོང་གནས་ཞེས་
ཕེབས་སྐོར། རྒྱུས་འབྲེལ་དགོས་ཚོགས་མེད་ཀྱང་། །ལོ་རྒྱུས་དོན་གྱིས་མ་བཤད་ན། །ཡིད་
མི་ཆེས་པའི་སྐྱོན་དུ་འགྱུར། །ཞེས་པ་ལྟ་བུ་འདིར་ཡང་འབྱུང་ཉེ་བ་དེའི་ཕྱིར་ལོ་རྒྱུས་དཔེར་
བརྗོད་ཅུང་ཟད་གསོལ་བར་བྱ་བ་ནི། དེ་ཡང་རང་ཅག་གངས་ཅན་ལྗོངས་འདིར་མཁས་པ་
ལ་སྔ་བ་ལོ་ཙཱའི་ཐོག་མ་ཐུ་མི་སམྦྷོ་ཊ་ཞེས་ཡུལ་གཉལ་དུ་འཁྲུངས་པ་དེས་བོད་ཡུལ་རང་
སྐད་དང་འཚམས་པའི་བརྡ་སྤྲོད་ཀྱི་བསྟན་བཅོས་སུམ་ཅུ་པ་དང་། རྟགས་ཀྱི་འཇུག་པ། ཀླུ་
དབང་མགུལ་རྒྱན་སོགས་མཛད་དེ་ཆོས་བསྒྱུར་པིར་ཐོགས་ཡི་གེའི་སྲོལ་གཏོད་མཛད། དེ་



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
ནས་རྒྱལ་རབས་ལྔ་པ་ལྷ་སྲས་ཁྲི་སྲོང་ལྡེའུ་བཙན་གྱི་སྐུ་རིང་ལ་དམ་ཆོས་དར་རྒྱས་སུ་
མཛད་པའི་སྐབས་ལོ་ཙཱའི་མཆོག་གྱུར་སྙེ་མོ་བ་བེ་རོ་ཙ་ན་དང་། ཤངས་པ་ཅོག་རོ་ཀླུའི་
རྒྱལ་མཚན། འཕན་ཡུལ་བ་སྐ་བ་དཔལ་བརྩེགས་གསུམ་གཙོ་བོར་གྱུར་པའི་ལོ་ཙཱ་བརྒྱ་
དང་རྩ་བརྒྱད་བྱོན། རྒྱ་གར་འཕགས་པའི་ཡུལ་ན་ཇི་ཙམ་དར་བའི་མདོ་སྔགས་ཐམས་ཅད་
བོད་དུ་བསྒྱུར་ཏེ་རྒྱལ་བསྟན་རིན་པོ་ཆེས་བོད་ཡུལ་ཁྱབ་པར་མཛད། དེ་ནས་མངའ་བདག་
ཁྲི་རལ་གྱི་སྐུ་དུས་སྒྲ་བསྒྱུར་སྐད་གསར་བཅད་ཀྱིས་གཏན་ལ་ཕབ། དེ་རྗེས་དར་མས་
བསྟན་ལ་རྨ་འབྱིན་པའི་དབང་གིས་འདྲི་ཀློག་འཆད་ཉན་སྒོམ་པའི་སྲོལ་བཟང་ཉམས་པས་
ཐུ་མིས་མཛད་པའི་བརྡ་སྤྲོད་ཀྱི་བསྟན་བཅོས་བརྒྱད་ལས་སུམ་རྟགས་ཙམ་མ་གཏོགས་
དྲུག་ནུབ་ཅེས་གྲགས་ནའང་། སུམ་རྟགས་གཉིས་ལ་སྔ་རབས་ཀྱི་མཁས་པ་གྲགས་ཆེ་བ་
ལོ་ཆེན་ནམ་བཟང་གི་འགྲེལ་པ་བསྟན་པའི་སྒྲོན་མེ། སྣར་ཐང་ལོ་ཙཱ་བ་སངྒ་ཤིའི་མཆན་
ཊིཀ །དབུས་པ་བློ་གསལ་གྱི་འགྲེལ་པ། ཞ་ལུ་ལོ་ཆེན་དྷརྨ་པཱ་ལའི་འགྲེལ་པ། དགེ་ཡེ་
ཚུལ་ཁྲིམས་སེང་གེའི་འགྲེལ་པ་ཉི་མའི་འོད་ཟེར། རབ་འབྱམས་སྨྲ་བ་ཆོས་རྒྱལ་གྱི་འགྲེལ་
པ་བློ་གསལ་མགུལ་རྒྱན། པཎ་ཆེན་གསེར་མདོག་ཅན་པའི་འགྲེལ་པ། ཞྭ་ལུ་བ་ཆོས་
ལེགས་ཀྱི་མཁས་པའི་ཡིད་འཕྲོག །ཡར་འབྲོག་པ་རིན་ཆེན་ཏོག་གི་ཟ་མ་ཏོག །དཔའ་བོ་
གཙུག་ལག་ཕྲེང་བའི་གསལ་བྱེད་སྒྲོན་མེ། འོལ་ཕྲུག་ཀརྨ་རབ་རྒྱས་ཀྱི་མཁས་པའི་རྒྱན།
ཟུར་མཁར་བ་བློ་གྲོས་རྒྱལ་པོའི་མཁས་པའི་དགའ་སྟོན། སྨན་ལུང་པ་བློ་མཆོག་རྡོ་རྗེའི་
ཟུང་འཇུག་ཡིད་ཀྱི་ཤིང་རྟ། གཏིང་སྐྱེས་བློ་བཟང་ཆོས་གྲགས་ཀྱི་གསལ་བའི་སྒྲོན་མེ། པཎ་
ཆེན་བྱམས་གླིང་པའི་ཞིབ་མོ་རྣམ་འཐག །ཀུན་མཁྱེན་གོ་རམས་པའི་འགྲེལ་པ། སྟག་ལུང་
ཆོས་རྗེའི་འགྲེལ་པ། ཁ་རག་སྤྲུལ་སྐུའི་འགྲེལ་པ། རབ་འབྱམས་པ་རྣམ་གྲོལ་གྱི་འགྲེལ་
པ༑ དྲུང་ཡིག་འཇམ་དབྱངས་ཀྱི་དྲི་བ་དྲིས་ལན་སོགས་མཁས་པ་མང་པོས་མཛད་པའི་
~35-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སུམ་རྟགས་ཀྱི་འགྲེལ་པར་སོ་སོའི་དགོངས་པའི་ཁྱེར་སོ་ཇི་ཡོད་དགག་སྒྲུབ་མེད་པ་དཔྱད་
གཞིར་མཛད་དེ་རབ་བྱུང་བཅུ་གཅིག་པའི་ཆུ་ཕག་ལོ་རྣམ་གླིང་པཎ་ཆེན་དཀོན་མཆོག་ཆོས་
གྲགས་དགུང་ལོ་སུམ་ཅུ་སོ་བརྒྱད་སྐབས་བསྩལ་བའི་འགྲེལ་པ་སྣང་བྱེད་ནོར་བུ། དེ་ནས་
ལོ་དྲུག་ཅུ་རེ་གཉིས་ལ་ཉེ་བ་རབ་བྱུང་བཅུ་གཉིས་པའི་ཤིང་བྱི་ལོ་ཀུན་མཁྱེན་ཆེན་པོ་སི་ཏུ་
ཆོས་ཀྱི་འབྱུང་གནས་ཀྱིས་འགྲེལ་པ་མཁས་པའི་མགུལ་རྒྱན་མུ་ཏིག་འཕྲེང་མཛེས་མཛད་
དེ་གོང་འཁོད་རྣམ་པཎ་ཡན་ཆད་ལ་དག་ཐེར་དགག་སྒྲུབ་རྒྱས་པར་བསྩལ་ཅིང་། བར་ཚིག་
ཏུའང་། སྔོན་ཆད་མཁས་པའི་ཁུར་འཛིན་པའི། །འགྲེལ་བྱེད་འགའ་འགའི་ཡིད་མཁའ་
ནས། །ནམ་ཡང་ཤར་ཞེས་མ་ཐོས་པའི། །ཁོ་བོའི་ལེགས་བཤད་ཟླ་སྣང་འདི། །ཞེས་དང༌།
ལ་ལའི་མཁས་པར་རློམས་པ་གོང་། །ལ་ལས་རྨོངས་པའི་གནས་སུ་བཀོད། །ཅེས་དང༌།
བློ་ལྡན་ཙམ་དུ་མཚུངས་ན་ཡང་། །བློ་གྲོས་མཆོག་གི་ཁྱད་པར་ལྟོས། །བློ་གཏེར་དབང་
པོའི་བློ་མཚོ་ལས། །བྱུང་བའི་བློ་ཅན་ང་མིན་སུ། །
ཞེས་སོགས་བཀའ་དྲིན་བླ་ན་མ་མཆིས་པ་བསྩལ། དེ་རྗེས་རབ་བྱུང་བཅུ་བཞི་པའི་
ལྕགས་རྟ་ལོ་རྡོ་རིང་པཎྜི་ཏས་ཞ་ལུ་ལོ་ཆེན་གྱི་བཤད་ཁྲིད་རྗེས་འབྲངས་སུ་འགྲེལ་བ་ཨུཏྤ་
ལའི་རྣ་རྒྱན་མཛད། རབ་བྱུང་དེའི་མེ་སྟག་ལོ་རྗེ་བཙུན་བླ་མ་དངུལ་ཆུ་དྷརྨ་བྷ་དྲས་འགྲེལ་
པ་སི་ཏུའི་ཞལ་ལུང་མཛད། དེ་རྗེས་རབ་བྱུང་བཅོ་ལྔ་པའི་ནང་དུ་འཇམ་མགོན་དབྱངས་
ཅན་གྲུབ་རྡོ་རྗེས་ལེགས་བཤད་ལྗོན་དབང་དང་། དཀའ་གནད་གསལ་སྒྲོན་མཛད། དེ་
རྗེས་མཁས་དབང་རྟོགས་ལྡན་ལྷག་བསམ་པས་མཛད་པའི་འགྲེལ་པ་སྣང་བ་དམ་པ་དང་།
གཙང་ལྗོངས་རི་བོ་མདངས་ཅན་མཁན་རིན་པོ་ཆེས་མཛད་པའི་རྣམ་གསལ་དཔེར་བརྗོད་
ཀྱི་རྩ་ཐོ་ཙམ་ལས་ཞལ་མཇལ་ཆེར་མ་ཐོབ་ཀྱང་། སུམ་རྟགས་འདི་ལ་མཁས་པ་སོ་སོའི་
དགོངས་པའི་དབང་གིས་ཁྱེར་སོའི་བཞེད་ཕྱོགས་ཕྲ་མོ་རེ་ཡོང་བ་ཆོས་ཉིད་དུ་འདུག་པས།
༤36ལ



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
དཔེར་ན་ཀུན་མཁྱེན་སི་ཏུའི་རྗེས་བྱོན་གྱི་མཁས་པ་ཆེན་པོ་དངུལ་ལྷག་མདངས་གསུམ་
སོགས་ཀྱི་འགྲེལ་ཚིག་རྣམས་ཀྱང་རྒྱས་བསྡུས་དང་། གོ་བདེ་མིན་གྱི་ཁྱད་པར་ཕྲ་མོ་ལས།
གཞི་རྩ་མཁས་མགུལ་མུ་ཕྲེང་གི་རྗེས་འབྲང་ཤ་སྟག་ཡིན་འདུག་རུང་། དཀའ་གནད་གལ་
ཆེའི་སྐབས་མ་ངེས་པའི་བཞེད་ཕྱོགས་ཕྲ་མོ་རེ་འདུག་པས་གཅིག་ཏུ་ངེས་པའི་བློ་གདེང་མ་
ཐོབ། རང་ངོར་རིགས་ལམ་སྦྱངས་པའི་དགོས་དོན་ཐག་ཆོད་ངེས་རྙེད་ཅིག་དགོས་འདྲ་
ཡང་ཕྱི་ལྟར་ཤེས་ཁུལ་ལ་ནང་དོན་ནེམ་ནུར་དང་འགྲོགས་དགོས་བྱུང་བའི་རྐྱེན་བྱས་སུམ་
འགྲེལ་བྱིངས་དང་། ལྷག་པར་མཁས་མགུལ་མུ་ཕྲེང་ལ་ཞལ་མཇལ་རྒྱུན་རིང་ཞུས་ཀྱང་།
རང་ཉིད་སྐྱེས་སྦྱངས་ཀྱི་བློ་གྲོས་དམན་པས་གོ་བས་མི་ཆོད་པ་ཐེ་ཚོམ་གྱི་ཕྲེང་བར་གྱུར་པ་
རྣམས་ཁམས་བོད་ཀྱི་མཁས་པ་མང་པོར་དོགས་གཅོད་ཞུས་ཀྱང་ས་ཟིན་མེད་པའི་ཡང་
ཚོམ་དུ་གྱུར། ན་ཚོད་ཕྲ་མོའི་སྐབས་ནས་མཐོང་བྲག་རིན་པོ་ཆེ་དང་། སྟག་ཚང་བླ་མ་རིན་
པོ་ཆེ། རྫོགས་ཆེན་གང་ཤར་རང་གྲོལ་སོགས་ཀྱི་བཀའ་དྲིན་ལས། སུམ་རྟགས་ལ་སྦྱངས་
པ་ལམ་ཙམ་སོང་ཁུལ་ཡིན་ཀྱང་། ཕྱིས་སུ་ཡིག་ཕྲུག་མང་པོས་སུམ་རྟགས་ཀྱི་འགྲེལ་པ་སྣ་
ཚོགས་ཁྱེར་ནས་ཁྲིད་འདེབས་དགོས་ཚུལ་གླེང་སྐབས་སོ་སོའི་གཞུང་གི་འབྲུ་དོན་གཉེར་
ན་ར་ཙར་སླའི་དང་ལུག་ཙར་འབའི་སྒྲ་འདོན་པའི་རྣམ་ཐར་ལ་ཕྱོགས་སམ། ཡང་ན་འདི་ནི་
བདེན་གྱི་གཞན་ནི་གཏི་མུག་གོ་ཞེས་ཁ་ན་མ་ཐོ་བ་ཤུགས་ཀྱིས་སྨྲ་དགོས་པ་དང༌། དེ་མིན་
ལྕེ་རྩེ་བསྐུམས་ཏེ་སྨྲ་བཅད་ཀྱི་དམ་བཅའ་བཟུང་དགོས་པ་སོགས་མི་ལུས་ཐོབ་ཀྱང་སྨྲ་ཤེས་
དོན་གོ་ནུས་མིའི་མཚན་ཉིད་མ་ཚང་བས་རང་ཡི་མུག་སྟེ། གངས་ཅན་དུ་བསྟན་པ་སྔ་དར་
དུས་ཀྱི་འགྱུར་བྱང་དཀར་ཆག་ཏུ་གསལ་བའི་གསུང་རབ་ཀྱིས་བརྗོད་བྱ་དང་། བར་དར་
སྐབས་ཀྱི་གསུང་རབ་ཀྱི་བརྗོད་བྱ། སྔ་ཕྱིའི་ལོ་ཙཱ་བ་རྣམས་ཀྱིས་ཐུ་མིའི་གཞུང་ལྟར་བོད་
ཡུལ་སྐད་དུ་ཆོས་བསྒྱུར་བརྡ་འཆད་མཛད་པའི་སྐབས་སུ་བསྟོད་ཡུལ་ཆེན་པོ་རྣམས་ལ་ང་
37



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཁྱོད་ཅེས་འདྲ་མཉམ་སྨྲ་བ་མི་མཛེས་གཤིས་རང་དམན་པར་བྱས་ཏེ་ཕ་རོལ་ཆེན་པོ་ལ་
བལྟོས་པའི་ཞེ་ས་བདག་ཅེས་བསྒྱུར་བ་སོགས་དབུས་གཙང་ཡུལ་སྐད་ལ་བརྡ་འཆད་
མཛད་པའི་ཕྱག་རིས་ཀྱིས་མཚོན་བྱེད་པོ། བྱེད་པ། བྱེད་ལས། བྱ་ཡུལ། བྱ་བ། བྱ་ལས་
སོགས་ཀྱི་བཞེད་ཚུལ་རྣམས་དང་། སྒྲ་མདོར་ལྷག་མ་འཇིག་རྟེན་གྱི་ཉེར་སྤྱོད་ལས་གྲུབ་བོ། །
ཞེས་གསུངས་པ་ལྟར་རུ་བཞིའི་སྐྱེ་བོ་ཀུན་ལ་སོ་སོའི་ཡུལ་སྐད་རང་བཞིན་དུ་གནས་པ་དེ་
རྣམས་དང་ཡང་མཐུན་མིན་སོགས་ཡུན་དུ་རྩ་བརྡར་བཅད་དེ་སྔོན་མཁས་ཀྱི་གསུངས་
དཔྱད་བཟོད་འཕེར་ངེས་རྣམས་ཀྱི་སྟེང་དུ། རང་བློར་གསར་དུ་ཤར་བའི་གནད་དོན་དཔེར་
བརྗོད་མང་པོས་ཟུར་བརྒྱན་ཏེ་ཚིག་ཉུང་ངུར་བྱས། བར་སྐབས་ཀྱི་མཁས་པ་ཆེན་པོ་ཀུན་
མཁྱེན་སི་ཏུ། རྗེ་དངུལ་ཆུ་བ་ཡབ་སྲས། མདངས་ཅན་མཁན་རིན་པོ་ཆེ། མཁས་དབང་
ལྷག་བསམ་པ་བཅས་ཀྱིས་བྱ་བའི་ཡུལ་བྱ་བའི་དངོས་པོར་བཞེད་པ་དང་། བྱེད་པའང་
བྱེད་པ་པོར་བཞེད་པ། རྫོགས་ཚིག་བྱ་བྱེད་དུ་སྣ་བསྡུ་མཛད་པ་སོགས་བཞེད་པ་ནང་
མཐུན་ལ་མི་མཐུན་གང་ཡིན་རྣམས་དང་། བླུན་རྨོངས་བདག་གིས་འཐད་པ་གང་ཡོད་ཀྱང་
མཆོག་དམན་ཀུན་ལ་བརྟག་དཔྱད་ས་བོན་གྱི་ཚུལ་དུ་གོ་བ་སྟེར་ཕྱིར་འདིར་འདྲེས་མེད་
སྤྱན་ལམ་དུ་བསྟར་བ་ལ་མཁས་བཞེད་དང་། བླུན་འཐད་གཉིས་སུ་བཀོད་པའི་དང་པོ་
མཁས་བཞེད་ནི། ཀུན་མཁྱེན་སི་ཏུས་བྱེད་པ་པོ་ལ་གཙོ་ཕལ་ལམ། བྱེད་པོ་དང་བྱེད་པ་
གཉིས་སུ་དབྱེ་བའི་དཔེར་བརྗོད། བདག་གིས་རིག་སྔགས་ཀྱིས་ཚེ་སྒྲུབ་ཅེས་བསྩལ་བ་
དཔེར་བཞེས་ཏེ། དངུལ་མཁན་ལྷག་གསུམ་གྱིས་ཀྱང༌། ཤིང་མཁན་གྱིས་སྟ་རེས་ཤིང་
བཅད་ཅེས་གྲགས་ཆེའི་དཔེར་བརྗོད་མཛད་པ་ལྟར་ན། ཤིང་མཁན་འདི་ལ་སི་དངུལ་
མཁན་གསུམ་བྱེད་པ་པོ་གཙོ་བོ་དང་། ལྷག་བསམ་པས་ཕལ་པར་བཞེད་དོ། །གྱིས་ཞེས་
པའི་བྱེད་སྒྲ་འདི་ལ་བྱ་བ་མི་སྣང་ངོ༌། །སྟ་རེ་འདི་ལ་སི་དངུལ་གཉིས་བྱེད་པ་པོ་ཕལ་པ་
ལ38



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
དང༌། ལྷག་བསམ་པས་གཙོ་བོ། མདངས་མཁན་གྱིས་བྱེད་པ་རུ་བཞེད་དོ། །ས་འདི་ཤིང་
གཅད་པའི་བྱ་བ་སྟོན་ནུས་རྩོད་མེད་ཀྱིས་བྱེད་སྒྲའོ། །ཤིང་འདི་ལ་སི་དངུལ་ལྷག་གསུམ་
བྱ་བའི་ཡུལ་དུ་བཞེད་ལ། མདངས་མཁན་གྱིས་ལས་སུ་བཞེད་དོ། །བཅད་འདི་ལ་སི་
དངུལ་མཁན་ལྷག་རྣམ་བཞིའི་བཞེད་པ་ཕལ་ཆེར་མཁས་མགུལ་མུ་ཕྲེང་ལྟར་མཐུན་པས་
དཔེར་ན། ཤིང་གཅོད་པ་པོ། གཅོད་བྱེད་ལྟ་བུ་བྱེད་པ་པོ་དང་། གཅོད་པར་བྱེད། གཅད་
དོ་ལྟ་བུ་ལས་སམ་བྱེད་པ་ཙམ་ལ་འཇུག་པ་སྟེ་བདག་ཅེས་ད་ལྟ་བ་དང་། གཅད་བྱའི་ཤིང་།
གཅད་བྱ། གཅད་པར་བྱ་བ་ལྟ་བུ་བྱ་བའི་ཡུལ་ཉིད་དང་། གཅད་པར་བྱ། གཅོད་དོ་ལྟ་བུ་
བྱ་བའི་གཞི་འབྲེལ་གྱི་ལས་སམ། བྱ་བ་ཙམ་ལ་འཇུག་པ་སྟེ་གཞན་ཞེས་མ་འོངས་པ། དེ་
ཡང་ཤིང་གཅད་ལྟ་བུ་ལྟ་བུ་དུས་འདས་པ། གཅོད་བཞིན་པ་ལྟ་བུ་ད་ལྟར་བ། གཅད་པར་
འགྱུར་ལྟ་བུ་མ་འོངས་པ། གཅོད་ཅིག་ལྟ་བུ་བསྐུལ་ཚིག་སྟེ་དགོངས་པ་མཐུན་ཀྱང་ཕྲན་
བུའི་འཁྱེར་སོ་རེ་འདུག་སྟེ། ལྷག་བསམ་པས་ཤིང་གས་པ་བྱ་བར་བཞེད་ལ། མདངས་
མཁན་ནི་ཤིང་དུམ་བུར་སོང་བ་བྱ་བའི་ལས་སུ་བཞེད་དོ། །དངུལ་ཆུ་བས་གཅོད་པར་
འགྱུར་སོགས་དང་། འཁྱིལ་ལོ་སོགས་ད་ལྟ་བར་བཞེད་དོ། །སི་དངུལ་ལྷག་བསམ་བྱེད་པོ་
དང་བྱེད་པ་ལ་དངོས་པོ་བདག་དང་། བྱ་ཡུལ་དང་བྱ་བ་ལ་དངོས་པོ་གཞན་དུ་བཞེད་ཀྱང་།
མདངས་མཁན་རིན་པོ་ཆེས་ཚིགས་བཅད་དུ། དངོས་པོ་བདག་བཞན་གཉིས་ཀ་དང་། །བྱ་
བའི་ཡུལ་དང་རྣམ་པ་བཞི། །ཞེས་བཞི་རུའང་བཞེད་དོ། །ལས་དང་བྱ་བ་གཅིག་ཏུ་འདོད་
པ་དང༌། སོ་སོར་འདོད་པའི་ལུགས་ཀྱང་སྣང་སྟེ་ཚིག་མདུད་བཀྲོལ་བ་ནི་གང་ནའང་མ་
མཆིས་སོ། །དེ་ཡན་ཆད་ཀྱིས་གཞན་བཞེད་གང་ཡིན་གྲུབ་བོ། །ད་ནི་བླུན་པོ་བདག་རང་
གི་འཐད་པ་ལྟར་ན། དཔེར་བརྗོད་ཀྱང་ཅི་ཕྱིར་འཇུག་གི་གཞུང་དོན་ཚང་བ་ཞིག་ནི་ངེས་
པར་དགོས་ཏེ་དཔེར་ན། ཤིང་མཁན་གྱི་སྟ་རེས་ལྕང་ར་རུ་ཤིང་བཅད་ལྟ་བུ་འདི་བཞིན་
~ 39ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཀའ་བཅོས་དག་ཐེར་ཞུ་རྒྱུར་བཀོད་པ་ནི། ཤིང་མཁན་འདི་བདག་བྱེད་པ་པོ་དངོས་ཡིན་
ཏེ༑ ཤིང་གཅོད་མཁན། ཤིང་གཅོད་པ་པོ་ལྟ་བུ་གཙོ་བོ་གང་ཟག་ལས། འཁོར་ཡན་ལག་
དབང་པོའི་ཆ་ཤས་རྣམས་དང་། བེམ་པོ་སོགས་ལ་མི་འཇུག་གོ །འབུམ་ལས་ཀྱང་ཤེས་པ་
པོ་དང་། ཚོར་བ་པོ་དང་། མཐོང་བ་པོ་དང༌། བྱེད་པ་པོ་དང༌། བྱེད་དུ་འཇུག་པ་པོ་སོགས་
གསུངས་སོ། །གྱི་འདི་བདག་པོ་དང་རྫས་ཀྱི་འབྲེལ་སྒྲ་བྱེད་པོ་དོན་ལ་གོ་བ་བྱེད་པ་དངོས་
གསལ་གྱི་བརྡ་འཆད། དཔེར་ན་མགར་བའི་ཐོ་བས་ལྕགས་བརྡུངས་ལྟ་བུ་ཡིན་ཏེ། སྟ་རེས་
ཤིང་བཅད་ཅེས་པས་ཀྱང་དོན་གོ་ལ། བྱེད་པོ་མེད་པར་སྟ་རེ་བེམ་པོ་རང་སྟོབས་ཀྱིསཤིང་
གཅོད་མི་སྲིད་ལ། ཤིང་གཅོད་མི་སུ་ཡིན་དེ་ཉིད་བྱེད་པ་པོ་ཡིན་དགོས་སོ། །འདི་ལ་བྱེད་
སྒྲ་ཞུགས་ན་སུམ་རྟགས་དགོངས་དོན་བརྗོད་བདེ་འདྲེན་དགོས་པ་ལ་བརྗོད་པ་མི་བདེ་
ཁར། བྱ་མེད་བྱེད་སྒྲ་སུམ་ཅུ་པ་ཙམ་མ་ཟད། མདོ་རྒྱུད་རྣམས་དང་དངོས་སུ་འགལ་ཏེ། རྒྱ་
འགྱུར་འཇམ་དཔལ་མཚན་བརྗོད་དུའང་། རང་གི་ལག་གིས་རྡོ་རྗེ་མཆོག །ཅེས་དང་།
རང་གི་ལག་གིས་གསོར་བྱེད་པ། །ཞེས་པ་ལས། རང་གིས་ལག་གིས་ཞེས་སྔ་རབས་ཀྱི་ལོ་
པཎ་རྣམས་ཀྱིས་ཀྱང་བརྡ་བསྒྱུར་མ་མཛད་དོ། །སྟ་རེ་འདི་བྱེད་པ་པོའི་དངོས་པོའོ། །བརྡ་
འཆད་སྐབས་གཅོད་བྱེད་ལ་སོགས་པ་རྫས་དངོས་ཡོད་མེད་གཉིས་འབྱུང་ཡང་འགག་དོན་
བྱེད་པ་ཞེས་པར་འདུ་ལ། དེ་ཡང་དབུས་གཙང་ཕལ་སྐད་དུ་གྲིའམ། སྟ་རེ་ལ་ཤིང་གཅོད་
ཤས་སམ། ཤིང་གཅོད་ཡས་ཞེས་པའི་ཤས་ཡས་གཉིས་ཀྱི་སྒྲ་དེ་ཡིན་ལ། བར་མཁས་
རྣམས་ཀྱིས་སྒྲུབ་བྱེད། སྟོན་བྱེད། འབྱིན་བྱེད་སོགས་བྱེད་ཡིན་ཚད་བྱེད་པ་པོར་བཞེད་པ་
ཐལ་ཆེས་ཏེ། དཔེར་ན་སྒྲུབ་བྱེད་ཅེས་པ་ལྷ་སྒྲུབ་བྱེད་ཡིན་ན་སྔགས་དང་། ཟོག་སྒྲུབ་བྱེད་
ཡིན་ན་ཊམ་ལྟ་བུ། སྟོན་བྱེད་ཅེས་པའང་ལམ་སྟོན་བྱེད་ཡིན་ན་རྒྱུས་མངའ་ཡོད་པའི་
བསླབ་བྱ། ཆོས་སྟོན་བྱེད་ཡིན་ན་དོན་ཉམས་ལེན་གོ་བརྡ་སྤྲོད་པའི་གསུང་ཚིག །ཞུན་མར་
ལ40



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
སྟོན་བྱེད་ཡིན་ན་མར་མེ་ཁྱེར་བའི་ལག་པ་དེ་ཡིན། འབྱིན་བྱེད་ཅེས་པའང་དབྱུང་བྱ་ཚེར་
རྩད་འདོན་པའི་འཇབ་རྩེ་འམ། སྐམ་པ་ལྟ་བུ་ལས་འདི་རིགས་བྱེད་པ་པོ་མ་ཡིན་ཏེ།
དཔེར་ན་ལུས་ལ་མཚོན་ནའང་། བརྡ་འཆད་སྐབས་སུ་གང་ཟག་བྱེད་པོ་གཅིག་ལ། བགྲོད་
བྱེད་རྐང་པ། འཛིན་བྱེད་པ། ལྟ་བྱེད་མིག །ཉན་བྱེད་རྣ་བ། སྣོམ་བྱེད་སྣ། སྨྲ་བྱེད་ལྕེ།
ལྡད་བྱེད་སོ། །གཟག་བྱེད་འོག་སྒོ་སོགས་སུ་མིང་གི་མངོན་བརྗོད་དུ་གསལ་བ་དེ་ཐམས་
ཅད་བྱེད་པ་པོར་སུས་ཁས་ལེན་ནུས། ནུས་ན་རང་བཞིན་ལྔ་པའི་གནས་སྐབས་སུ་ཡང་
རྐང་ལག་ཁ་མིག་སོགས་ཡོད་གཤིས་བྱེད་པོ་དེ་དུས་ཀྱང་ཁས་ལེན་དགོས་སུ་ཐལ་བ་མ་
ཟད། རྫས་ཀྱི་དངོས་པོས་བྱེད་པ་སྟོན་རིགས་ཀྱང་འདེགས་བྱེད་སྲང་། འཆིང་བྱེད་ཞགས་
པ༑ འདེབས་བྱེད་གཟེར་བུ། འདྲི་བྱེད་མྱུ་གུ། གཡོབ་བྱེད་མདའ་དར། འཛིན་བྱེད་སྐམ་པ།
འབིགས་བྱེད་གསོར། འདྲེག་བྱེད་སོག་ལེ། འགུག་བྱེད་ལྕགས་ཀྱུ། རྨོ་བྱེད་ཐོང་གཤོལ།
རྐོ་བྱེད་ཏོག་ཙེ་སོགས་མང་པོ་དང༌། དེ་བཞིན་དུ་རྫ་ས་དངོས་མི་གསལ་བའི་བྱེད་པ་སྟོན་
རིགས་ཀྱང་གོ་བྱེད་བརྡ། སྒྲུབ་བྱེད་རིག་སྔགས། སྨིན་བྱེད་དབང་། གྲོལ་བྱེད་ཁྲིད།
གདོན་གནོད་ཞི་བྱེད་ཀྱི་ནུས་མཐུ་སོགས་ཐམས་ཅད་བྱེད་པ་པོར་ཁས་ལེན་དགོས་པ་མ་
ཟད། བྱེད་པ་པོ་ཞེས་པའི་མིང་དེ་ཡང་ངེས་བཟུང་དང་མཚམས་ཚིགས་ཅི་ཡང་མེད་པར་
ཐལ་ལོ། །དེས་ན་སྔོན་གྱི་བརྡ་འཆད་ལྟར་ན། ནོར་བུ་མཆོག་རྒྱལ་ལས་ཀྱང་། གཡས་ན་
འགུགས་བྱེད་ལྕགས་ཀྱུ་བསྣམས། །གཡོན་ན་སྙིམ་བྱེད་བུམ་པ་བསྣམས། །ཞེས་པའི་
འགུགས་བྱེད་སྟིམ་བྱེད་ཅེས་པ་བྱེད་པ་ལས་བྱེད་པ་པོ་མ་ཡིན་པ་དང་། སྒྲོལ་མ་ཕྱག་
འཚལ་ཉེར་གཅིག་ལས་ཀྱང་། རི་རབ་མནྡ་ར་དང་འབིགས་བྱེད། །ཅེས་པའི་འབིགས་
བྱེད་དེ་མདའ་ཡིན་པ་བྲིས་བཤད་གཉིས་ཀ་མཐུན་པ་ལྟར་བྱེད་པ་ཞེས་སུ་མངོན་སུམ་ཚད་
མས་གྲུབ་བོ། །ས་འདི་ཤིང་གཅོད་ཀྱི་བྱ་བ་སྟོན་པའི་བྱེད་སྒྲའོ། །ལྕང་ར་འདི་ཤིང་གཅོད་
~ 41ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཀྱི་བྱ་བ་བསྒྲུབ་སའི་ཡུལ་དེ་ཡིན་ཏེ། དེའང་ལྷ་ཆོས་ལྟར་ན་དབང་ཤེས་བག་ཡངས་སུ་
འཆོར་སའི་དམིགས་དྲུག་ལ་གཟུང་ཡུལ་ཞེས་མདོ་རྒྱུད་ཀུན་ལ་གསལ་བ་ལྟར། བྱེད་པ་
པོས་བྱ་བ་གང་བསྒྲུབ་པའི་ས་དམིགས་དེ་ལ་བྱ་ཡུལ་ཞེས་བྱ་སྟེ། དཔེར་ན་སྐྱབས་སུ་འགྲོ་
ཡུལ་ནི་མཆོག་གསུམ། མཆོད་པ་འབུལ་ཡུལ་ནི་རྟེན་གསུམ། ཕྱག་འཚལ་ཡུལ་ནི་སྐྱབས་
ཡུལ། སྡིག་པ་བཤགས་ཡུལ་ནི་ལྟུང་བཤགས་ལྟར་ན་སངས་རྒྱས་སོ་ལྔ་ལ་སོགས་པ།
དགེ་རྩ་བསྔོ་ཡུལ་ནི་ཕ་མ་འགྲོ་དྲུག་ཡིན་པ་ལས། བར་མཁས་ཀྱིས་བཞེད་པའི་སྐྱབས་
འགྲོ་དང་། མཆོད་རྫས། གུས་ཕྱག །ཡིག་བརྒྱ། བསྔོ་རྟེན་སོགས་ཅུང་མིན་ལས་ཆེ། བོད་
ཁྲི་སྐོར་བཅུ་གསུམ་པ་རྣམས་ནི་མི་འདོད། དེ་བཞིན་དུ་འཇིག་རྟེན་ལུགས་ཀྱི་བྱ་གཞག་ཏུ་
ས་བོན་གདབ་ཡུལ་དང་། བུ་ལོན་གཏོང་ཡུལ། ཀོ་གྲུ་གཏོང་ཡུལ། སྦྱིན་གཏོང་བྱ་ཡུལ།
ཟན་གོང་བརྫི་ཡུལ་སོགས་ཀྱང་རིམ་བཞིན་ས་ཞིང་དང་། དབུལ་པོ། ཆུ། ངན་སློང་། ཕོར་
པ་རྣམས་ཡིན་པ་ལས། འབྲུ་དང༌། ཟང་ཟིང་། ཀོ་གྲུ། བཟའ་བཏུང་གོས་ནོར། རྩམ་པ་
སོགས་ནི་ཅུང་ཨེ་ཡིན། དེ་བས་ན་ཤིང་གཅོད་སའམ། ཤིང་གཅོད་བྱ་ཡུལ་དེ་ནགས་ཀླུང་
ངམ། སྐྱེད་ཚལ་ཡིན་དགོས་ལ་ཤིང་དེ་མ་ཡིན། ལྷ་བསྒྲུབ་ཡུལ་ཡང་སྒྲུབ་ཁང་ལས་ལྷ་དེ་མ་
ཡིན། བཀའ་རྒྱ་སྤྲིང་ཡུལ་ཡང་རྫོང་འབངས་ལས་བཀའ་རྒྱ་དེ་རང་མ་ཡིན། དེ་བས་ན་སྟན་
གདིང་ཡུལ་ཡང་ས་གཞི་ལས་སྟན་དེ་རང་མ་ཡིན། ཞྭ་མོ་བསྐོན་ཡུལ་ཡང་མགོ་བོ་ལས་ཞྭ་
དེ་རང་མིན་པ་ནི་བྱིས་པས་ཀྱང་རྟོགས་ནུས་སོ། །འོ་ན་སྔོན་བྱོན་མཁས་པའི་ལུགས་ལ་
བཀན་བྱའི་ལག་པ། བཀྱིག་བྱའི་དགྲ་སོགས་བྱ་བའི་ཡུལ་ལ་འཇུག་གོ་གསུངས་པ་རྣམས་
ཁྱོད་ཀྱིས་ཁས་མི་ལེན་ནམ་ཞེ་ན། སྔོན་བྱོན་མཁས་པ་རྣམ་པཎ་ཡན་ཆད་ཀྱི་འགྲེལ་པ་
རྣམས་ལ་བྱ་བའི་དངོས་པོ་འདི་རིགས་བྱ་ཡུལ་དུ་བཞེད་པ་མ་མཐོང་སྟེ། བར་སྐབས་ཀྱི་
མཁས་པ་ཆེན་པོ་ཀུན་མཁྱེན་སི་ཏུ་རིན་པོ་ཆེ་དང་། དེའི་རྗེས་འབྲང་རྣམས་ཀྱི་བཞེད་པར་
ལ:2



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
ཡོད་ངེས་ཀྱང་། བདག་རང་འདྲེན་བྱེད་མི་གསལ་ཁར་བློ་མིག་མ་དག་པའི་དབང་གིས་སི་
འགྲེལ་དུའང་། བ་ཡིག་བྱ་ཡུལ་བསྒྲུབ་པ་ལ་འཇུག་པའི་དཔེར་བརྗོད་སྐབས་སུ། བཀན་
བྱའི་ལག་པ། བཀྱིག་བྱའི་དགྲ་སོགས་བྱ་རྒྱུའམ། བྱའི་དངོས་པོ་སྟོན་ལ་བྱ་ཡུལ་མི་སྟོན་
པའི་དཔེར་བརྗོད་ཇི་སྙེད་ཅིག་དང་། བསྐྱིལ་བྱའི་རྫི་ང་སོགས་བྱ་ཡུལ་སྟོན་ལ་བྱ་བའི་
དངོས་པོ་མི་སྟོན་པའི་དཔེར་བརྗོད་ཁ་ཡར་ཉ་ཉུང་མཉམ་བསྲེས་སུ་མཐོང་སྣང་བྱུང་ལགས་
པ༑ ཁམས་པས་དབུས་གཙང་གི་སྐད་བརྡ་མ་འཕྲོད་པ་ནི་ག་ནས་རང་ཡིན། ཀུན་མཁྱེན་
སི་ཏུ་བློ་གཏེར་དབང་པོའི་བློ་མཚོ་ལས་བྱུང་བ་རྗེ་བཙུན་འཇམ་དབྱངས་ཀྱི་སྙིང་པོར་ཞལ་
གྱིས་བཞེས་པ་ལ་འཁྲུལ་པ་ཅི་ལ་མངའ་སྟེ། བདག་རང་གཙང་ཕྲུག་ཁམས་ལུགས་ཀྱི་སུམ་
རྟགས་ཁྲིད་རྒྱུན་ལ་གོམས་བྱང་མེད་པ་དང༌། དབུས་གཙང་གི་སློབ་བུ་རྣམས་ལ། དུས་
གསུམ་བྱ་བྱེད་གོ་བརྡ་སྤྲོད་པའི་སྐབས་སུ། བཀན་བྱའི་ལག་པ་ལ་སོགས་པ་ཁམས་
ལུགས་ལྟར་བྱ་ཡུལ་དུ་ངོ་སྤྲད་ན། ནམ་ཞིག་མཆོད་ཡུལ་དང༌། སྦྱིན་ཡུལ་སོགས་ཀྱང་
མཆོད་རྫས་དང་། ཟས་ནོར་གོས་སོགས་སུ་ཁས་མི་ལེན་ཀ་མེད་བྱུང་མཚམས་དབུ་མ་
འཇུག་པར། འཇིག་རྟེན་གྲགས་པའི་ཀུན་རྫོབ་མ་བརླག་ཅིག །ཅེས་གསུངས་པ་ལྟར།
འཇིག་རྟེན་ལུགས་ཀྱི་ཉེར་སྤྱོད་རྣམ་བཞག་དང་འགལ་འདུར་འགྲོ་བའི་བློ་དོགས་ཀྱིས་
འདི་ལྟ་བུར་མི་འདོད་ཀ་མེད་བྱུང་ལགས། གོང་གསལ་རྣམས་ལས་དཔེར་ན་ཟན་གོང་
བརྫི་བ་ལྟ་བུ་ལ་རྣམ་གསལ་དཔེར་མཚོན་ན། དཔེར་བརྗོད་ལ་བྱིས་པའི་ལག་པས་ཕོར་པ་
རུ་ཟན་བརྫིས་ལྟ་བུ་སྟེ་འདི་དངོས་རྫས་ཡོད་པའི་ལུགས་སོ། །བྱིས་པ་ནི་བྱེད་པོ། ལག་པ་
ནི་བྱེད་པ་ཡིན་ཅིང་། རྩམ་སྣོད་ཀྱི་རྩམ་པ་དང༌། ཁོག་ལྡིར་གྱི་ཇ་ཁུ་གཉིས་བརྗེ་རྒྱུའི་ཟན་
ཞེས་པ་དེ་ཡིན་ཀྱང་། འདི་དུས་བྱ་ཡུལ་ཕོར་པར་མ་བླུག་པ་བྱེད་པོ་རང་ལ་ལྟོས་ནས་ཡོད་
པས་བྱེད་པོའི་དངོས་པོ་ཞེས་བྱ། ལག་པའི་སོར་མོས་དཀྲུག་པའི་འཕྲུལ་འཁོར་ནི་བྱེད་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པའི་ལས་ཞེས་བྱ། ཟན་བརྫི་སའམ་བྱ་ཡུལ་ནི་ཕོར་པ། རྩམ་ཁུ་ཕོར་ནང་དུ་བླུགས་ཟིན་
ནས་བྱ་ཡུལ་ཕོར་པ་ལ་བལྟོས་པ་ཡིན་པས་བྱ་བའི་དངོས་པོ་ཞེས་བྱ། རྩམ་ཁུ་སོ་སོར་དབྱེ་
མི་ནུས་པའི་ཧྲལ་ཧྲུལ་དེའི་ཚེ་གྲ་ལུ་ཞེས་པ་བྱ་བའི་ལས་ཡིན་ལ། དེ་ནས་ཟན་གོང་ཧྲིལ་
མོར་འདྲིལ་བའི་ཚེ་ཟན་བརྫིས་ཞེས་བྱ་བྱེད་ལས་གསུམ་ཚང་བའི་འདས་སྒྲ་སྟོན་པ་ཡིན་ནོ། །
འདིས་མཚོན་ནས་རིགས་འགྲེའི་དཔེར་བརྗོད་གཞན་རྣམས་ལའང་སྦྱོར་བ་མཛོད་ཅིག །
རུ་ཞེས་པ་འདི་ནི་ལ་དོན་གྱི་སྒྲ་ཡིན་ཏེ། ལ་དོན་གྱི་སྒྲ་མེད་ན་བྱ་བའི་ཡུལ་སྟོན་པའི་ནུས་པ་
མེད་དོ། །ཤིང་འདི་བྱ་བའི་དངོས་པོའམ། རྫས་དངོས་ཡོད་པའི་བྱ་བ། དོན་ལ་ལས་ཀ་བྱ་
རྒྱུའམ། གཅོད་རྒྱུ་དེ་ཡིན་ཏེ། དཔེར་ན་བཀན་རྒྱུའི་ལག་པ། བཀྱིག་རྒྱུའི་དགྲ། བསྐུ་རྒྱུའི་
སྣུམ། བསྐྱིལ་རྒྱུའི་ཆུ། བཟའ་རྒྱུའི་ཟས་སོགས་མང་པོ་བར་མཁས་རྣམས་ཀྱིས་བ་ཡ་
བཏགས་བྱ་ཞེས་སྦྱར་ཏེ་བྱ་ཡུལ་དུ་བཞེད་པ་ཕལ་ཆེ་བ་དེ་རྣམས་ཡིན་ནོ། །བཅད་འདི་ལ་
བལྟས་ནས་བདག་གཞན་དུས་གསུམ་དུ་དབྱེ་དགོས་ཏེ། དཔེར་ན་ཤིང་གཅོད་མཁན།
ཤིང་གཅོད་པ་པོ། ཤིང་གཅོད་པ་པོ་རྣམས་དོན་གཅིག་སྟེ་བྱེད་པ་པོ་དང༌། གཅོད་བྱེད་ཅེས་
པ་གྲིའམ་སྟ་རེ་སོགས་བྱེད་པོའི་དངོས་པོ་དེ་ཡིན། ཤིང་གཅོད་པར་བྱེད་ཅེས་པ་བྱེད་པོ་
བདག་ལ་ཡོད་པའི་ལས་སྟ་རེ་ཤིང་ལ་རྡེག་སྟངས་ཀྱི་འདུ་བྱེད་དེ་ཡིན། གཅོད་པར་བྱེད་
ཅེས་པ་བྱེད་པོའི་དངོས་པོ་སྟ་རེ་མ་གསལ་བའི་བྱེད་ལས་རྣམས་ལ་བདག་ཅེས་བྱ་ཞིང་།
ཤིང་གཅད་བྱའི་ཡུལ། གཅད་རྒྱུའི་ས་ཆ། ཤིང་གཅད་ས་རྣམས་དོན་གཅིག་སྟེ་ལྕང་རའམ་
ནགས་ཚལ་ལྟ་བུ། གཅད་བྱའི་ཤིང་། གཅད་བྱ། གཅད་རྒྱུ་ཞེས་པ་རྣམས་དོན་གཅིག་སྟེ་བྱ་
བའི་དངོས་པོ་ཤིང་སྡོང་ལྟ་བུ་དང༌། ཤིང་གཅད་པར་བྱ་ཞེས་པ་གཞི་ལ་ཡོད་པའི་ལས་ཡིན་
སྟེ་སྟ་རེ་ཤིང་ལ་ཟུག་ཤུལ་ནས་ཤིང་ཤོག་བྲུལ་བའི་ཉག་ལྡོང་གི་རྣམ་འགྱུར་དེའོ། །གཅད་
པར་བྱ་ཞེས་པ་བྱ་བའི་དངོས་པོ་ཤིང་མ་གསལ་བའི་བྱ་ལས་གསལ་བྱེད་རྣམས་ལ་གཞན་



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
ཞེས་བྱའོ། ། །
དུས་གསུམ་ནི། བྱེད་པ་པོ་དངོས་སུ་གསལ་བ་དང་། མི་གསལ་བའི་བརྗོད་བྱ་སྤྱི་
ཁྱབ་རིས་མེད་ལ་འཇུག་སྟེ། དེ་ལ་མ་འོངས་པ་ནི་ཤིང་གཅད་གྲབས་འདུག གཅད་ཀྱི་རེད་
ལྟ་བུ་རྗེས་སུ་བྱ་རྒྱུ་དང་། ད་ལྟར་བ་ནི། ཤིང་གཅོད་སྒང་རེད། གཅོད་ཀྱི་འདུག་ལྟ་བུ་དང༌།
འདས་པ་ནི། ཤིང་གཅད་ཚར། བཅད་གྲུབ། བཅད་ཟིན་ལྟ་བུའོ། །བསྐུལ་ཚིག་ནི། ཤིང་
གཅོད་ཅིག་ལྟ་བུའོ། །ཤིང་གས་པ་དང་། དུམ་བུར་སོང་བ་ནི་བྱ་བ་དང༌། བྱ་ལས་གཉིས་ཀ་
མ་ཡིན་ལ་བྱེད་པ་པོ་དངོས་སུ་གསལ་བའི་ནུས་པ་མེད་པ་འདི་རིགས་དུས་གསུམ་དུ་བསྡུ་
དགོས་པའི་འདས་སྒྲ་ཡིན་པའི་ཕྱིར་རོ། །ཤིང་བཅད་པ་དང་། བཏུབ་པ་གཉིས་ལ་བྱེད་པ་
པོ་དངོས་སུ་གསལ་བ་ཡིན་ཕྱིར་བདག་གཞན་སྟོན་དངོས་ཟིན་པའི་འདས་སྒྲ་ཡིན་ནོ། །
ཡང་གཅོད་པར་འགྱུར་སོགས་ད་ལྟ་བ་མི་འདོད་མ་འོངས་སྟོན་པའི་སྒྲ་ཡིན་ནོ། །ཡང་སྒྲུབ་
བོ༑ སྟོན་ནོ། གཅོད་དོ། འབྱིན་ནོ་ལྟ་བུ་དང་། འཁྱིལ་ལོ་སོགས་ནི་འདི་སྐབས་ཀྱི་དཔེར་
བརྗོད་དུ་འགྲོ་བའི་གནས་མེད་ལ་ཉིས་ཤད་མ་བྱས་པ་ཙམ་ལས། སུམ་ཅུ་པ་ནས་བཤད་
པའི་སླར་བསླུའི་དཔེར་བརྗོད་ཡིན་ནོ། །ལས་དང་བྱ་བ་གཅིག་ཏུ་འདོད་པ་དང༌། སོ་སོར་
འདོད་པ་ལ་སྔ་རབས་ཀྱི་མཁས་པ་རྣམས་ཀྱང་ཚིག་ཙམ་དུ་བཞེད་ཕྱོགས་གཉིས་སུ་ཡོད་
ཀྱང་། དོན་སྙིང་ནི་ཐམས་ཅད་མཁྱེན་གཟིགས་ལྔ་པ་ཆེན་པོས་དཀར་ནག་རྩིས་ཀྱི་དྲིས་
ལན་དུ་ལུང་འདྲེན་མཛད་པ་ལྟར། བརྒྱ་ཡི་ནང་ནས་མཁས་པ་དཀོན། །སྟོང་གི་ནང་ནས་
དཔའ་བོ་དཀོན། །བརྒྱ་སྟོང་ལས་ཀྱང་ཆེས་དཀོན་པའི། །ཚིག་གི་མདུད་འགྲོལ་རེ་རེ་ཙམ། །
ཞེས་བསྩལ་བ་ལྟར་དགོས་ན་ཡང་། ཚིག་མདུད་བཀྲོལ་བ་ནི་འགྲེལ་པ་གང་དུ་འང་མ་
མཆིས་སོ། །བླུན་པོ་བདག་ནི་བརྡ་འཆད་རྣམ་བཞག་གཉིས་ཀྱི་ཁྱད་པར་ཙམ་སྟེ་དཔེར་ན།
ཕལ་ཚིག་ཏུ་ལས་ཀ་བྱེད་རྒྱུ་དང་བྱ་རྒྱུ་དེ་ལ། བརྡ་ཆད་རྣམ་བཞག་གི་སྐབས་སུ་བྱ་བ་བྱེད་
~45



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རྒྱུ་དང་བྱ་རྒྱུ་ཞེས་པ་ཙམ་ལས་དོན་ཐ་དད་མ་ཡིན་པར་འདོད་དོ། །གོང་གསལ་རྩ་བའི་
དཔེར་བརྗོད་དེས་རྒྱས་བཀབ་སྟེ་བརྟན་གཡོའི་དངོས་པོ་ཀུན་ལ་བརྡར་ཤ་གཅད་ན།
དབང་རྣོན་རྣམས་ཀྱིས་རྟགས་འཇུག་གི་དུས་གསུམ་བྱ་བྱེད་དཀའ་གནད་ཐམས་ཅད་སྦྲུལ་
གྱི་སྣ་མདུད་བཞིན་དུ་རང་གྲོལ་དུ་འགྲོ་བ་ཡོད་ཀྱང་། ད་དུང་རང་འདྲའི་ཤེས་རྨོངས་རྣམས་
ལ་གོ་བ་སྟེར་ཕྱིར་སྙིང་པོ་རབ་གསལ་གྱི་གནད་དོན་གོང་དུ་མ་འཐུས་པ་རྣམས་མདོར་
བསྡུས་མཐའ་དཔྱོད་ཀྱི་ཚུལ་དུ་གསོལ་བ་ནི། ཐོག་མར་མཆོད་བརྗོད་སྐབས་སྨྲ་བའི་དབང་
ཕྱུག་ཅེས་པ་ཀུན་མཁྱེན་སི་དངུལ་སོགས་འཕགས་ཡུལ་ལ་སོགས་ཀྱི་བརྡ་སྤྲོད་པའི་མཁས་
པ་རྣམས་ཀྱིས་བཞེད་འདུག་ཀྱང༌། སྔ་རབས་ཀྱི་མཁས་པ་རྣམས་སྨྲ་བའི་དབང་ཕྱུག་
འཇམ་པའི་དབྱངས་སུ་བཞེད་ཅིང་། འདིར་ནི་གངས་ཅན་བསྟན་པའི་བདག་པོ་ལྔ་པ་ཆེན་
པོས། སྨྲ་བ་ངག་གི་དབང་ཕྱུག་འཇམ་དཔལ་དབྱངས། །ཞེས་གསུངས་པའི་རྗེས་སུ་
འབྲངས་སོ། །སྐབས་དོན་བྱེད་པ་པོའི་འཁྲུལ་གཞི་ནི་མིང་དང་བྱེད་པ་ནས་འབྱུང་སྟེ། པ་
དང་བ་ཡི་མཐའ་ཅན་གྱི་ཚིག་རྣམས་མིང་དུ་འགྲོ་བ་དང་། བྱེད་པར་འགྲོ་གཉིས་དབྱེ་བ་
འབྱེད་དགོས་ཤིང་། དེ་མ་ཕྱེད་ན་མ་བརྟགས་པའི་ངོར་མིང་མཐའི་པ་བ་བརྗོད་པ་ཆ་འདྲ་
བ་རྣམས་མཉམ་འདྲེས་ཀྱིས་རྩ་ཁུངས་མ་ཆོད་པས་པོ་ཡིག་མ་སྦྱར་བའི་པ་བའི་མཐའ་ཅན་
གྱི་བྱེད་པ་རྣམས་ཀྱང་བྱེད་པ་པོར་འདོད་པ་འཁྲུལ་པའི་གཞི་ཆེ་ཤོས་འདི་དེ་ནས་བྱུང་བའོ། །
དེ་ལ་པ་བའི་མཐའ་ཅན་གྱི་མིང་ནི་བརྟན་གཡོའི་དངོས་པོ་མིང་དུ་ཐོགས་ཚད་དེ་དཔེར་ན།
པགས་པ། མཇིང་པ། རྣ་བ་སོགས་ལུས་ཀྱི་ཆ་ཤས་ཀྱི་མིང་། ཚར་པ། ཉུག་བ། གཞུང་པ།
རོང་པ་སོགས་ཡུལ་ཅན་གྱི་མིང་དང༌། རྙིང་པ། དམ་པ། ཞར་བ། དར་བ་སོགས་རང་
བཞིན་གྱི་མིང་རྣམས་ལ་སུམ་ཅུ་པ་ནས་བཤད་པའི་བདག་སྒྲའི་པོ་ཡིག་ནན་གྱིས་སྦྱར་བར་
བྱས་ཀྱང་མིང་གཞན་དུ་འགྱུར་བའམ། འབྲེལ་མེད་ཀྱི་ཚིག་འབྱུང་བ་ལས་བྱེད་པ་པོར་ནམ་
ཀ46ལ



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
ཡང་མི་འགྱུར་རོ། །པ་བའི་མཐའ་ཅན་གྱི་བྱེད་པ་ནི་ལས་སམ་བྱ་བའི་སྒྲ་གསལ་བ་དོན་ལ་
བྱེད་ལས་གསལ་བྱེད་ཀྱི་སྒྲ་གང་ཡིན་ཐམས་ཅད་དེ་དཔེར་ན། བཞེད་པ། འཆད་པ།
འཛིན་པ། གྱོན་པ། འདེབས་པ། རྡུང་བ་སོགས་ལ་པོ་ཡིག་སྦྱར་བས་བཞེད་པ་པོ། །འཆད་
པ་པོ། འཛིན་པ་པོ། འདེབས་པ་པོ། རྡུང་བ་པོ་སོགས་བྱེད་པ་པོ་གང་ཟག་ཏུ་འགྱུར་བ་ཡིན་
ནོ༑ ༑བྱེད་པའི་སྐབས། རྫ་ས་དངོས་མེད་པ་དཔེར་ན། ལག་པས་པད་ཀོར་བྱས་ཏེ་གར་
བྱེད་དོ། །ལྟ་བུ་དང་། རྫས་དངོས་ཡོད་པ། ལག་པས་གྲི་གུག་ཐོགས་ནས་གར་བྱེད་དོ། །
ལྟ་བུ་སྟེ་རྫས་དངོས་ཡོད་རིགས་ལ་བྱེད་པའི་དངོས་པོ་ཞེས་བྱ་ཡང་། འགག་དོན་བྱེད་པ་རུ་
བསྡུ་དགོས་ཏེ། ཤིང་གཅོད་སྐབས་ཀྱི་སྟ་རེ་བྱེད་པོའི་རྫས་དངོས་དེ་མཁས་པ་སྔ་མས་བྱེད་
པར་བསྡུས་པ་བཞིན་ནོ། །ཡང་བྱེད་པའི་འཁྲུལ་གཞི་ནི་མིང་དང་འབྱུང་སྟེ་དཔེར་ན།
འཇིག་བྱེད་ལྷ། གནོད་བྱེད་འདྲེ། རྨུགས་བྱེད་དང་། རྨོངས་བྱེད་དང་། རེངས་བྱེད་ལ་
སོགས་པ་བགེགས་ཀྱི་མིང་རྣམས་ནི་རང་སོར་འཇོག་དགོས་ཏེ་མིང་རྐྱང་ལ་བྱ་བྱེད་བརྩི་
སྲོལ་མེད་དོ། །ད་དུང་གནད་དོན་གལ་ཆེ་ཤོས་ཤིག་ལ། སྲིད་པ་འདི་ཆོས་སྲིད་ཀྱི་ལས་ཀ་
བྱ་རྒྱུ་མེད་ན་མ་གཏོགས་ཡོད་ཚད་ཐམས་ཅད་ལ་བྱེད་པ་པོ་གཞན་གང་ཟག་དངོས་སུ་
གསལ་འདུག་གམ་མི་འདུག་བརྟག་དཔྱད་མེད་ཐབས་མེད། དེ་མ་བྱས་ན་འཇིག་རྟེན་གྱི་
སྣང་ཚོད་འདིར་ལས་སམ་བྱ་བ་བྱེད་པ་ལ་བྱེད་ལུགས་གཉིས་ཡོད་དེ་གང་ཡིན་ཞེ་ན།
དཔེར་ན་མི་ཡི་ལྗོན་ཤིང་དུམ་བུར་བཏང་བ་ལྟ་བུར་རྫས་དངོས་གསལ་རུང་མི་གསལ་རུང་
བྱེད་པོ་གང་ཟག་དངོས་སུ་ཡོད་པའི་ཕྱིར་མི་ཡིས་ཤིང་བཅག་ལྟ་བུ་ལས་ཤིང་ཆག་མི་ཟེར་
ཞིང་། འདི་རིགས་ལ་བྱ་བྱེད་བརྩིས་ཏེ་སྔོན་རྗེས་སོགས་མ་བསྒྱུར་ན་རྟགས་འཇུག་ཀྱང་
ཚིག་སྐམ་དང་། ཡང་རླུང་གིས་དུམ་བུར་བཏང་བ་ལ་རླུང་འབྱུང་བ་བེམ་པོའི་བྱེད་ལས་མ་
གཏོགས་བྱེད་པ་པོ་གང་ཟག་མིན་གཤིས་རླུང་གིས་ཤིང་ཆག་ལྟ་བུ་ལས་ཤིང་བཅག་མི་ཟེར་
ལ47



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཞིང་། འདི་རིགས་ལ་སྔ་རབས་ཀྱི་མཁས་པ་རྣམས་ཀྱིས་ནི་བྱ་བྱེད་བརྩི་སྲོལ་མེད་དོ། །
དཔེར་བྱེད་ནའང་རྟ་བོང་ལོ་ན་རྒས་པས་ཤི་སོང་ཟེར་བ་ལས་རྒས་པས་བསད་སོང་ཟེར་བ་
མི་སྲིད་དོ། །ཡང་འགའ་རེས་འདི་སྐབས་ནང་འགལ་ངོ་མཚར་ཆེ་བའི་དཔེར་བརྗོད། སྐྱེས་
བུ་གང་ཞིག་གནས་ནས་འབྱིན་པ་པོ་མེད་པར་རང་ཉིད་གནས་ནས་འབྱུང་བའི་ཚེ་རང་ཉིད་
བྱེད་པ་པོ་ཡིན་མོད་ཀྱི་བྱེད་པ་པོ་གཞན་མེད་པ་སོགས་སུ་བཞེད་པ་དང་། བདག་འགྲོ་འོ། །
ལྟ་བུ་བྱ་བའི་ཡུལ་དང་། བྱ་བའི་དངོས་པོ། བྱེད་པ་སོགས་སྟོན་ནུས་མེད་ཅིང་། གང་ཟག་
གི་བསམ་པའི་སྒྲ་ཙམ་གསལ་ནུས་པ་སྒྲ་བསྡུའི་དཔེར་ལ་ནན་གྱིས་བྱ་བྱེད་གཞི་ཐ་དད་
མེད་པར་བཞེད་པ་དང་། སྐྱེས་བུ་ཞིག་གི་མདུན་དུ་ལྕགས་རང་བཞིན་གྱིས་གསེར་དུ་གྱུར་
ཚེ་སྐྱེས་བུ་དེའི་བསོད་ནམས་བྱེད་པ་པོ་གཞན་ཡིན་མོད་ཀྱི་དེ་ནི་དངོས་སུ་མི་སྣང་བ་ལྟ་བུ་
ཞེས་འོག་འགྱུའི་དཔེར་བརྗོད་སོགས་དཔྱད་མི་བཟོད་པ་འདི་རིགས་ཇི་སྙེད་ཅིག་མཆིས་
ཀྱང་ཞུ་རྡོ་ཅི་ལ་ཐོགས། མཁན་པོ་ཐུ་མིས། ཕོ་ནི་འདས་དང་གཞན་བསྒྲུབ་ཕྱིར། །མ་ནིང་
གཉིས་ཀ་ད་ལྟར་ཆེད། །མོ་ནི་བདག་ད་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་རོ། །
ཞེས་གསུངས་པའི་དགོངས་དོན་ལྟར་འདི་སྐབས་སྔ་རབས་ཀྱི་མཁས་པ་རྣམས་ཀྱིས་ཀྱང་
དགོངས་པ་མཐུན་པར་བདག་གཞན་བྱ་བྱེད་དབྱེ་བའི་དཔེར་བརྗོད་དངོས་སུ་མཛད་པ་
ལས། ལྐོག་གྱུར་རེ་དོགས་དང༌། རྨི་ལམ་འཁྲུལ་སྣང་གི་རྗེས་སུ་འབྲངས་པའི་དཔེར་
བརྗོད་མ་མཛད་ཅིང་། ལྷག་པར་ཀུན་མཁྱེན་ཆེན་པོ་དྷརྨཱ་ཀ་རས། ཐོག་མར་འདིར་ཤེས་
དགོས་ཏེ། ལས་གང་ཞིག་ལ་བྱེད་པ་པོ་གཞན་དང་དངོས་སུ་འབྲེལ་བའི་དབང་དུ་བྱས་
ནས་ཞེས་སོགས་གསུངས་པ་མ་ཟད། དགག་བཞག་གི་སྐབས་སུའང་། སྐབས་འདིའི་དུས་
གསུམ་གྱི་དབྱེ་བ་ནི་བྱེད་ལས་སམ་བྱ་ཚིག་གི་སྒོ་ནས་འབྱེད་དགོས་ཤིང༌། མིང་རྐྱང་ལ་བྱ་
བྱེད་ཀྱི་ཐ་སྙད་མི་འཇུག་པས་བྱ་བྱེད་མེད་པ་བྱ་བྱེད་ཅན་དུ་སྡུད་པ་ལས་མཚང་ཆེ་བ་ཅི་
48ག་



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
ཞིག་ཡོད། ཅེས་སོགས་དང་། ཡང་འགྲེལ་བྱེད་སྔ་མ་ཐམས་ཅད་ཀྱིས་འདི་སྐབས་ལས་ཀྱི་
ཚིག་ལ་བྱེད་པ་པོ་གཞན་དང་དངོས་སུ་འབྲེལ་མ་འབྲེལ་གྱི་རྣམ་དབྱེ་མ་མཛད་པ་ནི་ཤིན་ཏུ་
མི་ལེགས་ཏེ། དེ་མ་ཤེས་ན་བྱ་བ་ཐ་དད་པ་དང་མི་དད་པའི་ལས་ཀྱི་ཚིག་སོ་སོར་ངོས་མི་
ཟིན་ཅིང་། དེ་མ་ཟིན་པས་འདིར་བསྟན་བདག་གཞན་གྱི་ཐ་སྙད་གང་ལ་འཇུག་པ་ཚུལ་
བཞིན་མ་རྟོགས་པར་ལོང་བའི་འཁར་བ་བཞིན་གར་འཛུགས་མེད་པའི་ཅལ་ཅོལ་མང་པོ་
བྱུང་བ་སྣང་ངོ༌། །ཞེས་གསུངས། དེ་འབྲེལ་བ་དངུལ་ཆུ་བ་ཡབ་སྲས་ཀྱང་གསུང་མཐུན་
དཀའ་གནད་གསལ་སྒྲོན་དུ། ལས་གང་ཞིག་ལ་བྱེད་པ་པོ། །གཞན་དང་དངོས་སུ་འབྲེལ་
བ་ཡི། །ཞེས་སོགས་གསུངས་པ་ལྟར་རོ། །ད་ལྟ་བའི་སྐབས་ཀྱི་འཁྲུལ་སེལ་ནི་ལྷོ་ལྗོངས་
འབྲུག་པ་དང་། གྲོ་མོ་བ་སོགས་ཀྱིས་བོད་བརྡ་མ་འགྱུར་བའི་ཡུལ་ལུགས་གླེན་སྐད་ལ།
ལས་ཀ་བྱས་ཟིན་པའི་རིགས་ལ་སྦས་བཞིན་པ་ཟེར་གྱི། ཤིང་བཅད་ཟིན་པ་ལ། ཤིང་
བཅད་བཞིན་པ་ཡིན། གྲིས་གཏུབ་ཟིན་པ་ལ་གྲིས་གཏུབ་བཞིན་པ་ཡིན། ཆུ་ལ་བསྐུར་
ཟིན་པ་ལ་ཆུ་ལ་བསྐུར་བཞིན་པ་ཡིན་ཟེར་བ་དེང་སང་གི་བར་དུའང་རྒྱུན་ཆགས་སུ་ཡོད་དེ།
གྲོ་འབྲུག་གི་མི་ལ་དྲི་བ་མཛད་ན་དགོངས་པས་ཆོད་ཀྱང་། བར་མཁས་རྣམས་ཀྱིས་བོད་ཀྱི་
སྐད་བརྡ་ཡིན་དབང་གིས་ད་ལྟ་བའི་དཔེར་བརྗོད་དུ་རྒྱས་བཀབས་ཏེ། སྒྲུབ་བཞིན་པ།
སྟོན་བཞིན་པ། གཅོད་བཞིན་པ། འབྱིན་བཞིན་པ། འགྲུབ་བཞིན་པ། འཆད་བཞིན་པ།
འབྱུང་བཞིན་པ་སོགས་ཁྱབ་གདལ་དུ་གནང་བ་རྗེས་ཟློས་སུ་རིམ་པ་རྩ་འཛིན་དཔེར་
ངོམས་མཛད་འདུག་ཀྱང་། རབ་བྱུང་བཅུ་གཅིག་ཕན་ཆད་ཀྱི་འགྲེལ་པ་གང་དུ་འང་མེད་ལ།
བཞིན་ཞེས་པའི་སྔོན་འཇུག་བ་ཡིག་ཅན་གྱིས་ད་ལྟ་བ་སྒྲུབ་པ་འདི་ནི་རྟགས་འཇུག་དང་
དངོས་སུ་འགལ་བ་མ་ཟད། གླེན་སྐད་གངས་ཅན་པའི་བརྡ་འཆད་མཛད་ན་ཡུལ་གངས་
ཅན་པའི་སྐད་ཀྱི་བརྡ་སྤྲོད་ཅེས་པའང་མིང་ཙམ་དུ་ཟད་དོ། །འོ་ན་འདི་ལྟར་མི་འགྲོ་ན་འགྲོ་
༤1)ཀ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཡུལ་གང་ཡིན་སྙམ་ན་འདི་ནི། ཕོ་ནི་འདས་དང་གཞན་སྒྲུབ་ཕྱིར། །ཞེས་གསུངས་པ་ལྟར་
སྔོན་འཇུག་གི་ཕོ་ཡིག་བ་ནི་འདས་གཞན་མ་འོངས་པ་བསྒྲུབ་ཕྱིར་འཇུག་པ་ཡིན་ཏེ་དབུ་མ་
འཇུག་པ་ལས་ཀྱང་། གལ་ཏེ་སྐྱེ་བཞིན་པ་དེ་སྐྱེ་ལ་ཕྱོགས་པས་ཡོད་མིན་ཞིང་། །འགག་
བཞིན་པ་ནི་ཡོད་ཀྱང་འཇིག་ལ་ཕྱོགས་པར་འདོད་པ་གང་། །ཞེས་གསུངས་པའང་ད་ལྟར་
བ་ཁོ་ནར་བཞེད་མིན་ཐུགས་ཞིབ་མ་ཟད། རྒྱུད་ལས་ཀྱང༌། ལྟེམ་བཞིན་པ་དང་མེར་
བཞིན་པ། །སོགས་གསུངས་ཤིང༌། དབུས་གཙང་ཡུལ་སྐད་ལའང་ཚོང་བརྒྱབ་དང་རྒྱག་
བཞིན་པ། བོང་བུ་བདས་དང་བདའ་བཞིན་པ། བུ་ལོན་བཏང་དང་གཏོང་བཞིན་པ། ཁྱོད་
ཡོངས་དང་ཡོང་བཞིན་པ་ཟེར་བ་སོགས་ཀྱི་དགོས་དོན་སྙིང་པོ་ནི། སྔོན་ཆད་བཏང་ལམ་
ལ་ཕྱིན་ཆད་ཀྱང་བཏང་རྒྱུ་ཡིན་ཞེས་པའི་དོན་བསྡུའི་བརྡ་འཆད་ཡིན་མིན་ནི་བླུན་པོས་ཀྱང་
ཤེས་ལ། དེང་དུས་ནི་བྱེད་འབྲེལ་ནོར་བ་བསམ་གྱིས་མི་ཁྱབ་པ་མ་ཟད། བླུན་པོ་སྙིང་
ཁམས་ཅན་གྱི་བྲིས་རྒྱུན་ལ་གཡམ་རྒྱུག་གིས་རྣམ་དབྱེ་གསུམ་པའི་ཚབ་ལ་ལྔ་པ་འབྱུང་
ཁུངས་སྦྱར་ཏེ་བྱེད་པོ་གར་སོང་མ་དམིགས་པ་མུན་ནག་མདའ་འཕེན་པ་ཡང་མང་དུ་སྣང་
ངོ་༑ ༑ཡང་དེང་སང་དམ་རྫས་མྱོང་གྲོལ་ཞེས་མྱོང་མཁན་གང་ཟག་གྲོལ་བར་གོ་བ་དེ་མི་
འདྲ་བ་མྱང་རྒྱུའི་དམ་རྫས་དེ་རང་གྲོལ་བར་གོ་བ་མྱང་གྲོལ་ཞེས་ཕྱིས་ཀྱི་པར་མ་རྣམས་སུ་
དགོས་ངེས་ལ་བྱ་བྱེད་འཁྲུལ་འབྱམས་ཕྱིན་ཅི་ལོག་པ་མང་པོ་དང༌། མི་དགོས་པའི་སྒོ་
གསུམ་རང་རང་ལ་ཚུར་འགྲུབ་པའི་འདས་པ་རང་དབང་ཅན་དཔེར་ན། ལུས་ལ་རྫུ་འཕྲུལ་
ལམ་རྐང་མགྱོགས་བདེ་བ་སོགས་འགྲུབ་པ་དང་། ངག་ལ་ནུས་པའམ་བདེན་ཚིག་སོགས་
འགྲུབ་པ། ཡིད་ལ་བསམ་དོན་ནམ་ཡི་དམ་ཏིང་འཛིན་སོགས་རང་བཞིན་ཐབས་དང་།
བྱིན་རླབས། རིགས་སྔགས་ཀྱིས་འགྲུབ་པ་རྣམས་དང་། བྱ་བྱེད་ལས་སོགས་སྟོན་ངེས་ཀྱི་
འདས་སྒྲ་གསར་བཞེངས་གྲུབ་པ་ལྟ་བུ་གཅིག་ཏུ་འདོད་ནས་བདེ་བར་གྲུབ། རིག་སྔགས་
མ3( )



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
གྲུབ། ཡི་དམ་གྲུབ་སོགས་ཕྱིས་ཀྱི་གསུངས་པར་ལ་ལར་སྣང་ལུགས་ལ་བརྟག་ན། ནམ་
ཞིག་བྱ་བྱེད་ལས་སོགས་སྟོན་རིགས་ལའང་ཤིང་བཟོ་འགྲུབ། དཔྱིད་ལས་འགྲུབ། མཆོད་
མཇལ་འགྲུབ་ལྟ་བུ་ཕིང་རྩམ་གྱི་ཁྲོད་ནས་ཆག་ཧྲལ་མང་པོ་འབྱུང་བའི་ཉེས་མཆིས་སོ། །
ད་ནི་འཕྲོས་དོན་ལ་སྔ་རབས་ཀྱི་མཁས་མང་ཕལ་ཆེར་གྱིས་ཕོ་ཡིག་བ་ནི་དུས་
འདས་པ་དང༌། གཞན་བྱ་བ་བསྒྲུབ་པ་ལ་འཇུག་ཅེས་གསུངས་པའི་རྗེས་འབྲངས། རབ་
འབྱམས་སྨྲ་བ་ཆོས་རྒྱལ། འོལ་བ་རབ་འབྱམས་པ། རྗེ་ཟུར་མཁར་བ་སོགས་དངོས་པོ་
ཞེས་མི་བཞེད་པའི་ལུགས་གཅིག །ཡང་གསེར་མདོག་ཅན་པ་པཎ་ཆེན་ཤཱཀ་མཆོག་གིས།
ཡང་ན་དུས་དང་དངོས་པོ་དང་། །མིང་དང་བྱ་བ་སོ་སོར་དབྱེ། །དངོས་པོ་ལའང་བདག་
དང་གཞན། །བདག་ནི་བྱེད་པ་གཞན་བྱ་བ། །ཞེས་གསུངས་པའི་རྗེས་སུ་འབྲངས་ཏེ་བར་
སྐབས་ཀྱི་མཁས་པ་ཆེན་པོ་ཀུན་མཁྱེན་སི་དངུལ་མཁན་ལྷག་རྣམས་ཀྱང་བདག་གཞན་
གཉིས་ཀར་དངོས་པོ་བཞེད་པའི་ལུགས་གཅིག །ཡང་དབུས་པ་བློ་གསལ་བ་དང་། ཞྭ་ལུ་
ལོ་ཆེན། རྣམ་གླིང་པཎ་ཆེན་སོགས་བྱེད་པ་ལ་དངོས་པོ་མི་བཞེད་ཅིང་། བྱ་བ་ལ་དངོས་པོ་
བཞེད་པའི་ལུགས་གཅིག་བཅས་གསུམ་དུ་སྣང་བས། ཐུ་མིའི་གཞུང་ཚིག་ཏུ་ནི། བདག་
གཞན་དུས་གསུམ་ལས་དངོས་པོ་ཞེས་པ་མི་འདུག་ཅིང་། གཞན་ལ་དོགས་གཅོད་ཇི་ལྟར་
ཞུས་ཀྱང་ཆུས་འཁྱེར་མི་ལ་ཆུས་འཁྱེར་མིས་འཇུས་པ་བཞིན་དུ་གྱུར། བླུན་པོ་བདག་གི་
རྨོངས་ཚོད་ལྟར་ན། རྟག་དངོས་གཉིས་སུ་དབྱེ་བའི་དངོས་པོ་ཡིན་ན་བདག་བྱེད་པ་པོ་གང་
ཟག་ལ་དངོས་པོ་ཞེས་མི་འཇུག་པ་དང་། དངོས་པོ་དང་དངོས་ཅན་འབྲེལ་བའི་དངོས་པོ་
ཡིན་ན་གོང་དུ་བྱེད་པོའི་རྫས་དངོས་སྟ་རེ་དང་། བྱ་བའི་རྫས་དངོས་ཤིང་སྡོང་དུ་བསྟན་པ་
ལྟར་ཡིན་ལ། དེ་མིན་སློབ་དཔོན་མཁས་པའི་གསུང་ལ་མ་བརྟེན། བོད་བརྡ་ཕུགས་གཏིང་
མ་ལོན་པར་དཔེ་གཞུང་ལ་བལྟས་ཏེ་ལད་མོའི་དཔེ་རྩོམ་བྱེད་པ་འགའ་རེས་བྱེད་པ་པོ་
~51ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བདག་ལ་ལྟོས་པའི་དངོས་པོ་དང་། བྱ་བ་ཡུལ་ལ་ལྟོས་པའི་དངོས་པོ་ཞེས་གོ་དགོས་རྒྱུ་ལ་
དེ་མི་གོ་བར་དངོས་པོ་བདག་གཞན་ཞེས་འབྲེལ་མེད་སྤྱི་འབྱམས་གོ་ཡུལ་གྱི་ཚིག་རྗེས་ལ་
མངོན་པ་ཞེན་པ་གདོན་མི་ཟ་ལ། ཅི་ཡིན་ཞེ་ན་འགྲེལ་པ་ལ་ལར་བྱེད་པ་པོའི་དངོས་པོ་དེ་
ཉིད་དང་། བྱ་བའི་ཡུལ་གྱི་དངོས་པོ་བྱ་བ་དང་བཅས་པ་ཞེས་དང་། དཔེར་བརྗོད་སྐབས།
བྱེད་པ་པོ་བདག་གི་དངོས་པོའི་སྒྲ་ནི། སྒྲུབ་པ་པོ། སྒྲུབ་བྱེད་ཅེས་སོགས་བྱེད་པོ་དང་བྱ་བ་
གཉིས་དངོས་པོ་བཞེད་པའི་ལུགས་གཅིག །ཡང་ལ་ལར། དངོས་པོ་བདག་དང༌། དངོས་
པོ་གཞན་དང་། དངོས་པོ་བདག་གཞན་གཉིས་ཀ་དང༌། བྱ་བའི་ཡུལ་གྱི་དངོས་པོ་ཞེས་
སོགས་བཞིར་བཞེད་པའི་ལུགས་གཅིག །ཡང་ལ་ལར་བྱེད་པོ་དང་བྱེད་པ་གཉིས་ཀ་
དངོས་པོ་བདག་དང་། བྱ་ཡུལ་དང་བྱ་བ་གཉིས་ཀ་དངོས་པོ་གཞན་ཞེས་བྱེད་པོ་དང་། བྱེད་
པ༑ བྱ་ཡུལ། བྱ་གཞི་དང་། ཤུགས་ཀྱིས་བྱེད་ལས་དང་། བྱ་ལས་བཅས་དངོས་པོ་དྲུག་ཏུ་
བཞེད་པའི་ལུགས་གཅིག །ཡང་ལ་ལར་བྱེད་པ་པོ་མིའི་དངོས་པོ་དེ་ཉིད་དང༌། ཡུལ་གྱི་
དངོས་པོ་ཤིང་དེ་ཞེས་སོགས་དངོས་པོ་བཞིར་བཞེད་ལ་དེའང་མིའི་དངོས་པོ་དེ་ཉིད་ཅེས་པ་
མི་ཁོ་རང་ལ་ཟེར་རམ། རྫས་དངོས་ལ་ཟེར་ཅི་ཡིན་ངེས་པ་མེད་པའི་ལུགས་གཅིག་བཅས་
སྣང་བ་སུམ་རྟགས་མཁྱེན་པའི་དགོས་དོན་བརྟན་གཡོའི་དངོས་པོ་ཀུན་གྱི་སྡེབ་སྦྱོར་
གནས་ལུགས་མ་འདྲེས་པར་འབྱེད་ནུས་པ་ཞིག་མེད་ཐབས་མེད་རུང་། གཞན་ལ་དགག་
བཞག་མཛད་པའི་ལེགས་སྦྱར་སྨྲ་བའི་མཁས་པ་ཆེན་པོ་རྣམས་ཀྱང་། གངས་ཅན་པའི་བརྡ་
འཆད་ཕྱག་ལེན་དུ་བསྟར་སྐབས་གསེར་དང་མུ་ཟི་མཉམ་བསྲེས་ཀྱི་དཔེར་བརྗོད་ས་ཟིན་
མེད་པའི་གསུང་ལ་བརྟགས་ན་བློ་གསར་བ་རྣམས་དེང་སང་གི་སུམ་རྟགས་སྦྱོང་སྐབས་
མགོ་བོ་འཁོར་ཏེ་ཕལ་ཆེར་རིག་པ་རྒྱས་རྒྱུ་ཕར་ཞོག་སྔོན་ཡོད་ཀྱི་ཤེས་རིག་ཀྱང་དཔའ་
འཁུམས་ཏེ་ཡོན་ཏན་བློས་བཏང་བྱེད་པ་བདེན་མོད། མངའ་བདག་ཁྲི་སྲོང་ལྡེའུ་བཙན་གྱི་
~52



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
ཁྲིམས་ཡིག་ཏུ་འང་། བྱིས་པ་བརྡ་སྤྲོད་འབྲི་ཀློག་ཡོན་ཏན་སློབས། །ཞེས་གསུངས་པ་ལྟར་
སྐབས་དེར་བྱིས་པའི་བློ་གྲོས་སོར་མོས་ཀྱང་འགྲོལ་ནུས་པའི་གངས་ཅན་པའི་བརྡ་སྤྲོད་དེ་
ནི་ལེགས་སྦྱར་དང་གཏན་ཚིགས་སོགས་ཀྱིས་ལྕགས་མདུད་ཞུ་ལུགས་སུ་སོང་ནས་གཞུང་
མང་མཁྱེན་པའི་སྙིང་བུས་ཀྱང་མི་འགྲོལ་བའི་མཚམས་སུ་གྱུར། ཐུ་མི་འཇམ་དབྱངས་
དངོས་དེས། ཡུལ་གྱི་སྐད་ཀྱིས་ཆོས་གོ་ན། །བསྟན་བཅོས་སྐད་ཀྱིས་ཅི་ཞིག་བྱ། །ཞེས་པ་
ལྟར་དབུས་གཙང་རང་གི་ཡུལ་སྐད་ཐོག་ནས་བོད་ཀྱི་གཞོན་ནུ་བློ་གསལ་རྣམས་ལ་སྤྲིངས་
པ༑ སྤྱང་ཀིའི་ཁ་འདྲ་བའི་ཡི་གེ་གང་ཡིན། གཙོད་ཀྱི་རྭ་འདྲ་བའི་ཡི་གེ་གང་ཡིན། གཡག་
གི་མིག་འདྲ་བའི་ཡི་གེ་གང་ཡིན། ཌ་མ་རུ་འདྲ་བའི་ཡི་གེ་གང་ཡིན་སོགས་རིམ་པ་དང་།
ཡང་སྔོན་འཇུག་ལྔ་གང་ཡིན། རྗེས་འཇུག་བཅུ་གང་ཡིན་སོགས་དྲི་བ་མཛད་པའི་ཚུལ་
དང་། བློ་གསལ་གཞོན་ནུ་རྣམས་ཀྱིས་ཀྱང་། སྤྱང་ཀིའི་ཁ་འདྲ་བའི་ཡི་གེ་ཀ་ཡིན། གཙོད་
ཀྱི་རྭ་འདྲ་བའི་ཡི་གེ་ང་ཡིན། གཡག་གི་མིག་འདྲ་བའི་ཡི་གེ་ཆ་ཡིན། ཌ་མ་རུ་འདྲ་བའི་ཡི་
གེ་ཐ་ཡིན། ཞེས་སོགས་ལན་གྱི་ཚུལ་རིམ་པ་དང་། དེ་འབྲེལ་ཡི་གེའི་ཐིག་ཚད། འདི་
ལུགས། སྣག་ཤོག །མཚལ་སྨྱུག་སོགས་ཀྱི་བཟོ་ལུགས་དང་། རྒྱུ་རབ་འབྲིང་ཐ་མ་སྡེབ་
སྦྱོར། མདོར་ན་སྨྱུག་ཁ་བཟོ་ལུགས་ཚུན་ཀྱང་སྙིང་གཏམ་གྱི་ཚུལ་དུ་བོད་སྐད་རང་ཐོག་
ནས་གོ་བརྡ་སྤྲད་པ་མ་གཏོགས་ལེགས་སྦྱར་དང་། མཚན་ཉིད་སོགས་ལ་ཞལ་འཕངས་
དང་ལུང་འདྲེན་མ་མཛད། དེར་མ་ཟད། སུམ་ཅུའི་གཞུང་ལས་ཀྱང་། བསླབ་པའི་རིམ་པ་
འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །ཤེས་རབ་མྱུར་དུ་གྲོལ་བར་འགྱུར། །དེ་
ཕྱིར་དང་པོ་འདི་ཉིད་སློབས། །དེ་ནས་རྒྱས་པའང་མཉན་བྱས་ལ། །ཞེས་གསུངས་པའི་
དོན་ཡང་། དང་པོར་བོད་བརྡ་སློབས། དེ་ཤེས་ནས་ལེགས་སྦྱར་སོགས་རིགས་ལམ་རྒྱ་
མཚོའི་ཆོས་ཚུལ་རང་ཉིད་གང་ལ་མོས་པའི་གཞུང་དེ་བླ་མ་ལས་མཉན་པར་འོས་སོ་ཞེས་
~53ལ



ཐུན་མོང་རིག་མཛོད་ལ། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གསུངས་པ་ལས། ཐམས་ཅད་བསྲེས་ནས་སློབས་ཞེས་ནམ་ཡང་མ་གསུངས། སྔོན་བྱོན་
བོད་ཀྱི་ལོ་ཙཱ་བ་བཀའ་དྲིན་ཅན་རྣམས་ཀྱིས་ཀྱང་དེ་བཞིན་དུ་མཛད་པར་མངོན་ལ། རང་
ལ་དཔེ་བཀབ་ཀྱང་དེང་དུས་དོན་གྱི་མཁས་དབང་ཆེན་པོ་སུམ་རྟགས་སྒྲ་སྙན་རྩིས་དང་
ནང་དོན་སྡེ་སྣོད་རིག་པ་གང་ལའང་ཐོགས་པ་མི་མངའ་བ་ཙཱ་རི་ཅིག་ཅར་གདུང་འཛིན་ཆེན་
པོའི་ཞལ་སྔ་ནས། གཙང་ལྗོངས་པ་རྣམ་པ་སུམ་རྟགས་སོགས་རིགས་ལམ་ལ་མངའ་
དབང་མཛད་པ་ཁམ་བྲག་སྐྱབས་རྗེ་མཆོག་སྤྲུལ་རིན་པོ་ཆེ་ངེས་དོན་བསྟན་པའི་རྒྱལ་
མཚན་དཔལ་བཟང་པོ་དང་ལྷན་ཅིག་བླུན་པོ་བདག་གིས་ཀྱང་དབྱངས་ཅན་སྒྲ་མདོའི་རི་མོ་
ཕྱོགས་ཙམ་གཏོང་སྐབས་སང་ཉིན་སློབ་དཔོན་གྱིས་བཀའ་ཁྲིད་བསྩལ་རྒྱུ་གང་ཡིན་བདག་
རང་གཉིས་ཀས་ཕྱོགས་མཚོན་སྒྲ་དཔེའི་ཐོག་ནས་དེ་རིང་ནས་སྔོན་དུ་ཤེས་ཡོང་གི་འདུག་
པ་འདི་ཐུ་མིའི་སུམ་རྟགས་ཀྱི་དཔེར་བརྗོད་ལ་སྦྱངས་པ་སྔོན་སོང་གི་བཀའ་དྲིན་ལས་
ལེགས་སྦྱར་དང་། གཏན་ཚིགས་སོགས་ཀྱི་བཀའ་དྲིན་མ་ཡིན་པ་རང་ཡིད་རང་ལ་ཆེས་
ལགས་པས་ཕྱི་རབས་ནས་ཕྱི་རབས་སུ་བྱོན་པའི་བློ་གྲོས་མཆོག་རྣམས་སྨོས་ཅི་དགོས།
བདག་འདྲའི་དབང་པོ་རྟུལ་པོ་རྣམས་ཀྱིས་ཀྱང་མཁན་པོས་གསུངས་བཞིན་ཐོག་མར་སུམ་
ཅུ་པ་ནས་རྩ་བ་བཟུངས་ཏེ་བོད་བརྡ་རང་བཞིན་པ་ལ་དོན་གྱི་ལས་སུ་བྱ་བའི་དཔེ། ཕོར་
ནང་དུ་ཇ་བླུག་ལྟ་བུ་ནས་རྒྱ་ཆེར་རྒྱས་བཀབ་སྟེ་འཇིག་རྟེན་ལུགས་ཀྱི་ཉེར་སྤྱོད་ཕལ་ཆེར་
ཁོང་དུ་ཆུད་པ་ན། མདོ་སྔགས་ལ་འཆད་ཉན་གྱིས་ལྟ་བུ་དམ་པའི་ཆོས་ཀྱི་དཔེ་གོང་
མཚུངས་ཀྱང་གྲངས་མེད་སྦྱོར་བ་སོགས་ཀྱིས་མཚོན་ནས་སྐབས་མཚམས་སྒྲ་དོན་སོ་སོ་
དང་མཐུན་སྦྱོར་ཆོས་སྲིད་གཉིས་ཀ་བརྡར་ཤ་ཆོད་པའི་དཔེར་བརྗོད་བསམ་འདས་ངེས་
པར་གལ་ཆེ་ལ། དེ་མ་ཆོད་ན་འོལ་ཚོད་ལོ་མང་དཔེ་བལྟ་གོ་ལེན་བྱ་ཁུལ་བྱས་ཀྱང་། ནམ་
ཞིག་ཞལ་ནས་གསུང་རྒྱུ་འདྲ་ཆགས་ཡོད་མཁན་ལ་དངོས་པོའི་དཔེར་བརྗོད་རུ་མང་
54



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
འཛིངས་པའི་བརྗོད་དོན་འདྲེས་མེད་སོ་སོར་འབྱེད་མི་ནུས་པའི་སྐྱོན་ཆེ་ཤོས་འདི་ནས་ཤོར་
བ་ཁོ་བོའི་མྱོང་གྲུབ་ཡིན་ལ། འཇིག་རྟེན་བྱ་བཞག་ཙམ་གྱིས་ཆོག་པར་འཛིན་པ་རྣམས་ལ་
ནི་སུམ་རྟགས་ཀྱི་གཞུང་འགྲེལ་རེ་རེར་སྦྱངས་པས་ཀྱང་དེང་དུས་མཁས་པའི་གོ་སར་
འདུག་ལ་དབང་ཞིང་། ལེགས་སྨོན་སྔོན་དུ་སོང་བའི་སྐྱེས་བུ་བློ་རྩལ་ཅན་རྣམས་ཀྱིས་ཕྱི་
མར་ཁྱེར་དབང་མེད་པའི་ནོར་སོགས་སྡིག་སྡུག་གཡང་བྲེལ་གྱི་བློ་རྒྱས་དལ་རྟེན་ལན་
གཅིག་རྙེད་པ་འདི་ཆུད་ཟོས་སུ་མི་གཏོང་བར། རང་མོས་སུམ་རྟགས་ཀྱི་གཞུང་དེའི་བརྗོད་
དོན་ཁོང་དུ་ཆུད་པ་ན། སྔོན་མཁས་ལོ་ཆེན་ནམ་བཟང་ནས། བར་མཁས་ཆེན་པོ་ལྷག་
བསམ་པ་ཡན་ཆད་ཀྱིས་མཛད་པའི་འགྲེལ་པ་ཐམས་ཅད་ལེགས་བཤད་རྣམ་མང་ནོར་
བུའི་འབྱུང་གནས་མཚོ་ཆེན་པོ་ལྟ་བུ་ཡིན་ཏེ་དཔེར་ན། ནོར་བུ་རྒྱ་མཚོ་ལས་འབྱུང་གི། ཀོ་
མོག་ལས་མི་འབྱུང་བཞིན། ཡོན་ཏན་ཡང་མཁས་པའི་ལེགས་བཤད་ལས་འབྱུང་གི། བླུན་
པོའི་བབ་ཅོལ་ལས་ནི་མ་ཡིན་ཏེ། ས་པཎ་ཆེན་པོས། ལ་ལ་རྫོགས་པའི་སངས་རྒྱས་ཀྱི། །
གསུང་རབ་ཚིག་དོན་ཟབ་མོ་དང་། །གྲུབ་ཐོབ་རྣམས་དང་མཁས་རྣམས་ཀྱིས། །ཤིན་ཏུ་
ལེགས་པར་བཤད་པའི་ཆོས། །ཚིག་གི་ན་ཡམ་ཡིན་པས་ན། །དགོས་པ་མེད་པས་དོར་
ཞེས་ཟེར། །ཚིག་ཀྱང་བསྒྲིག་ལེགས་མི་ཤེས་ན། །དོན་བཟང་སྨོས་ཀྱང་ཅི་དགོས་པའི། །
བླུན་པོ་རྣམས་ཀྱི་རང་དགའི་ཚིག །མཁས་རྣམས་བཞད་གད་བསྐྱེད་པ་ཡི། །འབྲེལ་མེད་
སྣ་ཚོགས་བྲིས་པ་ལ། །བསྟན་བཅོས་ཡིན་ཞེས་ཉན་བཤད་བྱེད། །བླུན་པོ་དགའ་བ་བསྐྱེད་
ནུས་ཀྱི། །མཁས་རྣམས་དགའ་བ་བསྐྱེད་མི་ནུས། །དུས་དང་བློ་གྲོས་གྲོན་དུ་གྱུར། ཀྱེ་མ་
སངས་རྒྱས་བསྟན་པ་ནི། །འདི་ལྟར་གྱུར་པ་ད་གཟོད་གོ །དེས་ན་སངས་རྒྱས་གསུང་རབ་
དང༌། །མཁས་པ་རྣམས་ཀྱི་བསྟན་བཅོས་ཀྱི། །ཚིག་དོན་ལ་ནི་བྱིན་རླབས་ཡོད། །འདི་འདྲ་
ཉན་བཤད་བྱེད་པ་ལ། །ཐོས་པ་ཞེས་ནི་བརྗོད་པ་ཡིན། །ཞེས་སོགས་གསུངས་པ་ལྟར་
~55ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དོན་ལ་གནས་པ་ཡིན་པས་ད་རེས་ཀྱི་ལུས་རྟེན་འདི་ཉིད་གཙང་ལྗོངས་ནོར་འཛིན་གྱི་ཐིག་
ལེར་མིའི་སྲིད་པ་བཟུང་བའི་ལག་རྗེས་སུ་ཁ་བ་རི་པའི་གཞོན་ནུ་བློ་གྲོས་རྟུལ་པོ་རྣམས་ལ་
རྒད་པོས་ཁ་ཆེམས་སུ་བཞག་པ་ཡིན་ནོ། ། །
སྨྲས་པ། ཡང་དག་ཡེ་ཤེས་མེ་ཤེལ་ཁམས་ཞུགས་གངས་ཅན་འཆི་མེད་ལམ་ཆེན་དུ། །
ཡང་དག་ལམ་ལ་འཁྲུལ་པས་བསྒྲིབས་པའི་གངས་ཅན་འགྲོ་བློའི་རྨོངས་མུན་ཀུན། །ཡང་
དག་སྣང་བས་ཕ་མཐར་བསྐྲད་དེ་གངས་ཅན་བསྟན་འགྲོའི་འདབ་བརྒྱའི་ཚལ། །ཡང་དག་
ཟིལ་དངར་བདུད་རྩི་རྒྱས་ལ་གངས་ཅན་རྐང་དྲུག་འཕུར་ལྡིང་གཡོ། །ཨེ་མ་བློ་ཆུང་སྲིན་
བུའི་འགྲོས་ཀྱིས་བསྐལ་བརྒྱར་མ་བགྲོད་ལྷུན་པོའི་སྤྲོ། །བློ་གྲོས་གོམས་སྟབས་གཅིག་
གིས་གཞལ་བས་དྲེགས་བཅས་སྟོབས་ལྡན་ས་འོག་ཏུ། །འཆིང་ལ་མི་འུ་ཐུང་གི་ཟོལ་ལྡན་
ཆོས་བློན་ཀུན་ཏུ་བཟང་པོ་ཞེས། །ས་འོག་ས་སྟེང་ས་བླ་གསུམ་ན་གྲགས་སྙན་ལྷ་ཡི་རྔ་ཆེན་
ལྡིར། །གང་གི་ལེགས་བཤད་ནོར་བུའི་ཕྲེང་འཛིན་ངོ་མཚར་རྒྱ་བོད་ལོ་ཙཱ་བ། །ནམ་མཁའ་
བཟང་པོ་སྣར་ཐང་པ་དང་ཀུན་མཁྱེན་ཆོས་སྐྱོང་བཟང་པོ་སོགས། །སྔོན་བྱོན་མཁས་དབང་
རྣམ་པཎ་ཡན་དང་བར་མཁས་ཀུན་གྱི་སི་ཏུ་རྗེ། །དངུལ་ཆུ་ཡབ་སྲས་མཁན་ལྷག་སོགས་
ཀྱི་བཀའ་དྲིན་དྲན་པས་སྙིང་ནས་གུས། །རང་སྐལ་བློ་གྲོས་རབ་ཏུ་རྒྱས་ཤིང་མ་རིག་འཆིང་
རྒྱ་གཅོད་པའི་བརྡ་རྟགས་ཨུཏྤལ་རལ་གྲི་ཕྱག་ཆར་འཛིན་ཅིང་ཡེ་ཤེས་འོད་ལྔའི་གུར་ཁྱིམ་
ཀློང༌། །མཚམས་སྤྲིན་མདངས་ལྡན་ཤེས་རབ་འཁོར་ལོ་རབ་དཀར་སྲིད་ཞིའི་མཛེས་སྡུག་
ཀུན་རྫོགས་རྒྱུད་མང་གདངས་ལས་ཆོས་ཀུན་གླེར་ལེན་སྒྲ་དབྱངས་ལྷ་དང་སྙོམ་བཞུགས་
པ༑ ༑མོས་བློའི་སྣང་ངོར་ཆུ་ཟླའི་གར་གྱིས་སྐར་རྩིས་མངོན་སྡེབ་སྙན་དངགས་ཟློས་གར་སྒྲ་
ཚད་བཟོ་གསོ་ནང་རིག་ཤེས་བྱར་མཁས་དང་གྲུབ་པའི་འཁོར་ལོས་སྒྱུར། །རྨོངས་ལའང་
འབད་མེད་ཡེ་ཤེས་འཇོ་སྟེར་རྣམ་འདྲེན་མཐོང་བྲག་ལྷུན་གྲུབ་འོད་ཟེར་སྟག་ཚང་རྗེ་དང་
ལ 56ལ



རྟགས་འཇུག་དཀའ་གནད་སྙིང་པོ་རབ་གསལ་གྱི་འགྲེལ་པ་མཐའ་དཔྱོད་དྭངས་ཤེལ་མེ་ལོང་།
གང་ཤར་རང་གྲོལ་འབྲལ་མེད་སྙིང་གར་རྟག་ཏུ་རོལ། །གང་གི་བཀའ་ལུང་ཡན་ལག་
བརྒྱད་ལྡན་ཆབ། །དད་པའི་སྙིམ་པས་རྟག་ཏུ་ལོངས་སྤྱད་པས། །སྲིད་པ་སྒྱུ་མའི་འཕྲུལ་
འཁོར་མཚང་རིག་ནས། །སྒོ་གསུམ་དབེན་པའི་བདེ་འབྲས་རང་གིར་བྱས། །འོན་ཏེ་སོ་
སྐྱེའི་སོ་སྐྱེ་མཆིས་སོ་ཅོག །ངལ་མེད་མཁས་པའི་མཁས་པ་མྱུར་ཐོབ་ཕྱིར། །སུམ་རྟགས་
སྙིང་པོའི་སྙིང་པོ་མཐའ་དཔྱོད་འདི། །ཡོངས་ལ་བླུན་པོའི་བླུན་པོས་སྙན་བསྐུལ་ཚུལ། །
འབྲས་བུ་ལོ་མས་གཡོགས་པའི་ལྗོན་ཤིང་གི །རྗེས་སུ་འགྲོ་མིན་གནས་ལུགས་སྲོང་པོའི་
མདའ། །མཁས་བཞེད་གནམ་རུ་དག་དང་མཚམས་སྦྱར་བ། །གར་གཏད་གདན་དུ་ཕོག་པ་
དངོས་པོའི་གཤིས། །
འདིས་ཀྱང་གངས་ཅན་སྐྱེ་རྒུའི་ལེགས་བྱས་རིས་མེད་རྒྱལ་བའི་བསྟན་པ་དར་ཞིང་
རྒྱལ་དབང་ཡབ་སྲས་བསྐལ་བརྒྱར་ཞབས་བརྟན་སྐྱེས་ཆེན་དམ་པའི་ཚོགས་རྣམས་དང་། །
མདོ་རྒྱུད་རིགས་ལམ་རྒྱ་མཚོའི་ཆོས་ཚུལ་འཆད་རྩོད་རྩོམ་དང་ཐོས་བསམ་སྒོམ་ལ་རིག་
གྲོལ་གཉིས་ལྡན་བཤད་སྒྲུབ་སྡེ་དང་གར་བཞུགས་སྤོང་བ་བསམ་གཏན་པ། །སྐུ་ཚེ་མཛད་
འཕྲིན་མངའ་ཐང་གོང་འཕེལ་རང་རང་ཆོས་མཐུན་ལྷག་བསམ་འབྲས་བུས་འཛམ་གླིང་
ཡངས་བའི་རྒྱལ་ཁམས་ཀུན་ཏུ་ནད་མཚོན་མུ་གེའི་རྒུད་པ་ཞི། །རྫོགས་ལྡན་བསྐལ་བཟང་
ཕུན་ཚོགས་དཔལ་གྱི་ཆོས་འབྱོར་བདེ་དགས་རྟག་ཏུ་འཚོ་ཞིང་འགྲོ་ཀུན་ཕ་མར་རང་ངོ་
ཤེས་ནས་བྱང་ཆུབ་སེམས་ལ་མངའ་འབྱོར་ཤོག །
ཅེས་པ་འདི་ཡང་རང་ཉིད་ལ་བསྟན་བཅོས་རྩོམ་པའི་རྒྱུ་མ་ཚང་ཞིང་། བླང་དོར་ཤེས་
བྱར་ལྟ་བའི་བློ་གྲོས་དབེན་ཡང་། གཙང་ལྗོངས་པ་རྣམ་ཁམ་བྲག་མཆོག་སྤྲུལ་རིན་པོ་ཆེས་
སོགས་ནན་བསྐུལ་མང་པོའི་ཉེར་ལེན་དང༌། ལྷག་པར་གངས་ཅན་ཆོས་སྲིད་གཉིས་ཀའི་
རྩ་བའམ་གཏུགས་ས་སུམ་རྟགས་ཀྱི་བརྡ་འཆད་འཆལ་ཚེ་རྒྱལ་བའི་གསུང་རབ་ཀྱི་གོས་
~57



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཟང་སྤྱི་དང་། བྱེ་བྲག་ལུགས་ཀྱི་ཡིག་ཚང་འཇམ་ཕྲུག་ཀུན་ལ་ཐོག་མར་མངོན་ཆུང་གི་
མུག་པ་དང་། བྱི་བ་དང་། བྱི་བ་ཆེན་པོ་སོགས་ཀྱིས་རིམ་པར་ཧམ་བཟོས་ཀྱི་མཐར་གངས་
ཅན་བསྟན་སྲིད་བ་དན་ཆེན་པོ་རིན་ཐང་བྲལ་བ་འདི་ཉིད་ཧྲུལ་འཇིག་ཏུ་སོང་དོགས་གཅེས་
སྤྲས་ཀྱིས་བློ་གསར་བ་རྣམས་ལ་བརྟག་དཔྱད་ས་བོན་གྱི་ཚུལ་དུ་བཀོད་པ་འདི་ལའང་
མཁས་དབང་རྣམས་ཀྱིས་དག་ཐེར་མཛོད་ལ་མ་དག་ཉེས་ཆ་དྲུང་ནས་ཕྱུང་བ་དང་། ལེགས་
ཆར་གྱུར་ཚེ་མཁན་པོའི་གཞུང་བཟང་ལེགས་པར་བཤད་པའི་སྣང་བ་ཆེན་པོས་ཕྱོགས་
ཐམས་ཅད་དུ་ཁྱབ་པའི་དགོངས་གཏད་ནམ་ཡང་མི་གཡེལ་བ་མཛད་དུ་གསོལ། ཞེས་རབ་
བྱུང་བཅོ་ལྔ་པའི་མེ་འབྲུག་ས་ཟླའི་ཡར་ཚེས་མཉམ་མེད་ཐུབ་པ་ཆེན་པོ་ལུམྦིའི་ཚལ་དུ་སྐུ་
བལྟམས་པའི་དུས་ཆེན་ཉིན་འོལ་སྤྱི་ཙམ་ཟིན་བྲིས་སུ་བཏབ་སྟེ་སླར་ཡང་དོན་གྲུབ་ཅེས་པ་
ས་མོ་ལུག་ལོར་བློ་གསར་གཞོན་ནུ་འགའ་ཞིག་ལ་སུམ་རྟགས་དོན་ཁྲིད་སྤྲོད་སྐབས་བླུན་
རྨོངས་དཀར་དྲུང་པདྨ་བཛྲ་དུ་འབོད་པས་གཏན་འབེབས་བགྱིས་ཁུལ་ཡང་། ལྷར་བརྐོས་
སྐྱོན་ཆེས་སླར་ཡང་དཔལ་ས་སྐྱ་བདག་པོ་ཆེན་པོའི་ཆབ་སྲིད་ཀྱི་གྲུ་འཛིན་ཆེན་པོ་སྐུན་བྱང་
དྲུང་ཆེའི་བཀའ་བསྩལ་ལྷུར་བླངས་ཏེ་དཀར་དྲུང་པས་ཞུས་དག་གྲུབ་པའོ།། །།
ལྷ་པར་ནོར་སྐྱོན་ཆུ་བྱར་བསྐྱར་བཅོས་འདིའི། །པར་ཡིག་ཞུས་དག་དཀར་དྲུང་
བདག་གིས་བྱས། །ཡོངས་ལ་སྨན་སླད་དཔལ་ལྡན་ས་སྐྱ་རུ། །པར་བཞེངས་རྒྱུ་སྦྱོར་སྐུན་
བྱང་དྲུང་བསྟན་ནོ། །སརྦ་མངྒ་ལམ།། །།
~ 58མ



༼ཆ༽
༄༅། །བོད་ལུགས་རྣམ་དབྱེའི་ས་བཅད་བསྡུས་པ་
བཞུགས་སོ། །
དཀར་དྲུང་པདྨ་རྡོ་རྗེ།
དུ
པ
དྨ
རྡོ་
རྣམ་དབྱེ་དང་པོ་ལྗོན་ཤིང་ལྟ་བུ་ལ། །ཆོས་དངོས་བླ་དྭགས་མིང་གཉིས་སོ་སོར་དབྱེ། །
གཉིས་པ་ཤིང་ལ་མངའ་འཕང་ལྟ་བུ་སྟེ། །ཡུལ་སྒྲ་དངོས་དང་བྱ་ཟིན་བཞི་རུ་དབྱེ། །གསུམ་
པ་ཤིང་གིས་ཉི་མ་བསྒྲིབས་ལྟ་བུ། །བྱེད་པོ་ཤེས་ཆ་བེམ་པོ་གསུམ་དུ་དབྱེ། །སྔོན་མཁས་
འགའ་ནི་རྣམ་པ་ལྔར་ཡང་བཞེད། །ཤེར་བཟང་ས་བཅད་སོགས་ལས་རྟོགས་པར་བྱ། །
བཞི་པ་ཤིང་ལ་ཆུ་འདྲེན་ལྟ་བུས་མཚོན། །ཡུལ་དེར་དམིགས་བསལ་ཕན་གནོད་ནུས་པ་
དང༌། །ཆེད་ཕྱིར་སླད་དོན་དབང་སོགས་སྒྲ་མཐུན་ཏེ། །ཤུགས་བསྟན་གཟབ་པར་རྒྱན་
གོས་དགོས་ལྟ་བུ། །ལྔ་པ་ཤིང་ནས་ཤིང་ཏོག་ལྟ་བུ་དངོས། །ཤུགས་བསྟན་ཤིང་ནས་གྲིབ་
མ་ནས་ལས་མཐུན། །བྲལ་གྱེས་བྱེ་ལྷུང་བཏོན་སོགས་ཕྱོགས་འདྲར་བཞེད། །མི་མཐུན་
མཐུན་རིགས་དགར་སྒྲ་ལས་དང་ནས། །བྱ་ཡོན་རྫས་ལས་སྡུད་སྒྲར་ནས་འཇུག་གོ །
དྲུག་པ་ཤིང་གི་ཡལ་ག་ལྟ་བུ་སྟེ། །ཡན་ལག་ཅན་དང་ཡན་ལག་རྟེན་བརྟེན་པ། །གཞི་
མཐུན་ལ་སོགས་འཁོར་འདས་དངོས་ཕན་ཚུན། །འབྲེལ་བ་ཙམ་ལས་བྱ་བ་མེད་པར་
59



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཤད། །བདུན་པ་ཤིང་ལ་ཁུ་བྱུག་ཚང་ཡོད་བཞིན། །རྟེན་གནས་འདུག་ཡོད་ཙམ་ལས་བྱ་
བ་མེད། །བོད་སྐད་སྒྲ་ལ་རྣམ་དབྱེ་གཉིས་པ་དང་། །བཞི་པ་བདུན་པའང་ལ་ཡིག་ཁོ་ནས་
སྟོན། །ལེགས་སྦྱར་ལུགས་ཀྱི་གཉིས་བཞི་བདུན་པ་ལ། །ཨོཾ་དང་ངེ་དང་རི་ཡིས་སྟོན་དེའི་
ཕྱིར། །འགྱངས་མྱུར་རི་མོར་བལྟོས་མིན་ཁྱད་ཡོད་པས། །སོ་སོར་སྦྱོར་ལས་རྒྱས་འགེབས་
བསྲེ་འོས་མིན། །ཅི་ཕྱིར་ཅ་ཆ་ཇ་དང་ཞ་ཟ་འ། །སྔོན་རྗེས་མིང་གཞིའི་སྡེབ་སྦྱོར་རྒྱ་ལ་
མེད། །སུམ་རྟགས་སྒྲ་དོན་སྔོན་རྗེས་མིང་གསུམ་ཕྱིར། །རྒྱ་བོད་སྒྲ་སྦྱོར་ཕན་ཚུན་པར་
བཀབ་མིན། །བརྒྱད་པ་ཀྱེ་ཀྱེ་ཤིང་གནས་ལྷ་དང་ཀླུ། །བེམ་པོ་བྱོལ་སོང་དག་ལ་འབོད་
འོས་མིན། །བོད་པ་བོད་སྐྱེས་མི་དང་འཁྲུལ་གཞི་སྟེ། །འབོད་པ་འཁྲུལ་གཞི་འགོག་ཕྱིར་
ཁོ་བོས་སྦྱོར། །འབོད་པ་ཞེས་བྱ་གངས་ཅན་ལ་གྲགས་ཀྱང་། །བོད་པ་ཞེས་བྱ་བོད་པ་རང་
གི་མིང་། །འབོད་སྒྲ་ལྷ་ཀླུ་མི་སོགས་བོས་པའི་སྒྲ། །བོད་སྒྲ་བོད་ཡུལ་རང་སྐད་སྒྲ་རུ་གོ། ། །
འདི་ཡང་རབ་བྱུང་བཅོ་ལྔའི་ཤིང་བྱི་ལོ། །ལ་སྟོད་ཤེལ་དཀར་གླིང་པའི་ལྷ་སྲས་ལ། །
སུམ་རྟགས་ཞལ་ལུང་གསལ་འདེབས་ཕུལ་བའི་ཚེ། །ས་བཅད་མདོར་བསྡུས་དཀར་དྲུང་
རྒད་པོས་སྦྱར།། །།
~6]ལ



༄༅། །གཙང་ལྗོངས་པ་སྣམ་ཁམ་བྲག་མཆོག་སྤྲུལ་རིན་པོ་ཆེའི་བཀའ་ལན་
གནྡྷབྷའི་གླིང་བུ་དང་། ལྷན་ཅིག་དབུས་གཙང་ཁམས་གསུམ་གྱི་མཁས་པ་
ཁུ་ནུ་བ་བསྟན་རྒྱན་ཅན་གྱི་རྩོད་ཡིག་ལས་འཕྲོས་པའི་སྒྲུབ་བྱེད་
གསལ་པོར་སྟོན་པ་འཇིགས་མེད་ཞོ་འཐུང་རུས་པ་
ཅེས་བྱ་བ་བཞུགས་སོ། ། །
དཀར་དྲུང་པདྨ་རྡོ་རྗེ།
ན་མོ་གུ་རུ། ཁམ་བྲག་སྤྲུལ་སྐུའི་ཆབ་ཤོག་སྣང་བའི་མཛོད། །ལ་སྟོད་སྐྱེད་མོས་
ཚལ་དུ་འཕྲོས་པ་ལས། །གངས་ཅན་ཆོས་སྲིད་དགའ་ཚལ་ཡོངས་བཞད་ཕྱིར། །དཀར་
དྲུང་བུང་བའི་དབྱངས་སྙན་འདི་སྐད་དོ། །
དེ་ཡང་བོད་ལུགས་སུ་སྐྱེ་བོ་ཡ་རབས་རྣམས་ཆོས་སྲིད་གང་ལ་འཇུག་ཀྱང་ཐོག་མར་
སློབ་དཔོན་བསྟེན་ཏེ། ཨཱ་ལི་ཀཱ་ལི་འམ་དབྱངས་དང་གསལ་བྱེད་སོགས་ང་རོ་གནས་
དབྱུང་གི་སྒྲ་གདངས་དང་། དེའི་བཅད་སྒྲ་གང་ཐོན་དེ་ཚིག་སྡུད་ཡིན་པར་ར་སྤྲད་དེ་མཐར་
ཕྱིན་པ་ན་རང་མོས་གཞུང་ལུགས་གང་ལ་འཇུག་པའི་སྔོན་འགྲོ་འམ་ཐེམ་སྐས་ལྟ་བུར་སྤྱིར་
ཁྱབ་སུམ་རྟགས་སྦྱོང་དགོས་པ་ཐུ་མིའི་གདམས་ངག་ཡིན་པ་ནི། རྩ་བར། བསླབ་པའི་
རིམ་པ་འདི་ཡིས་ནི། །གང་ཞིག་འབད་པ་ཆུང་ངུས་ཀྱང་། །ཤེས་རབ་མྱུར་དུ་གྲོལ་བར་
ཀ6]



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འགྱུར། །དེ་ཕྱིར་དང་པོར་འདི་ཉིད་སློབས། །ཞེས་གསུངས་པ་ལྟར། སུམ་རྟགས་ཀྱི་ལུང་
དོན་གཞུང་རྩ་བ་དང་། སྦྱོར་བ་རྣམ་དབྱེའི་སྒྲ་དོན་དག་དང་བསྟུན་ཏེ་དཔེར་བརྗོད་རྒྱ་ཆེར་
བརྡར་ཤ་གཅོད་དགོས་པ་ལག་ལེན་འདེབས་པའི་དོན་ཁྲིད། མཐར་ཐུག་བླ་མའི་མན་ངག་
ཅེས་པ་སྔོན་རབས་སློབ་དཔོན་གོང་མ་རིམ་ཅན་གྱི་མྱོང་ཁྲིད་སྤྱི་དང་། བྱེ་བྲག་དཀའ་
གནད་ཀྱི་ཞལ་ཤེས་མན་ངག་སོགས་གཞིར་བཞག་སྟེང་ནས་སྒྲ་དོན་སོ་སོ་མ་འདྲེས་པར་
འཁྲུལ་མེད་དུ་སྒྲུབ་པའི་ཚིག་སྦྱོར་དེ་བཀའ་དང་བསྟན་བཅོས། འཆད་རྩོད་རྩོམ་པའི་
བརྗོད་བྱ་རྗོད་བྱེད་དུ་བརྡ་སྤྲོད་དགོས་པ་ཡིན་ནའང་། དེང་དུས་རང་འདྲའི་བློ་གསར་ཕལ་
ཆེར་ཁྲོམ་དཔེ་ཁོ་ནར་སྐྱབས་སུ་བཟུང་བས་སུམ་རྟགས་ཞལ་ལུང་མན་ངག་གི་གསུང་རྒྱུན་
ཕལ་ཆེར་ཆུ་ལྷའི་ཕྱོགས་སུ་ཉེ་བར་བརྟེན། བྱེད་འབྲེལ་ཚོགས་པའི་སྡེབ་སྦྱོར་ཙམ་ལ་
བཤད་ཁྲིད་མཁན་པོ་འགའ་ཡང་ཐུགས་འཁྲུལ་རམ་འབྱམས་ཐལ་ཆའི་དཔེར་བརྗོད་བྱ་བ་
གཅིག་ལ་བྱེད་སྒྲ་ཉིས་བརྩེགས་བཀོད་པ་རང་གཞན་མང་པོར་དགོས་མེད་གཡེང་རྐྱེན་དུ་
མཐོང་ནས། སུམ་རྟགས་ལུགས་ཀྱི་སྒྲ་དོན་ཐོབ་ཁུངས་དང་། བཀའ་དང་བསྟན་བཅོས།
བོད་མཁས་སྔ་རབས་རྣམས་ཀྱི་གསུང་རྩོམ། ས་དགེ་རྙིང་འབྲུག་གི་ཆོས་སྤྱོད་སོགས་ལ་
གྲགས་པར་ཡང་ཞིབ་བརྟགས་བྱས་ཏེ་རང་ལོ་ཉི་ཤུའི་སྐབས་རང་ནས་བརྡར་ཤ་ཆོད་དེ་ཁོ་
བོའི་རྟགས་འཇུག་མཐའ་དཔྱོད་རྩོད་ལན་བཅས་སུ་བྱེད་སྒྲ་ཉིས་བརྩེགས་ཀྱི་དཔེར་བརྗོད།
ཤིང་མཁན་གྱིས་སྟ་རེས་ཤིང་བཅད། ལྟ་བུ་འདི་རིགས་སུམ་རྟགས་དང་རྒྱབ་འགལ་ཡིན་
པར་གཏིང་ཕུགས་རྟོགས་ཏེ་ཕྱིས་འབྱུང་རྣམས་ལ་ཕན་ཆེད་བཀག་དོན་དེ་ལྟར་ཡང་། སྤྲུལ་
སྐུ་རིན་པོ་ཆེ་རྣམ་ཀུན་སྙན་སུམ་ལེགས་སྦྱར་ནང་རིག་ཀྱང་ཐུགས་སུ་ཆུད་པའི་སྐྱེས་བུ་ཆེན་
པོའི་གསུངས་ལས། རྟགས་འཇུག་མཐའ་དཔྱོད་རྩོད་ལན་བཅས་སུ། ཤིང་མཁན་གྱི་སྟ་
རེས་ལྕང་ར་རུ་ཤིང་བཅད། ཅེས་པ་འདི་གཞན་ལ་ཁྲིད་སྐབས་སྦྱངས་བཤད་མང་པོ་ཡོང་
62



རྩོད་ལན་སྒྲུབ་བྱེད་གསལ་པོར་སྟོན་པ་འཇིགས་མེད་ཞོ་འཐུང་རུས་པ།
སྐབས་བདག་རང་གིས་ཀྱང་ཇི་ལྟར་གཟུ་བློས་ཕྱོགས་ལྷུང་མེད་པར་དཔྱད་ཀྱང་བྱེད་སྒྲ་
ཉིས་བརྩེགས་འདི་རང་གི་འདུག །བྱེད་སྒྲ་མེད་ན་སྟ་རེ་ཤིང་མཁན་གྱི་ཡིན་པ་ལས་གཅོད་
པ་པོ་གཞན་ཞིག་ཡིན་པར་གོ་འདུག །ཅེས་གསུངས་པ། སྐྱབས་རྗེ་རིན་པོ་ཆེ་ནི་ས་བྱ་ལོ་ཙཱ་
རི་ཏྲར་གཟིམ་ཆུང་ཤར་དུ་དཀོན་སྤྱིའི་བཀའ་དབང་མཉམ་ཞུས་ཀྱི་རྡོ་རྗེའི་མཆེད་པོར་སོང་
གཤིས། ཀྱལ་ཀ་བྲེ་མོའི་ཆེད་དུའང་མཆེད་པོའི་སྐུ་གསུང་ཐུགས་འགལ་གྱི་ལན་འདེབས་
ཞུར་མི་རུང་བ་ནི་གསང་སྔགས་ཀྱི་དམ་ཚིག་ཡིན་ངེས་ཀྱང་། ཡིན་མིན་བརྡར་ཤ་གཅོད་
པའི་ཚེ་ངག་སྒོ་ཡངས་དོག་དང་། ཚིག་སྦྱོར་ཐོན་སྟབས་ལེགས་ཉེས་ཀྱི་དབང་ལས་ཚིག་
ཟུར་ཕྲ་མོའི་ཕོག་ཐུག་ཀྱང་མི་འབྱུང་མི་སྲིད་ལ། བཀའ་འདྲི་གནང་བ་ལ་བཀའ་ལན་
མཐའ་གསལ་མ་ཞུས་ན་ནི་དེ་བས་ཀྱང་དགོངས་འགལ་གྱི་རྒྱུ་ལས་མ་འདས་པའི་ཕྱིར་
དང༌། ཚིག་དོན་རེ་རེ་བཞིན་དུ་དག་ཐེར་མ་ཞུས་ན་ནི་དྲི་བ་དང་དྲིས་ལན་གྱི་མིང་དོན་དེ་
ཡང་སྟོར་བ་དང་། ཞིབ་གསལ་དུ་ཞུས་དབང་དུ་སོང་ན་ནི་ཆུར་རྒྱབ་ཉར་ཕོག་གི་དཔེར་
འབྱུང་བ་གདོན་མི་ཟ་བས་ཞུ་མཚམས་དང་བྲལ་རུང་། ལྕགས་སྤྲེའུ་ལོ་གཞུང་བཤད་སྒྲ་
རིག་ལ་ཐོགས་པ་མི་མངའ་བའི་དབུས་གཙང་ཁམས་གསུམ་གྱི་སུམ་རྟགས་མཁན་པོ་ཁུ་ནུ་
བ་བསྟན་འཛིན་རྒྱལ་མཚན་ཅན་གྱིས་གཙང་ཕྲུག་ས་ཀུ་ཙི་བདག་ལ། ནང་དོན་དུ། བདག་
གིས་རིག་སྔགས་ཀྱིས་ཚེ་སྒྲུབ། ཅེས་པའི་བ་དན་ཕྲག་པར་ངོམས་ནས། ཕྱི་དོན་དུ། ཁྱོད་
ཀྱི་འཐད་པའི་དཔེར་ཤིང་མཁན་གྱི་སྟ་རེས་ལྕང་ར་རུ་ཤིང་བཅད། ཅེས་བཀོད་ནས། ཤིང་
མཁན་ལ་བྱེད་སྒྲ་གཏན་ནས་འགོག་པ་རྩ་བ་དང་འགལ་ཏེ། ཤིང་མཁན་བྱེད་པ་པོར་ཁྱོད་
ཀྱང་འདོད་ལ། དེ་ལྟ་ན་གསུམ་པ་ཐོབ་པ་རྩ་བ་ནས་གསུངས་པས་སོ་ཞེས་པའི་རལ་གྲི་
ཀླད་ལ་བསྐོར་བའི་རྩོད་ཡིག་དང་། སྐྱབས་རྗེའི་ཐུགས་བཞེད་གཅིག་ཏུ་བབས་པའི་དཔེ་
ནི་ཆུ་ལ་ཆུ་བཞག་པ་ལྟ་བུའོ། །དེའང་སྐྱབས་རྗེ་མཆོག་ལ་རང་བབ་དྲིས་ལན་གྱི་ཚུལ་དུ་
63



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གསོལ་བ་དང་། བ་དན་རལ་གྲི་ལ་ནི་དགག་ལན་གོ་བརྡ་མཛུབ་བཙུགས་སུ་སྨྲ་བ་སྟེ་
གཉིས་ལས། དང་པོ་དྲིས་ལན་ནི། ཐུ་མིའི་སུམ་རྟགས་ལ་བྱེད་སྒྲ་ཉིས་བརྩེགས་ཐོན་
ཁུངས་ཡེ་ནས་མེད་པ་ལ་གོ་ཁུངས་ཡོད་པ་ངོ་མཚར་ཤིན་ཏུ་ཆེ། བྱེད་སྒྲ་མེད་ན་སྟ་རེ་ཤིང་
མཁན་གྱི་ཡིན་པ་ལས་གཅོད་པོ་གཞན་ཞིག་ཡིན་པར་གོ་འདུག་ཅེས་གསལ་བ། སྟ་རེ་ཤིང་
མཁན་གྱི་ཡིན་པར་གོ་ན། སུམ་རྟགས་ལྟར། ཤིང་མཁན་གྱི་སྟ་རེ། ཞེས་རྟེན་དང་བརྟེན་
པའི་འབྲེལ་སྒྲ་ཡིན་པར་ར་འཕྲོད་དགོངས་འབྱོར་བྱུང་འདུག་པ་གང་ལེགས་དང༌། ཤིང་
མཁན་གསུམ་པའི་བྱེད་པ་པོ་མ་ཡིན་ལ་རྣམ་དབྱེ་དང་པོ་སྟེ་རྟགས་འཇུག་གི་བདག་བྱེད་པ་
པོ་ཞེས་རང་དབང་ཅན་ནོ། །ཤིང་མཁན་གྱི་སྟ་རེ། ཞེས་འབྲེལ་སྒྲར་སོང་ཟིན་ནས་སླར་
ཡང་བྱེད་སྒྲར་ཐེ་ཚོམ་ཡོང་དོན་མེད་པ་སྟེ་བྱེད་འབྲེལ་གཉིས་རྣམ་དབྱེ་དང་སྒྲ་དོན་སོ་སོའོ། །
གཅོད་མཁན་གཞན་ཞིག་ཡིན་པར་གོ་འདུག་ཅེས་གསལ་བ། ཤིང་གཅོད་མི་སུ་ཡིན་དེ་
ཉིད་གཅོད་མཁན་ནམ་གཅོད་པ་པོ་སྟེ་བདག་བྱེད་པ་པོ་ཞེས་པའི་མིང་དེ་ཡིན་ཀྱང་། ཤིང་
མཁན་འདིས་ཉེ་འགྱང་གང་དུའང་བྱ་བ་མ་བྱས་པའི་ཕྱིར་གསུམ་པའི་བྱེད་པ་པོར་འདོད་ན་
ནི་རྒྱ་བོད་ཀྱི་གཞུང་དང་འགལ། བྱེད་སྒྲའི་དབང་ཐོབ་ཡོད་པའི་རྣམ་དབྱེ་གསུམ་པའི་བྱེད་
པ་པོ་ཞེས་པའི་གང་ཟག་དངོས་དེར་འདོད་པ་ལ་ནི་སྟ་རེ་དགོས་པ་མི་འབྱུང་བ་ལགས་སོ། །
རྣམ་དབྱེ་གསུམ་པའི་བྱེད་སྒྲ་ནི་སྟ་རེ་དབང་བ་ཡིན་ཕྱིར་བེམ་པོས་བྱ་བ་བྱས་པའི་བྱེད་པ་
སྟ་རེ་དངོས་གསལ་དང་། གཅོད་མཁན་བདག་བྱེད་པ་པོ་ནི་འབྲེལ་སྒྲའི་དོན་ཐོབ་ཡིན་
པར་བཞེད་པ་བོད་མཁས་སྔ་རབས་པ་རྣམས་ཤེར་བཟང་ས་བཅད་དུའང་། བྱེད་པོ་བྱེད་པ་
དངོས་གསལ་གང༌། །དོན་ཐོབ་གང་ཡིན་ལེགས་བརྟགས་ཏེ། །བྱེད་འབྲེལ་ས་མཚམས་
དབྱེ་བ་ནི། །ཤེས་རབ་ཅན་གྱི་སྤྱོད་ཡུལ་ལོ། །ཞེས་བཤད་པ་ལྟར་མཐའ་དཔྱོད་དུ་གསལ་
བར་བཀོད་ཀྱང་ཐུགས་སྣང་མ་བྱུང་བ་འདྲའོ། །གཞན་ཡང་། བྱེད་སྒྲ་ཞེས་པ་དེ་ནི་བྱེད་པ་
ག (1ག་



རྩོད་ལན་སྒྲུབ་བྱེད་གསལ་པོར་སྟོན་པ་འཇིགས་མེད་ཞོ་འཐུང་རུས་པ།
པོ་ཙམ་དུ་མ་ཟད། བེམ་ཤེས་ཆ་ཤས་ཀྱི་བྱེད་པ་ལ་སོགས་པ་རིགས་བྱ་ཡོན་རྫས་རྣམས་
རིས་མེད་བསམ་གྱིས་མི་ཁྱབ་པར་འཇུག་ཅེས་བསྟན་འགྱུར་དུ་གསལ་བར་དོན་ལ་གནས་
པ་ལྟར། བྱ་བ་རྣམས་ཀྱང་བྱེད་སྒྲ་འཇུག་ཡུལ་དེ་རང་སོ་སོས་བྱས་པར་བསྟན་པ་མ་
གཏོགས་བྱ་བ་བྱས་ཚད་བྱེད་པ་པོ་ཁོ་ནས་བྱས་པ་ལྟ་བུ་ནམ་ཡང་མི་སྲིད་དེ། གང་ཞེ་ན།
སུམ་ཅུ་པར་ཡང་། གཞན་ཡང་རྗེས་འཇུག་ཤེས་པ་ཡིས། །ཞེས་པ་བསླབ་ཤེས་ཀྱི་ཡོན་ཏན་
ལ་སྦྱར་བ་དང༌། བསླབ་ལ་བརྩོན་པའི་གང་ཟག་གིས། །ཞེས་པ་མ་ངེས་པའི་སྐྱེས་བུ་
གཞན་ལ་སྦྱར་བ་དང་། ཡན་ལག་དེ་དག་མཐུ་ཡིས་ནི། །ཞེས་པ་ནུས་པའམ་འབྲས་བུ་ལ་
སྦར་བ་དང་། བསླབ་པའི་རིམ་པ་འདི་ཡིས་ནི། །ཞེས་པ་ད་ལྟར་བའི་ངེས་བཟུང་གོ་རིམ་ལ་
སྦྱར་བ་དང༌། སྐྱེས་བུ་དེས་ནི་མྱུར་རྟོགས་ཏེ། །ཞེས་པ་ཐ་སྙད་འདས་མ་ཐག་པ་ལ་སྦྱར་བ་
སོགས་ཀྱིས་མཚོན་སུམ་རྟགས་གཉིས་ཀར་བྱེད་སྒྲ་ཇི་སྙེད་ཚོགས་ཀྱང་། བྱེད་པ་པོས་བྱ་བ་
བྱས་པའིདཔེ། ཆོས་རྒྱལ་སྲོང་ཙན་སྒམ་པོས་བསྐུལ། །ཐུ་མི་སཾ་བྷོ་ཊ་ཡིས་བྲིས། །ལྟ་བུ་
གཅིག་ཀྱང་མེད་ལགས་པ་ནི་བཀའ་ལན་གནྡྷབྷའི་གླིང་བུ་ལྟ་བུའོ། །
གཉིས་པ་བ་དན་རལ་གྲི་དགག་པའི་སྔོན་འགྲོར། མཐའ་དཔྱོད་དུ་ཤིང་མཁན་གྱིས་
སྟ་རེས་ལྕང་ར་རུ་ཤིང་བཅད། ཅེས་བཀོད་པ་དེ་མི་འཐད་པ་དང༌། ཤིང་མཁན་གྱིས་ལྟ་
རེས་ཤིང་བཅད། ཅེས་འཐད་པའི་སྒྲུབ་བྱེད་རྩོད་ཡིག་ཏུ་གསལ་བ། དེ་ལྟར་ན། ཐོག་མ་
ཤིང་མཁན་ཞེས་པ་ཤིང་ལས་བྱེད་མཁན་གྱི་མིང་དེ་རྣམ་དབྱེ་གསུམ་པའི་བྱེད་པ་འཁྲུལ་ཏེ།
ཤིང་མཁན་སོགས་རྣམ་དབྱེ་དང་པོ་ཡིན་པར་ངོ་མི་ཤེས་བཞིན་དུ། ད་དུང་ཧམ་པས་རྣམ་
དབྱེ་དང་པོ་ཤིང་མཁན་ལ་བྱེད་སྒྲ་གཏན་ནས་འགོག་པ་རྩ་བ་དང་འགལ་ཞེས་རྫུན་བཏང་།
ངེད་རྣམས་ཤིང་ལས་བྱེད་མཁན་གྱི་མིང་ནི་རྣམ་དབྱེ་དང་པོ་ལས་གསུམ་པ་ནམ་ཡང་མི་
འདོད་ཀྱང་། གཞན་སེམས་ཤེས་ཁུལ་ཟོག་རྟགས་ཀྱིས་མི་ཆོས་བླ་མའི་རྫུན་བསྒྲིགས་ཏེ།
ལ65



ཐུན་མོང་རིག་མཛོད་ལག བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཤིང་མཁན་གསུམ་པའི་བྱེད་པ་པོར་ཁྱོད་ཀྱང་འདོད་ལ་ཞེས་སྙོན་བཙུགས། ད་དུང་དཔའ་
ཐལ་གྱིས། དེ་ལྟ་ན་གསུམ་པ་ཐོབ་པ་རྩ་བ་ནས་གསུངས་པས་སོ་ཞེས། མེད་པ་ལ་ཡོད་
ཅེས་གང་བྱུང་གང་དྲན་དུ་ཐུ་མིའི་རྩ་བ་ལའང་རྫུན་རྒྱབ་བཅོལ་རྒྱུའི་ངན་ཁག་བཀལ། དོན་
སྙིང་སྤྱིར་བཏང་མཁན་པོའི་སྒྲ་ལྡན་འདུ་བྱེད་ལས་ཀྱི་བྱེད་པ་པོ་དང་། རྣམ་དབྱེ་གསུམ་
པའི་སྒྲས་ཟིན་གྱི་བྱེད་པ་པོའང་གང་ཡིན་རྩ་ཁུངས་མི་ཆོད་པར། ར་ཐོན་ལུག་ཐོན་དུ་སྨྲ་
བའི་སུམ་རྟགས་མཁན་པོར་འགྱིང་བ་འདི་ཁོ་བོའི་མཐའ་དཔྱོད་གཟིགས་པའི་དཔེ་གང་
དང་འདྲ་ན། བོད་པས་ལོ་གསར་ལ་དགྱེས་སྤྲོ་སྤྱོད་པའི་ལུག་མགོ་དེ་རོང་སྐྱེས་སྤྲེའུས་
མཐོང་བ་ན་སྔངས་སྐྲག་མི་བཟད་པ་སྐྱེས་ཏེ། སྡུག་སྐད་ཤོར་ཅི་ཤོར་འདི་ཤོར་མེད་ཅིང་
གར་རྒྱུགས་འདིར་རྒྱུགས་མེད་པ་དང་འདྲའོ། །དངོས་གཞི་ཡིག་ཚོགས་ཆུང་ཆེད་བ་དན་
རལ་གྲི་ལྷན་གཅིག་ཏུ་དགག་པ་དང་། བཀག་དོན་འཐད་པ་སྒྲུབ་པའི་གཏན་ཚིགས་དཔང་
པོར་འགོད་པའོ། །དེའང་། ཤིང་མཁན་ཞེས་པ་དང་། བདག་དང་། རིག་སྔགས་ཞེས་པ་
གསུམ་ཀ་ཆོས་དངོས་ཀྱི་མིང་ཡིན་པའི་ཕྱིར་རྣམ་དབྱེ་དང་པོ་རང་འཁྲུལ་མེད་ཡིན་པ་ནི།
སུམ་རྟགས་ལ་ཞལ་ཕྱོགས་ཙམ་པའི་བོད་པ་ཀུན་གྱིས་ཤེས་གསལ་ཡིན་པའི་ཕྱིར་རྣམ་དབྱེ་
དང་པོའང་ངོ་མི་ཤེས་པར་ཐལ། ཐོག་མར་བརྡ་འདོགས་ཡུལ་གྱི་མིང་དེ་རང་ནས་འཕྱུགས་
པ་ཡིན་པའི་ཕྱིར། མིང་མི་ཤེས་པར་གངས་ཅན་པའི་བརྡ་སྤྲོད་ཤེས་ཁུལ་བྱེད་པ་དེ་ནི་སྨྱོན་
པའམ་ཟོག་པོ་སྤྱི་རྟོལ་ཅན་ལས་འོས་མ་མཆིས་པས་རྟགས་ཁེལ། ར་དང་ལུག་ཅེས་པའི་
མིང་གོ་ཡང་། དོན་གྱི་རྣམ་དཔྱད་མ་ཤེས་པ་ཁྱི་དང་ཞུམ་བུ་མཐོང་བ་ནའང་ར་ལུག་ཏུ་
འདོགས་པ་ལྟ་བུ་མིང་དོན་འཛོལ་བ་སྟེ་འཁོར་གསུམ། གང་ཞེ་ན། ཤིང་མཁན་སོགས་
མཁན་པོའི་རིགས་རྣམས་སུམ་ཅུ་པའི་རྣམ་དབྱེ་གསུམ་པའི་ས་བཅད་དགོངས་དོན་གྱི་བྱ་
ལྡན་གང་ཟག་ལ་བྱེད་སྒྲ་ཚོགས་དགོས་པའི་བྱེད་པ་པོ་ཞེས་པ་དེ་མ་ཡིན་ཏེ། རྟགས་འཇུག་
~66ན་



རྩོད་ལན་སྒྲུབ་བྱེད་གསལ་པོར་སྟོན་པ་འཇིགས་མེད་ཞོ་འཐུང་རུས་པ།
སྐབས་ཀྱི་བདག་བྱེད་པ་པོ་ཞེས་འདུ་བྱེད་ཀྱི་ལས་གང་ཡིན་གྱི་བྱེད་པ་པོ་རང་དབང་ཅན་
རྣམ་དབྱེ་དང་པོ་སྟེ་མིང་ཁོ་ནའོ། །དེ་བཞིན་དུ་བདག་དང་རིག་སྔགས་ཀྱང་མིང་ཡིན་པས་
རྣམ་དབྱེ་དང་པོ་སྟེ། དེ་གསུམ་ལ་ནི་སྤྱིར་བཏང་རྣམ་དབྱེ་བརྒྱད་པོ་རིས་མེད་དུ་འཇུག་པ་
རྩོད་ལན་དུ་བཀོད་པ་ལྟར་ཡིན་པ་ལས། སྒོས་སུ་རྣམ་དབྱེ་གསུམ་པ་ལྟ་ཅི་གསུམ་པའི་སྒྲ་
ཙམ་ཡང་ཐོབ་པ་འདོད་པ་དེ་ནི་དཔེར་ན། བོད་ཡུལ་དུ་ཉི་མ་ཤར་ཡང་རོང་པ་འགའ་ཞིག་
ལ་ཉིན་གུང་ནས་ས་སྲིབས་ཏེ་མུན་པ་འཁྱགས་ཞེས་བླ་རྡོལ་མི་ཟད་པ་ལྟ་བུའོ། །ཡང་ཤིང་
མཁན་དང་། བདག་ལ་བྱ་བ་བྱས་པ་སྟོན་མེད་བཞིན་དུ། གིས་དང༌། གྱིས་ཞེས་བྱེད་སྒྲ་
སྦྱོར་བ་ནི་སུམ་རྟགས་ཀྱི་ལུགས་དང་འགལ་བའི་ལོག་སྦྱོར་ཏེ། གང་ཞེ་ན། ཐུ་མིའི་སུམ་
རྟགས་ལྟར་ན་ནི། ཐོག་མར་སློབ་དཔོན་གྱིས་གཞུང་དོན་བརྡ་སྤྲོད་སྐབས། ཤིང་མཁན་
དང་སྟ་རེ། བདག་དང་རིག་སྔགས་ཞེས་སོགས་རྣམ་དབྱེ་དང་པོ་སྟེ། མིང་གཉིས་ཚོགས་
པའི་ཚེ་དྲུག་སྒྲ་སྔོན་དུ་མ་སྦྱར་གོང་དུ་གསུམ་སྒྲ་སྦྱོར་ཁུངས་ཀྱང་ག་ལ་འོང་། གཞུང་དུ་རྗེས་
འཇུག་བཅུ་པོ་ཨི་དང་མཐུན་ལུགས་འདི་ཞེས་གསུངས་ཏེ་ཐོག་མར་འབྲེལ་སྒྲ་བསྟན་པ་མ་
གཏོགས། རྗེས་འཇུག་བཅུ་ལ་ལྟོས་ཏེ་བྱ་བ་མེད་ཀྱང་བྱེད་སྒྲ་སྦྱོར་གསུངས་པ་འདུག་གམ་
ལེགས་པར་གཟིགས་ཤིག །དེ་མེད་ན་ཤིང་མཁན་གྱི་ན་དང་། བདག་ཅེས་པའི་ག་ཡིག་
འདི་གཉིས་པོ་རྗེས་འཇུག་མ་ཡིན་ན་གང་ཡིན། ཡིན་ན་རྗེས་འཇུག་ལ་བྱ་མེད་ཀྱི་བྱེད་སྒྲ་
སྦྱོར་བ་འདི་ག་སུམ་རྟགས་ཞལ་ལུང་དང་དངོས་འགལ་དུ་སོང་བས་ན་སྒྲ་ལོག་འདི་འདྲ་ཐུ་
མིའི་རྐང་འདྲེན་ཡིན་པའི་ཕྱིར་འདི་འདྲ་བྱེད་པ་པོར་སུས་འདོད། འདོད་ན་དཔལ་མགོན་
ཀླུ་སྒྲུབ་ཀྱི་དབུ་མ་རྩ་བར། བྱ་བ་མི་ལྡན་བྱེད་པོ་ཅི། །ཞེས་དང༌། བྱེད་པོ་ལས་ལ་བརྟེན་
བྱས་ཤིང་། །ལས་ཀྱང་བྱེད་པ་པོ་ཉིད་ལ། །བརྟེན་ནས་བྱུང་བ་མ་གཏོགས་པ། །གྲུབ་པའི་
རྒྱུ་ནི་མ་མཐོང་ངོ༌། །ཞེས་གསུངས་པའི་ཕྱིར། རྒྱ་གར་པཎ་ཆེན་འཕགས་པས་ཀྱང་མ་
~67ག



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཟིགས་པ་དེ་རོང་པ་ཕྱོགས་གཏོགས་ཀྱིས་གཟིགས་པ་འདྲ་བས། དེས་ན་བོད་གཞུང་
སུམ་རྟགས་ཞལ་ལུང་ཙམ་མ་ཟད། རྒྱ་གཞུང་རྩ་ཤེར་དུ་ཡང་འགལ་བའོ། །དེ་ལྟར་བྱེད་སྒྲ་
ཉིས་བརྩེགས་ཀྱི་སྔ་མ་ཤིང་མཁན་གྱིས། བདག་གིས། ཞེས་པ་འདི་གཉིས་ལ་ཉེ་འགྱང་
གང་སར་བྱ་བ་སྟོན་རྒྱུ་མེད་པའི་རྐྱེན་གྱིས་བྱེད་སྒྲ་རྨོངས་ཚོད་ཀྱིས་སྦྱར་བ་འདི་དང་འདི་
འདྲའི་རིགས་ཀྱིས་བྱེད་པ་པོའི་གོ་མ་ཆོད་པ། མཁས་པ་བསྟན་འཛིན་རྒྱལ་མཚན་མི་ལོ་
བཅུ་གསུམ་བར་ལ་བྱ་བ་འཚོལ་དུ་གཞིས་རྫོགས་ཀསོགས་ཁམས་བོད་གང་དུ་རྒྱུགས་
ཀྱང་བྱ་བ་རྙེད་རེ་བྲལ་ཏེ་ཡི་ཐང་ཆད་ཅིང་། ངོ་ཚ་ནས་སྡོད་དགོས་པ་དེ་བྱུང་བ་ལགས་སོ། །
དེས་ན་རྣམ་དབྱེ་གསུམ་པའི་ས་བཅད་བཞི་པ་མ་ཚང་བའི་བྱེད་སྒྲ་ཟོག་པོ་འདི་ཉིད་སུམ་
རྟགས་ཁྲིད་དོ་ཅོག་གི་གཞུང་དོན་དཔེར་བརྗོད་ལ་ཐོན་ཁུངས་ཡོད་མེད་བོད་ཕྲུག་སོ་སོའི་
དཔེར་བརྗོད་རང་ལ་གཟིགས་པས་ཀྱང་མཁྱེན་ཅིང༌། ཤིང་མཁན་དང་སྟ་རེ་འབྲེལ་བ་ནི་
གཞུང་དོན་རྟེན་དང་བརྟེན་པ། བདག་དང་རིག་སྔགས་འབྲེལ་བ་ནི་གཞུང་ལྟར་གང་ཟག་
དང་ནུས་པ་འབྲེལ་བའི་སྒྲ་དོན་ཡིན་པ་མངོན་སུམ་ར་འཕྲོད་པ་མིག་ལྡན་བསམ་ཡོད་ཀུན་
གྱིས་ཤེས་གསལ་ཡིན་བཞིན་དུ། ཤིང་མཁན་བྱེད་པ་པོ་ཡིན་ཚུལ་དང་། བདག་དང་རིག་
སྔགས་གཉིས་ཀ་སྤྱིར་བྱེད་པ་པོ་ཡིན་ཚུལ། དེ་དག་ལ་གསུམ་པ་ཐོབ་ཅེས་པ་དང༌། ཡང་།
བདག་བྱེད་པ་པོ་གཙོ་བོ་དང་། རིག་སྔགས་བྱེད་པ་པོ་ཕལ་པ་ཡིན་པའི་དབྱེ་བ་ཡོད་ཚུལ།
ཡང་ན། བདག་བྱེད་པ་པོ་དང་རིག་སྔགས་ནི་བྱེད་པ་ཙམ་ཡིན་པའི་དབྱེ་བ་ཡོད་ཅེས་
གསུང་བཤད་དང་ལག་ལེན་རྒྱབ་འགལ་ཅི་གསུང་འདི་གསུང་མེད་པ་འདི་དག་སྒྲ་དོན་
འབྲེལ་བར་མ་གྲུབ་པས་དངོས་འགལ་དུ་འགྱུར་རམ་མི་འགྱུར། མི་འགྱུར་ན་གལ་པོ་ཆེ་ལ་
ནན་དཔེ་བཞིན་སླར་ཡང་བཤད་པར་བྱ་སྟེ། ཤིང་མཁན། སྟ་རེ། བདག །རིག་སྔགས།
ཞེས་པ་འདི་དག་མིང་ཡིན་པར་ཐལ། སྒྲས་ཟིན་གྱི་བྱེད་པ་པོ་དང་རྣམ་དབྱེ་གསུམ་པ་གང་
~58༤



རྩོད་ལན་སྒྲུབ་བྱེད་གསལ་པོར་སྟོན་པ་འཇིགས་མེད་ཞོ་འཐུང་རུས་པ།
ཡང་མ་ཡིན་པའི་ཕྱིར་རྟགས་ཁེལ། སྟ་རེ་ལ་ཡི་སྒྲ་བསྡུས་པ་ཤུལ་གྱི་བཅུ་པ་སྦྱར་བ་དང་།
རིག་སྔགས་ལ་ཀྱ་ཡིག་ཨི་ལྡན་དང་བཅས་སྦྱར་བ་ནི། སྔ་མས་བྱ་བ་ཤིང་བཅད་པས་ན་
གཅོད་བྱེད་སྟ་རེ་བེམ་པོའི་བྱེད་པས་བྱ་བ་བྱས་པ་དང་། ཕྱི་མས་ཚེ་བསྒྲུབས་པས་ན་རིག་
སྔགས་ཡོན་ཏན་གྱི་བྱེད་པས་བྱ་བ་བྱས་པ་ནི་རྩོད་མེད་ཡིན་པས་འདོད་ཞུས། ཡང་། གཙོ་
ཕལ་ཞེས་པ་རྣམ་དབྱེ་གསུམ་པའི་སྒྲ་སྦྱོར་སྤྱིར་བཏང་འདི་རིགས་མ་ཡིན་པ་ནང་གསེས་ལ་
བརྟེན་ནས་དབྱེ་བའི་ལུགས་ཡིན་པ་ནི་ས་བཅད་དུའང་ནང་གསེས་གཙོ་ཕལ་བྱེ་བྲག་དབྱེ།
ཞེས་གསུངས་པ་དེས་ནི་འདི་ལ་ཁྱབ་པ་མ་གྲུབ་སྟེ་མིང་དོན་དང་སྦྱོར་བ་སོ་སོའོ། །ཤིང་
མཁན་དང་། བདག་ཅེས་པ་མིང་ཡིན་པ་དང་། མིང་རྣམ་དབྱེ་དང་པོ་ཡིན་པ་ནི་བོད་པ་བླུན་
པོས་ཀྱང་རྟོགས་ན། འདིར་བྱེད་པ་པོ་ཁོ་རང་ཡེ་ནས་མེད་པ་ལ། དེ་ལ་གཙོ་ཕལ་དབྱེ་ཞེས་
པ་ཁྱད་གཞི་མེད་པའི་ཁྱད་ཆོས་ཏེ་དཔེར་ན། མོ་གཤམ་ལ་བུ་མེད་པ་ལ་བུའི་བྱད་རིས་དང་
གཤིས་ལུགས་ལེགས་ཉེས་སྨྲ་བ་ལྟ་བུའོ། །
ཡང་སྙིང་། བྱེད་པ་པོ་སྤྱིར་བཏང༌། བྱེད་པ། བྱེད་པོ་ཕལ་པ་གསུམ་གར་གོ་ཆོད་དུ་
བཞག་པའི་རིག་སྔགས་གཅིག་ནི་སྤྱིར་བྱེད་པ་པོ་ཡིན་ཞེས་དང་། རིག་སྔགས་གཅིག་ནི་
བྱེད་པ་ཙམ་ཡིན་པའི་དབྱེ་བ་ཡོད་ཚུལ། རིག་སྔགས་གཅིག་ནི་བྱེད་པ་པོ་ཕལ་པ་ཡིན་པའི་
དབྱེ་བ་ཡོད་ཅེས་པའི་རང་འགྲེལ་འདི་དབང་ལྟར་ན། བྱེད་པ་པོ་གང་ཟག་དངོས་དང༌།
ཤེས་ཆའི་བྱེད་པ། བེམ་པོའི་བྱེད་པ། བྱེད་པ་པོ་ཕལ་པ་ཞེས་པ་ཐམས་ཅད་ཉ་ཉུང་མཉམ་
བསྲེས་འདི་འདྲ་ཆོག་ན་བེམ་ཤེས་ལྡན་མིན་འདུ་བྱེད་ཀྱང་གཅིག་པར་ཐལ་བས་གཏན་
ཚིགས་རིག་པའི་གཞུང་དང་ཡང་འགལ་ཏེ། རྒྱུ་མཚན་དེ་ལྟ་བུས་སུམ་ཅུ་པར་ཡང་། དེ་ཉིད་
ཀྱི་དཔེའི་རང་འགྲེལ། ངག་རོལ་དུ། དཔེ་རྒྱན་བཅུ་བཞི་པ་དང་བཅོ་ལྔ་པའི་རང་འགྲེལ་
བཅས་བཤད་འགྲེལ་རྒྱབ་འགལ་གྱི་དགོངས་གཞི་བརྗོད་ཚོད་མེད་པ་གཅིག་ཏུ་བབས་པ་
་དང་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ནི་དཔྱོད་ལྡན་ཡོངས་ཀྱིས་མཁྱེན་གསལ་ལྟར་ཡིན་ན། འདིར་བྱ་མེད་ལ་བྱེད་སྒྲ་བཀོད་པ་
དེ་དག་ཀྱང་དོན་དང་འགལ་བ་སྨོས་ཅི་དགོས། གངས་ཅན་ལུགས་ཀྱི་སྒྲ་དང་ཡང་འགལ་
བ་འདི་ལྟ་སྟེ། ང་རོ་གནས་དབྱུང་སྐབས། འབྲེལ་སྒྲ་ཞེས་པ་མགྲིན་སྟེང་ནས་རིང་ཆ་ཅུང་
ཟད་ཀྱིས་ཡར་བཏེགས་པའི་སྒྲ་ཤུགས་རྩོལ་བ་ལ་ཧ་ཅང་བལྟོས་མི་དགོས་པ། ཀློག་སྟངས་
གཅིག་ལའང་གི་ཀྱི་གྱི་འི་ཡི་ལྔ་པོ་རང་ཤུགས་སུ་ཐོན་པ་དང་། བྱེད་སྒྲ་ཞེས་པ་འབྲེལ་སྒྲའི་
སྟེང་དུའང་བཅུ་པ་བསྣན་པས་དྲུག་སྒྲ་དང་ས་སྒྲ་གཉིས་འདུས་པའི་ཕྱིར། གཅོད་མཚམས་
སུ་དབུགས་ཤུགས་ཆེན་པོས་མར་མནན་དགོས་པའི་སྒྲ་གཉིས་པ། གིས། གྱིས། ཀྱིས།
འིས། ཡིས་ཞེས་ཁོག་པ་ནས་བརྡབ་ཤུགས་ཆེན་པོས་སོ་སོར་བར་མཚམས་གཅོད་དགོས་
པ་གཉིས་འཇམ་དྲག་མཚུངས་ཐབས་མེད་པ་སྟེ། རྩ་བར་ཡང་། དང་པོ་ང་རོ་རྣམས་ལ་
སྦྱང་། །སྔོན་འཇུག་མིང་གཞི་རྗེས་འཇུག་གསུམ། །ཀློག་གི་ཆེད་དུ་བསླབ་པ་ཡིན། །ཞེས་
གསུངས་པ་ལྟར། སློབ་དཔོན་ཙནྡྲ་གོ་མི། དཔང་སྟོན་ལོ་ཆེན། སྨྲ་སྒོ་མཚོན་ཆ་སོགས་
གསུང་མཐུན་པར། སྒྲ་འགྲུབ་པ་བྱེད་པའི་རྒྱུ་ནི་ཡི་གེ་ཡིན་ལ། ཡི་གེའི་ངོ་བོ་ནི་སྐད་ཀྱི་
གདངས་ཡིན་པ་སྟེ། དེ་ནི་བསམ་པའི་ཀུན་སློང་ཤེས་པ་ལས་སྐྱེ་ཞིང་། སྐྱེ་གནས་ཁོག་
མགྲིན་རྐན་ལྕེ་སོགས་ཡངས་དོག་གི་བྱེད་པ་དང་། དབུགས་རང་གནས་དང་ཕྱིར་དབྱུང་གི་
རྩོལ་བ་བསྐྱེད་པས་སྒྲ་གདངས་དྲག་ཞན་དང་ཕྲད་ཆེ་ཆུང་གི་རྒྱུས་མིག་འཛུམ་གཅིག་ཡུན་
དུ་གནས་དགོས་པ་ཡིན་ཞེས་གསུངས་པས་ན། བྱེད་སྒྲ་ཉིས་བརྩེགས་འདི་ང་རོ་གནས་
དབྱུང་ལ་དཔེར་ན། འབྲོག་གིས་ལུག་གིས་རྩྭ་ཟས་ལྟ་བུ་ཡི་གེར་བར་མཚམས་མ་བཅད་པ་
སྦྲེལ་ཏེ་བཀོད་ཀྱང་། ཀློག་པའི་ཆེ། འབྲོག་གིས། ལུག་གིས། ཞེས་སྒྲ་གདངས་སུ་དབུགས་
ཤུགས་གཉིས་ཀྱི་ངལ་གསོ་བསྟུད་མར་དགོས་པར་ཐལ་བས་ཀློག་སྟངས་གཅིག་འགལ།
ལྷག་པར་བྱེད་འབྲེལ་གཉིས་པོ་སྒྲ་དོན་སོ་སོ་ཡིན་པ་ནི་དཔེར་ན། སྦྱར་གཞི་ཉན་ཐོས་དང་།
མ70-



རྩོད་ལན་སྒྲུབ་བྱེད་གསལ་པོར་སྟོན་པ་འཇིགས་མེད་ཞོ་འཐུང་རུས་པ།
སངས་རྒྱས་ལ་སྦྱོར་རྒྱུ་སྟན་དང་། གསུང་ལྟ་བུ་ཡོད་ན། བཞི་པོ་རྣམ་དབྱེ་དང་པོ་ཤ་སྟག་
ཡིན་ལ། སྟན། གསུང་། སོ་སོར་སྦྱོར་བ་ན་ལམ་སེང་བྱེད་སྒྲ་སྦྱོར་ཐབས་ག་ལ་འོང་། བྱ་བ་
མེད་པའི་ཕྱིར། དེས་ན་ཐོག་མར་འབྲེལ་སྒྲ་སྦྱོར་སྙིང་མ་འདོད་ནའང་མི་སྦྱོར་ཀ་མེད་སུམ་
རྟོགས་ཀྱི་གཞུང་དོན་ཡིན་པའི་རྐྱེན་གྱིས། ཉན་ཐོས་སྟན། སངས་རྒྱས་ཀྱི་གསུང་། ཞེས་སྔ་
མ་གདན་དང་། ཕྱི་མ་ངག་ཏུ་གོ་བ་སྟེ་སྒྲ་དོན་འབྲེལ་བ་ཙམ་ལས་བྱ་བ་མེད་པར་གོ་བ་དང་།
ཀྱི་སྒྲ་དེ་ནི་ང་རོ་དབྱུང་ལུགས་ཀྱང་། ལྕེ་དཀྱིལ་རྐན་སྦྱར་ཙམ་ལས་ཁོག་ནས་དབུགས་
ཤུགས་དབྱུང་མི་དགོས་པར་རང་ཤུགས་སུ་ཐོན་པ་འཇམ་པར་མཉམ་པའི་སྒྲ་ཡིན་ཅིང་།
གལ་ཏེ་གང་ཟག་བྱེད་པ་པོའམ། ཤེས་པའམ། བེམ་པོ་སོགས་ཀྱི་བྱེད་པ་གང་ཡང་རུང་
བས་བྱ་བ་བྱས་པའི་དོན་སྟོན་དགོས་པ་ཡོད་ན། གོང་གི་ཀྱི་སྒྲ་དེ་ལ་ས་ཡིག་སྦྱར་བས།
ཀྱིས། ཞེས་སྒྲ་དོན་འགྱུར་དགོས་པ་ཡིན་ཕྱིར་བྱེད་སྒྲ་ཞེས་བྱ་ལ། ང་རོའི་དབྱུང་ལུགས་
ཀྱང་། ཉན་ཐོས་ཀྱིས། སངས་རྒྱས་ཀྱིས། ཞེས་ལྕེ་དཀྱིལ་སྔ་མ་ལས་བརྡབ་ཤུགས་ཆེ་སོང་
བ་དང་ལྷན་ཅིག་ཁོག་པ་ནས་དབུགས་ཤུགས་ཆེན་པོས་བཏོན་ཏེ་མནན་ན་མ་གཏོགས་ས་
སྒྲ་མི་གསལ། དེ་མ་གསལ་ན་བྱེད་འབྲེལ་གྱི་སྒྲ་གདངས་དབྱེ་བ་མི་ཆོད། དེ་མ་ཆོད་པས་
སྒྲ་དོན་སོ་སོར་དབྱེ་མི་ཤེས། དེ་མ་ཤེས་པས་རྫོབ་རྟགས་རྒྱུགས་སྤྲོད་གྲངས་མེད་འདི་ལྟ་བུ་
བྱུང་བ་ཡིན་ཞིང་། སྒྲ་དོན་འགྱུར་ལུགས་ཀྱང་། ཉན་ཐོས་ཀྱིས་བསྟན། སངས་རྒྱས་ཀྱིས་
གསུངས། ཞེས་བྱེད་སྒྲས་དབང་བྱས་པའི་ཕྱིར། སྔར་གྱི་གདན་དེས་གོ་མ་ཆོད་པ། ལམ་
དང་ཚིག་དོན་སོགས་བསྟན་པར་གོ་བ་དང་། སྔར་གྱི་གསུང་ངག་རང་ཚན་པ་དེས་ཀྱང་གོ་
མ་ཆོད་པ། ཆོས་གསུངས་པའི་བྱ་ཚིག་ཏུ་འགྱུར་སོང་བ་འདི་ལྟ་བུ་གཟིགས་གསལ་ལགས་
ནའང་། དེང་སང་གནས་དུས་བརྩིས་ཏེ་རོང་པ་འགའ་རེས་ཐུ་མིའི་སུམ་རྟགས་ལ་ལག་
རྩེད་ཀྱིས་གངས་ཅན་པའི་སྐད་བརྡ་ཇི་བཞིན་པ་མི་ཤེས་ཀྱང་བརྡ་སྤྲོད་མཁན་པོར་ཚུལ་
n.O2I
ལ71-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འཆོས་ཏེ་བྱེད་འབྲེལ་གཉིས་ཀྱི་སྒྲ་དོན་སྦྱོར་བ་ཁྱད་མེད་བྱུང་རྒྱལ་གཅིག་ཏུ་འདོད་ནས།
སྔོན་བྱོན་ལོ་པཎ་གྱི་འགྱུར་ལའང་རང་མཚམས་ཁྱད་གསོད་ཀྱིས། རང་གི་ལག་གིས་རྡོ་རྗེ་
མཆོག །ཅེས་པ་ཇི་ལྟར་འབྲེལ་ཞེ་ན། །དྲུག་པ་གཙོ་བོ་སྟོན་པའོ་ཟེར་མཁན་ངོ་ཚ་རྒྱུ་མེད་
པ་དེ་དག་ནི། མི་གཞན་རྣམས་ཡ་འཆའ་ལ་དགོད་བྲོ་བ་ཡི་མུག་སྐྱེ་བ་དང༌། ཁོ་རང་ཡང་ངུ་
ཤོར་བ་ཞེས་པ་དེའོ། །ཅི་ཡིན་ཞེ་ན། དཔལ་ལྡན་ཆོས་ཀྱི་གྲགས་པས། རིག་བྱེད་ཚད་མ་
དང་ནི་འགལ་བྱེད་སྨྲ། །ཁྲུས་ལ་ཆོས་འདོད་དང་ནི་རིགས་སྨྲ་དྲེགས། །སྡིག་པ་གཞོམ་ཕྱིར་
གདུང་བ་རྩོམ་ཞེས་པ། །བླུན་པོ་ཤེས་རབ་འཆལ་བའི་རྟགས་ལྔ་ཡིན། །ཞེས་གསུངས་པ་
ལྟ་བུ་རང་ནི་མིན་ལས་ཆེ། བྱེད་སྒྲ་ཉིས་བརྩེགས་འདི་ལ་འདྲ་དཔེ་བྱས་ཀྱང་འདི་འདྲ་ཞིག་
འོང་བ་འདུག །བསླབ་སྡོམ་རྣ་བར་ཡང་མ་གོ་བའི་སྐྱེ་བོ་ཞིག་ལ་བཙུན་ཆས་བསྐོན་ཏེ།
འདི་ནི་བསླབ་གསུམ་རྣམ་དག་གི་དགེ་སློང་ཡང་དག་པའོ་ཟེར་བ་དང་འདྲ་ལ། དགོས་དོན་
བསླབ་སྡོམ་བསྲུང་བྱ་མེད་པ་ལྟར། ཉེ་འགྱང་དུ་བྱ་བ་གཏན་ནས་མེད་པ། བཙུན་ཆས་རང་
མཚམས་སུ་བསྐོན་པ་ལྟར་བྱེད་སྒྲ་འོལ་ཚོད་ཀྱིས་སྦྱར་བ། དཔེ་འདིས་ཆོས་པ་དང་ཁྱིམ་པ་
གཉིས་ཀར་གོ་མ་ཆོད་ཟོག་པོ་ཞེས་བྱ་བ་འགྲོ་བ་ལྟར། དོན་བྱེད་སྒྲ་ཉིས་བརྩེགས་ཀྱི་
དཔེར་བརྗོད་དེ་དག་གིས་ཀྱང་བྱེད་འགྲེལ་གཉིས་ཀར་གོ་མི་ཆོད་པ་གཟུ་ལུམ་ཞེས་བྱ་བ་
དེར་སོང་བ་གཟིགས་གསལ་ལོ། །དེས་ན་བོད་ལུགས་ཀྱི་སུམ་རྟགས་སྔ་འགྲེལ་གང་
དུའང་ཐོན་ཁུངས་མེད་པའི་བྱེད་སྒྲ་ཉིས་བརྩེགས་འདི། བར་སྐབས་རབ་བྱུང་བཅུ་གཉིས་
པའི་ཤིང་བྱིའི་ལོ་ནས་དར་ཏེ་རྗེས་ཟློས་ཀྱང་ཇེ་མང་འཕེལ་ནས་ད་ཆ་རབ་བྱུང་བཅུ་དྲུག་
པའི་ཆུ་བྱ་བར་ལ་མི་ལོ་ཉིས་བརྒྱ་ཞེ་དགུ་སོང་གཤིས། དཔེ་ཁྲིད་པ་ཕལ་ཆེར་གྱིས་སུམ་
རྟགས་ལུགས་ཀྱི་བྱེད་འབྲེལ་སྒྲ་ཐོབ་དང་དོན་ཐོབ་གང་ཡིན་དབྱེ་ཆོད་དཀའ་བར་གོ་ཞིང༌།
གཙོ་ཕལ་དུ་མིང་བཏགས་པ་འདི་ལ་རྟོག་དཔྱོད་མ་བྱས་པ་ངོ་མཚར་དུ་མཐོང་ནས་བཀའ་



རྩོད་ལན་སྒྲུབ་བྱེད་གསལ་པོར་སྟོན་པ་འཇིགས་མེད་ཞོ་འཐུང་རུས་པ།
འགྱུར་སོགས་ཀྱི་པར་བཀྲུའི་འབྲུ་འཐོར་དང་། པར་ཤིང་བརྗེ་ལེན་སྐབས་སུ་ཡིག་འབྲི་
ཞུས་དག་པས་ཀྱང་ལོ་རྒྱུན་རིང་སོང་གཙོ་ཕལ་འབྱམས་ཀླས་ཀྱིས་མདོ་ཏ་པར་ཡང་། ཁྱོད་
ཀྱིས་ཐབས་ཀྱིས། ཞེས་དང་། བདུད་ཀྱིས་བྱིན་གྱིས་སོགས་ཐར་ཐོར་འཕེལ་ལུགས་ཀྱིས།
པི་ཝང་གི་སྒྲ་སྙན་པོ་དེ་ཕག་པའི་རྣ་བར་མི་སྙན་པའི་དཔེ་ལྟར་ནའང་། རྒྱལ་བསྟན་རིན་པོ་
ཆེ་ཡུན་གནས་ལ་བསམས་ནས་ཉམས་པ་སོར་ཆུད་དང་། མི་ཉམས་གོང་འཕེལ་འབྱུང་ཆེད་
ཁོ་བོས་སྔ་ཕྱི་བཀག་དགོས་དོན་ཀྱང་དེ་ལགས་སོ། །དེ་ལྟར་བཀག་དོན་འཐད་པ་སྒྲུབ་
པའི་གཏན་ཚིགས་ཀྱང་དཔང་པོར་ཡོད་ངེས་ཏེ། བོད་མཁས་སྔ་རབས་པ་དེ་རྣམས་སྐུ་སྐྱེ་
དུས་གཅིག་ཏུ་མ་ངེས་པས་ཕན་ཚུན་ཞལ་མཇལ་གསུང་གླེང་འབྱུང་བ་མི་སྲིད་ཀྱང༌། སུམ་
རྟགས་སྒྲ་གཞུང་གཅིག་ལ་བརྟེན་དགོས་པ་ཤ་སྟག་ཡིན་གཤིས། སྔ་ཕྱིའི་ཕྱག་རིས་བརྗོད་
བྱ་རྗོད་བྱེད་ཐམས་ཅད་དགོངས་པ་གཅིག་མཐུན་ཁོ་ན་ལས། བྱེད་སྒྲ་ཉིས་བརྩེགས་རྒྱལ་
བཀར་འབྱུང་སེལ་འདི་རིགས་གཅིག་ཀྱང་མེད་ངེས་ཡིན་ལ།ཆོས་རྒྱལ་ཁྲི་སྲོང་གི་སྐུ་རིང་
རྒྱ་བོད་ལོ་པཎ་བརྒྱ་རྩ་ཚོགས་དུས་འགྱུར་བྱང་དཀར་ཆག་ཏུའང་། སློབ་དཔོན་རྣམས་ཀྱི་
རྫུ་འཕྲུལ་གྱིས་བླངས་ཏེ། ཞེས་དང་། ལྷག་པར་རྒྱལ་བའི་བཀའ་དང་བསྟན་བཅོས་བྱིངས་
གཞི་བརྗོད་ཀྱིས་མི་ལང་ཡང་། ལོ་པཎ་སྔ་ཕྱི་རིམ་བྱོན་གྱིས་ཡང་ནས་ཡང་དུ་ཞུས་དག་
མཛད་པའི་སྟོན་པའི་ཞལ་གསུང་མར་གྲགས་པའི་བཀའ་འཇམ་སྡུད་བཟང་གསུམ་གྱི་
མཚན་བརྗོད་ལས་ཀྱང་། རང་གི་ལག་གིས་རྡོ་རྗེ་མཆོག །ཅེས་དང་། རང་གི་ལག་གིས་
གསོར་བྱེད་པ། །ཞེས་དང་། ཚིག་གི་བདག་པོས་ཚིགས་སུ་བཅད། །ཅེས་དང་། བྱམས་
པའི་གོ་ཆས་ཆས་པ་སྟེ། །ཞེས་སོགས་དང༌། སྡུད་པ་ལས་ཀྱང་། དང་པོའི་སེམས་ཀྱིས་བྱང་
ཆུབ་མཆོག་རེག་མ་ཡིན་ལ། །ཞེས་དང་། ཐ་མའི་སེམས་ཀྱིས་བྱང་ཆུབ་ཞི་བ་ཐོབ་མིན་ལ། །
ཞེས་སོགས་ཤིན་ཏུ་མང་། བཟང་སྤྱོད་ལས་ཀྱང་། བློ་ཡི་སྟོབས་ཀྱིས་བདག་ཀྱང་རབ་ཏུ་
3



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འཇུག །ཅེས་དང༌། བློ་ཡི་སྟོབས་ཀྱིས་ཕྱོགས་བཅུ་རྣམས་སུ་ཡང་། །སོགས་དང་། དེར་མ་
ཟད་གངས་ལྗོངས་འདིར་ཡོངས་སུ་གྲགས་པའི་ས་དགེ་རྙིང་འབྲུག་གི་ལེགས་བཤད་ཆོས་
སྤྱོད་སོགས་ལས་ཀྱང་། ས་པཎ་ཆེན་པོས། ཀུན་ནས་དགའ་བའི་གཙུག་གི་ནོར་བུས་
ཞབས་མཆོད་པ། །ཞེས་དང་། དགེ་ལྡན་ལུགས་སུའང་། གྲགས་པའི་དཔལ་གྱིས་ལྷམ་
མེར་མཛེས་པའི་སྐུ། །ཞེས་དང༌། རྒྱལ་བའི་མཁྱེན་པས་ཇི་ཙམ་ལེགས་དཔྱད་ཀྱང་། ཞེས་
དང༌། ཟླ་བའི་ཞབས་ཀྱིས་གང་ཚེ་བྱིན་བརླབས་པ། །ཞེས་དང་། ཚིག་སྤྱིའི་བཤད་སྒྲུབ་
རྟགས་ཀྱི་དགེ་སྦྱོང་གིས། །ཞེས་སོགས་ཇི་སྙེད་དང༌། རྙིང་ལུགས་ལེའུ་བདུན་པ་གསོལ་
འདེབས་ལས་ཀྱང་། ཐུགས་ཀྱི་རིགས་མཆོག་རིགས་ཀྱི་འཁོར་གྱིས་བསྐོར། །ཞེས་དང་།
ཐུགས་ཀྱི་བྱང་ཆུབ་སེམས་དཔའི་ཚོགས་ཀྱིས་བསྐོར། །ཞེས་སོགས་དང་། འབྲུག་ལུགས་
སུའང་། སྒྱུ་མའི་སྣང་བས་སླུ་བར་མི་འགྱུར་ཞིང་། །ཞེས་དང་། དགའ་བའི་ཡིད་ཀྱིས་
གནས་དེར་འཇུག་བྱེད་ན། །ཞེས་སོགས་འདི་དག་མཛད་པ་པོ་རྣམས་ཞལ་འཛོམས་བཀའ་
བགྲོས་མཛད་དེ་བསྒྲིགས་པ་མ་ཡིན་ཀྱང་། བོད་སྒྲ་སུམ་རྟགས་གཞུང་གཅིག་ཏུ་སོང་ཕྱིར་
སྒྲ་དོན་ཐོབ་ཁུངས་ལེགས་པར་གཟིགས་ནས། སྔ་མ་འབྲེལ་སྒྲ་དང་། ཕྱི་མ་བྱེད་སྒྲ་མཐུན་
གྲུབ་ཏུ་བཀོད་པ་མིག་ལྡན་ཡོངས་ལ་མངོན་སུམ་སྣང་བ་འདི་ཁོ་བོའི་བདེན་ཚིག་ཁུངས་
སྐྱེལ་གྱི་དཔང་པོར་ས་དགེ་རྙིང་འབྲུག་སོགས་གྲུབ་མཐའ་ཡོངས་ལ་གྲགས་པ་དེའི་ཕྱིར་ན།
ཡུལ་གངས་ཅན་གྱི་ལྗོངས་སུ་སངས་རྒྱས་ཀྱི་བསྟན་པ་རིན་པོ་ཆེ་ཇི་སྲིད་ནམ་གནས་ཀྱི་
བར་དེ་སྲིད་དུ་ཁོ་བོའི་བདེན་དཔང་གཏན་ཚིགས་འདི་དག་ཀྱང་འཇིགས་པར་མི་འགྱུར་
བའི་ཕྱིར། དཀར་དྲུང་བདེན་ཚིག་ཞོ་འཐུང་རུས་པ་ལས་གྲུབ་པ་དམ་བཅའ་བཞི་ལྡན་གྱི་
མཚོན་ཆ་རྡོ་རྗེ་ཕ་ལམ་ཞེས་གྲགས་པ་ལྟ་བུའོ།། །།
སྨྲས་པ། རྒྱལ་བས་ངེས་དོན་མདོ་སྡེ་བོད་ཡུལ་དུ། །བོད་ཀྱི་སྐད་ཀྱིས་དམ་པའི་ཆས་
~74ལ



རྩོད་ལན་སྒྲུབ་བྱེད་གསལ་པོར་སྟོན་པ་འཇིགས་མེད་ཞོ་འཐུང་རུས་པ།
བྲིས་ཞེས། །ལུང་བསྟན་མངོན་འགྱུར་རྟེན་འབྲེལ་ཤིང་རྟའི་སྲོལ། །འབྱེད་མཛད་ཆོས་རྒྱལ་
སྲོང་བཙན་སྒམ་པོར་བསྔགས། །བོད་ཡུལ་རང་སྐད་དང་མཚམས་ཡི་གེའི་གཟུགས། །བརྡ་
དག་སྲོལ་གཏོད་བློན་ཆེན་ཡང་དག་པ། །གངས་ཁྲོད་མུན་གླིང་ཉིན་མོར་བྱེད་པའི་དཔལ། །
འཇམ་དབྱངས་བཀའ་དྲིན་འཁོར་མེད་སམྦྷོ་ཊའི། །བཞེད་གཞུང་སུམ་རྟགས་སྐལ་ལྡན་
ཤིང་རྟ་མ། །རྨོངས་སེལ་ཡན་ལག་བརྒྱད་ལྡན་བདུད་རྩིའི་བཅུད། །ལོག་རྟོག་དུག་ཅན་
གནས་སུ་འདྲེས་པ་ན། །གཟུ་ལུམ་བ་ཚྭས་སྦགས་ཞེས་ལྷ་རྣམས་གླེང་། །རང་ཡུལ་སྐད་
བརྡར་མ་སྦྱངས་རང་རྨོངས་ཏེ། །མཐའ་ཡུལ་སྐད་བརྡ་མི་གཅིག་མཐའ་མའི་ངག །ཚོང་
འདུས་འོ་མ་ཉོ་དང་ཚོང་པའི་ལུགས། །སྣང་ཚུལ་རྗེས་ངན་མཐོང་བས་སྣང་བ་སྐྱོ། །ཐུབ་
པས་ལྔ་བརྒྱ་ཐ་མ་རང་ཉིད་ནི། །ཡི་གེའི་གཟུགས་སུ་གནས་ཕྱིར་དེ་ཡི་ཚེ། །ང་ཡིན་སྙམ་དུ་
ཡིད་ཆེས་ཡིད་གུས་གྱིས། །མདོ་ལས་གསུངས་ཕྱིར་བསྟན་འགྲོ་ཕན་སྙམ་བྲིས། །བརྡ་
འཆལ་རྨོངས་ཞེན་ལྕིད་ཀྱིས་ཀུན་བཟོད་མ། །སྙིགས་མཚོར་བྱིངས་པ་འཁོར་ལོའི་སྣས་
འདོན་ཚེ། །འཁྱོག་བཤད་ལག་འགྲོ་རྨིག་པས་བརྫིས་པའི་ཁྲག །རྟ་གདོང་རི་བཞིན་ལྷོ་
ཕྱོགས་རྒྱ་མཚོར་མཛེས། །དྲི་ཚིག་མ་དྲོས་གདེངས་ཅན་གྱིས་བསྐུལ་ཕྱིར། །དཀར་དྲུང་ས་
འཛིན་གླང་པོའི་གདེངས་ཁ་ལས། །ལེགས་བཤད་དྭངས་བསིལ་ཡང་འཇམ་གངྒའི་རྒྱུན། །
མཆོག་སྤྲུལ་པད་དཀར་མིག་གི་ཞབས་བསིལ་སྤྲོ། །ཞལ་ལུང་ནུ་སྐྱེས་ཐོས་བསམ་ལོངས་
སྤྱད་མཐུས། །ཕས་རྒོལ་དོན་སྙིང་འབིགས་ནུས་ཆུ་སྲིན་གཤེད། །ངོ་མཚར་རི་མོ་གཡས་
འཁྱིལ་སྒྲ་ལྡན་པའི། །ཆོས་དབྱིངས་སྙན་པོས་བོད་ཁམས་ཁྱབ་གྱུར་ཅིག །སརྦ་མངྒ་ལཾ། །
ཞེས་དཀར་དྲུང་པད་རྡོར་རྒས་པོས་རང་ལོ་བདུན་ཅུ་དོན་ལྔ་པར་སུག་བྲིས་སུ་
བཏབ་སྟེ་ཕུལ་བའོ།། །།
75



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
༄༅། །ངག་དབང་ཚུལ་ཁྲིམས་ཀྱི་དྲི་བ་འཕགས་ནོར་གྲངས་ལྡན་ལ་
ཕྱི་ནང་རིག་གཞུང་མདོ་རྒྱུད་དཔང་པོར་བྱས་པའི་དྲིས་ལན་
མཁས་པའི་མགྲིན་རྒྱན་ཞེས་བྱ་བ་
བཞུགས་སོ། །
དཀར་དྲུང་པདྨ་རྡོ་རྗེ།
རྡོ་
རྗེ་
སྐུ་ར་དགེ་མཁན་ནམ། དཀར་ལེབས་དྲུང་མིང་པདྨ་རྡོ་རྗེ་བདག་ལ། ཤར་ཁུམ་བུ་
སྟེང་པོ་ཆེའི་གྲ་པ་ངག་དབང་ཚུལ་ཁྲིམས་ཟེར་བས། སུམ་ཅུ་པའི་མཆོད་བརྗོད་གསུམ་
པའི་རྟག་ཞི་བ་ཞེས་པ་འདི་མཁས་པ་རང་རང་གིས་འཐད་པ་བཀོད་པའི་བཞེད་ཕྱོགས་
འཛིན་པ་ལས་གཅིག་ཏུ་ངེས་པ་མི་འདུག་པ་མ་ཟད། རབ་བྱུང་བཅུ་གཅིག་པའི་ཆུ་ཕག་ལོ་
ཕན་ཆད་ཀྱི་བོད་འགྲེལ་རྣམས་ཀྱི་རྟག་ཞི་བའི་བཞེད་ཚུལ་རྣམས་ནི་སི་བཞེད་དུ་རིམ་
བཞིན་མི་འཐད་པའི་སྒྲུབ་བྱེད་དང་། ལྷའི་དབང་པོ་རྟག་ཏུ་ཞི་བ་ཞེས་པ་དབང་ཕྱུག་ཡིན་
ཚུལ་གྱི་སྒྲུབ་ཕྱོགས་ཇི་སྙེད་ཅིག་གསུངས་འདུག་པ་རྣམས་ལ་ཞིབ་བལྟ་བྱས་ནས་ཀྱང་ཡིད་
ཆེས་ཀྱི་ངེས་པ་མ་སྙེད་པའི་ཁར། འགལ་འདུའི་ཐེ་ཚོམ་ལོག་རྟོག་མང་པོ་འཆར་བའི་ས་
བོན་ལྟ་བུར་འདུག་པ་འདི་དག་ལ། ཕྱིན་ཆད་བདག་འདྲའི་བློ་གསར་རྨོངས་པ་རྣམས་ལ་
ཕན་ཆེད་མདོ་རྒྱུད་རིག་ལམ་དང་མཐུན་ངེས་པའི་དག་ཐེར་ལུང་འདྲེན་ཁུངས་ཐུབ་དང་
~75ལ



ངག་དབང་ཚུལ་ཁྲིམས་ཀྱི་དྲི་བ་ལ་ཕྱི་ནང་རིག་གཞུང་མདོ་རྒྱུད་དཔང་པོར་བྱས་པའི་དྲིས་ལན་མཁས་པའི་མགྲིན་རྒྱན།
བཅས་ཞུ་གསོལ་འདེབས་པའི་སྙིང་པོར། སློབ་དཔོན་ཉིད་ཀྱིས་ཀྱང་ཐུ་མིའི་འགོངས་སྙིང་
གི་ལྷན་ཐབས་སུ་ཞལ་ལུང་ལུགས་ལ་རྟག་ཞི་བ་ལྷ་ཚངས་པར་བཞེད་པ་ཡོད་འདུག་པ། མ་
གཞི་ཕྱི་ནང་གི་གཞུང་ལུགས་དང་མི་འགལ་བའི་འཐད་པ་གང་འོས་ཤིག་ལ་ཁུངས་འཚོལ་
མ་གཏོགས། ལྷ་འདི་དང་འདི་ཞེས་ཚད་འཛིན་འོས་པ་ནི་སུ་ལའང་ཡོད་འཆོ་མེད་འདྲ་ན་མུ་
འཕྲེང་དུའང་། རྟག་ཞི་བ་ཁྱབ་འཇུག་དང་དབང་ཕྱུག་ཏུ་བཞེད་པ་གཉིས་ཀྱི་ཕྱོགས་འཐེན་
འགག་སྒྲུབ་ཀྱང་འཐད་ལྡན་ཡིན་མིན་བརྟག་བྱ་འཕྲོ་ཅན་དུ་ལུས་འདུག་པ། དེ་རྣམས་
ལའང་རེ་རེ་བཞིན་དོགས་གཅོད་ཞུ་རྒྱུར་རྣམ་འགལ་མི་བཞེས་པ་བསྟན་འགྲོར་དགོངས་ཏེ་
དྲིས་ལན་གོ་བདེ་མཐའ་གསལ་རེ་དང་། རྟག་ཞི་བ་ཚངས་པར་འདོད་ཚུལ་ཀྱང་འཐད་པ་
འདི་དང་འདི་ཞེས་གཞན་ལ་ཡིན་ཁུངས་བཤད་ཆོག་པ་སློབ་དཔོན་ཉིད་ཀྱི་དགོངས་བཞེད་
ཀྱང་མཛུབ་བཙུགས་ཞལ་གསལ་བཀའ་དྲིན་ཆེ་ཐུབ་པ་ཞེས་ལྷ་གོས་ཊམ་དཀར་མེ་ཏོག་གི་
ཚོམ་བུར་བཀོད་དེ་དྲི་བ་དང་པོར། སུམ་ཅུ་པའི་རྩ་བར། གང་གིས་མིང་གཞི་སྔོན་གསུངས་
པའི། །ཞེས་པ་ལས། གང་གིས་ཡི་གེ་སྔོན་གསུངས་པའི། །ཞེས་མ་གསུངས་ཀྱང་། སི་
བཞེད་སོགས་ཕལ་ཆེར་དུ། མིང་གཞི་དང་ཡི་གེ་དོན་གཅིག་ཏུ་བཞེད་འདུག་པ་མིང་གཞི་
ཡི་གེ་ཁོ་ན་ཡིན་པས་ཁྱབ་ན་མདོ་རྒྱུད་རྣམས་སུ་མིང་གཞི་འདུས་པའི་ཕུང་པོ་དང༌། །
གཟུགས་མེད་མིང་གཞིའི་ཕུང་པོ་ཞེས་གསུངས་པ་མ་ཟད། ཤེར་ཕྱིན་སྡུད་པ་ལས་ཀྱང་།
མིང་གི་གཞི་ལས་བདུད་ནི་ཉེ་བར་འོང་འགྱུར་ཞིང་། །ཞེས་གསུངས་པ་ལས། མིང་གི་གཞི་
ལས་ཡི་གེ་སྔོན་གསུངས་འོང་འགྱུར་ཞིང་། སོགས་གསུངས་ཤིང་། ཡང་སྙིང་མིང་གཞི་སྔོན་
གསུངས་ཞེས་ནི། ཞལ་ནས་གསུངས་པའི་ཚིག་རྣ་བའི་དབང་པོའི་སྤྱོད་ཡུལ་དུ་གོ་བ་དང་།
ཡི་གེ་ལག་པའི་འདུ་བྱེད་ཀྱི་རི་མོ་སྟེ་མཐོང་བྱེད་མིག་གི་སྤྱོད་ཡུལ་ཡིན་གཤིས་གཞུང་དོན་
དང་རྒྱབ་འགལ་ལགས་ན། ཞིབ་རྒྱས་གོ་བདེའི་དོགས་སེལ་ཞིག་ཕྱག་བྲིས་ཀྱི་དྲོན་ལ་མ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འཛེམ་པ་ཐུགས་རྗེ་ཆེ་བ་མཁྱེན། ཞེས་གསལ་བ། ཇི་ལྟར་གསུང་པ་བཞིན། བཤད་ཁྲིད་
ཀྱི་ལུགས་སུ་མིང་གཞི་ཡི་གེ་ཁོ་ནར་ངོས་འཛིན་མཛད་སྲོལ་ལ་མཁས་པ་རིམ་པའི་དགག་
སྒྲུབ་ཀྱང་བསམ་ལས་འདས་ཤིང་། དེ་དག་ནི་འགྲེལ་པ་སོ་སོར་གསལ་བ་ལྟར་དང་། ཞལ་
ལུང་པའི་བཞེད་པར་སྐབས་འདིའི་མིང་གཞི་ཞེས་པ་ནི་རིས་སུ་མ་ཆད་པའི་བརྟན་གཡོའི་
དངོས་པོ་ཀུན་གྱིས་མིང་དང་མིང་ཅན་བསྡུས་པ་སྤྱིའི་སྒྲར་བཞེད་པ་ལས་ཡི་གེ་ཨཱ་ལི་ཀཱ་ལི་
ཁོ་ནར་ཞལ་ཚོན་གཅོད་སྲོལ་མི་སྣང་ལ། དཔེར་ན་གདགས་གཞི་སའི་སྙིང་པོ་ལ་ཚིག་ཏུ་
བརྗོད་པའི་མིག་གསེར་ཞེས་གྲགས་པ་ལྟར། རྒྱུའམ་གཞི་སྲ་མཁྲེགས། བརླན་གཤེར། ཚ་
སྲེག །ཡང་ཞིང་གཡོ་བ་གོ་འབྱེད་པ་རྣམས་ལ་རིམ་པར་ཚིག་ཏུ་བརྗོད་པའི་མིང་ས་ཆུ་མེ་
རླུང་ནམ་མཁའ་ཞེས་བྱ། དེ་བཞིན་དུ་དགག་གཞི་དབྱངས་གསལ་ཡན་ལག་དང་བཅས་
པའི་གཟུགས་བརྙན་རི་མོར་བྲིས་པ་ལ་ཚིག་ཏུ་བརྗོད་པའི་མིང་ཡི་གེ་ཞེས་གྲགས་པ་སྟེ།
དེས་ན་མིང་གཞི་སྤྱིར་བཏང་གིས་བྱེ་བྲག་པ་ཡི་གེ་ལ་ངེས་པར་ཁྱབ་རུང་། མིང་གཞི་བྱེ་
བྲག་པ་ཡི་གེ་ཁོ་ནར་ཐེར་ཟུག་ཏུ་བཟུང་བས་སྤྱི་ལ་མ་ཁྱབ་པར་སོང་བའི་སྐྱོན་གྱིས་གོང་
གསལ་དྲི་བའི་གོ་ཕྱོགས་ཀྱང་ཇི་ལྟར་གསུང་བ་བཞིན་འབྱུང་ངེས་པའོ། །
དྲི་བ་གཉིས་པར། བདག་ཅག་རོང་མཚམས་རྣམས་སུ་སུམ་རྟགས་ཀྱི་འགྲེལ་པའི་
ནང་ནས་སི་བཞེད་འདི་ལས་ལྷག་པ་མེད་ཅེས་གླེང་སྲོལ་ཙམ་ལས་འགྲེལ་པ་གཞན་ནི་མ་
མཐོང་ལ། རྟག་ཞི་བ་ལ་ཕྱག་འཚལ་ལོ། །ཞེས་པ་འདི་ལྷ་དབང་ཕྱུག་ཡིན་པར་བཞེད་པ་
དབང་ཕྱུག་གི་ལས་བྱང་དུ། ཁྱོད་ནི་དབང་ཕྱུག་ཆེན་པོ་སྟེ། །ཁམས་གསུམ་མ་ལུས་དབང་
དུ་སྡུད། །ཁྱོད་ནི་འཇིགས་བྱེད་ཆེན་པོ་སྟེ། །སྲིད་གསུམ་ལ་ལུས་ཟིལ་གྱིས་གནོན། །ཞེས་
གསལ་བ། འཇིགས་བྱེད་ཁམས་གསུམ་དབང་སྡུད་དང་སྲིད་གསུམ་ཟིལ་གནོན་རྟག་ཏུ་ཞི་
བ་ཞེས་པ་ཞི་དྲག་རྒྱབ་འགལ་དུ་གོ་ལགས་པ། དེ་ལྟར་ན་བོད་འགྲེལ་སྔ་མ་རྣམས་སུ་རྟག་
~78



ངག་དབང་ཚུལ་ཁྲིམས་ཀྱི་དྲི་བ་ལ་ཕྱི་ནང་རིག་གཞུང་མདོ་རྒྱུད་དཔང་པོར་བྱས་པའི་དྲིས་ལན་མཁས་པའི་མགྲིན་རྒྱན།
ཞི་བ་སངས་རྒྱས་དང་སྤྱན་རས་གཟིགས། འཇམ་དབྱངས། ཚངས་པ་སོགས་སུ་བཤད་
སྲོལ་ཡོད་ཚོད་རྣམས་ཀྱང་རྟག་ཞི་བའི་འཐད་པ་སུ་འདྲར་ཡོད་རུང་མེད་རུང་ཞི་དྲག་རང་ནི་
མ་འཛོལ་བ་འདྲ་ལ། དེས་ན་ཞུ་ཧམ་དུ་མ་དགོངས་པ་ཕྱིན་ཆད་རྟག་ཞི་བའི་མིང་དོན་
མཚུངས་ཤིང་ཕྱི་ནང་གྲུབ་མཐའ་དང་མི་འགལ་བའི་འཐད་སྒྲུབ་ཀྱི་ངོས་འཛིན་བྱེད་བདེ་
ཞིག་ཐེ་ཚོམ་གྱི་མདུན་འགྲོལ་དུ་གནང་བ་མཁྱེན། ཞེས་གསལ་བ། ཇི་ལྟར་གསུང་བ་
བཞིན། རྟག་ཞི་བའི་འདོད་ཚུལ་འདིའི་སྐོར་ཞལ་ལུང་ལུགས་དང་། སྔོན་མཁས་ལོ་ཆེན་
ནམ་བཟང་། དགེ་ཡེ་ཚུལ་སེང་། འོལ་བ་རབ་འབྱམས་པ། གཏིང་སྐྱེས་བློ་ཆོས་སོགས་ཀྱི་
འགྲེལ་པར་རྟག་ཞི་བ་ལྷ་ཚངས་པར་བཞེད་པ་དང་། སྣར་ལོ་དགེ་དཔལ། པཎ་ཆེན་
བྱམས་གླིང་པ། རྗེ་ཟུར་མཁར་བ། རབ་འབྱམས་ཆོས་རྒྱལ། སྨན་ལུང་པ། རྣམ་གླིང་པཎ་
ཆེན། རྡོ་རིང་པཎྜི་ཏ་སོགས་ཀྱི་འགྲེལ་པར་རྟག་ཞི་བ་སྤྱན་རས་གཟིགས་ལ་བཞེད་པ་དང་།
མཁན་པོ་རིན་ཆེན་ཏོག་ནི་ཕྱི་རོལ་བའི་ལྷ་རྟག་ཞི་བ་ཞེས་པ་ཞིག་ལ་བཞེད། ཞ་ལུ་ལོ་ཆེན་
ནི་ཕྱི་ནང་གི་ལྷ་འདི་ཞེས་ཞལ་གསལ་མེད་པའི་རྟག་ཞི་བ་ཞེས་པ་ཞིག་ལ་བཞེད། ཞ་ལུ་བ་
ཆོས་ལེགས་ནི་རྟག་ཞི་བ་ཁྱབ་འཇུག་ཏུ་བཞེད་ཅིང་དེའི་ལོ་རྒྱུས་དང་སོར་འབྲང་མའི་ལུག་
འདྲེན་ཡང་མཛད།བར་མཁས་དཔལ་སི་རིན་པོ་ཆེ་དང་། རྗེ་དངུལ་ཆུ་བ།ལྷག་བསམ་པ་
སོགས་ཀྱི་འགྲེལ་པར་ཕྱི་རོལ་པའི་ལྷ་དྲག་པོ་དབང་ཕྱུག་ཆེན་པོར་བཞེད་པ་ལ་སོགས་སོ་
སོའི་དགོངས་ཕྱོགས་དང་གྲུབ་མཐའི་ཕྱོགས་ལྷུག་ཙམ་ལས་གཞུང་དོན་མ་ཟད། འཇིག་
རྟེན་གྲགས་པ་ལས་ཀྱང་བརྒལ་གསུང་བཤད་ཀྱི་གོ་སྐྱོན་དུ་སྣང་བ། རྟག་ཞི་བ་ཞེས་པའི་
གོ་དོན་ཀྱང་བཟང་པོའི་བསྐལ་པ་འདི་མ་འཇིག་གི་བར་དུ་སྒོ་གསུམ་རྟག་ཏུ་ཞི་བར་གནས་
པ་ལས་ཁྲོ་བོ་དང༌། དབང་དྲག་སོགས་ཀྱི་རྣམ་པར་མི་འགྱུར་བ་ཞིག་ནི་མེད་ཐབས་མེད་
ཅིང་། དེའི་སྟེང་དུའང་མིང་གཞི་སྔོན་ནས་ཐོག་མར་གསུངས་པའི་ཁུངས་འཆད་དགོས་ལ།
79



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དེས་ན་སངས་རྒྱས་དང་འཇམ་དབྱངས་སྤྱན་རས་གཟིགས་ལ་རྟག་ཏུ་ཞི་བའི་སྒྲ་འཇུག་རུང་
དུ་ཡོད་ཀྱང་། མིང་གཞི་སྔོན་དུ་གསུངས་པའི་ལོ་རྒྱུས་འཆད་ཁུངས་མེད་པ་དང༌། ཁྱབ་
འཇུག་ནི་ཞོ་འཐུང་རུས་པའི་འཁོར་ལོའི་མཚོན་ཆ་དང་རྭ་གཞུ་ཅན། གཡོ་རྒྱུས་སྟོབས་ལྡན་
བསླུས་ཤིང་ལྷ་མིན་འཁར་བ་དང་། གསེར་ཅན། སྒྲ་ཅན། སྦྱིན་སྐྱེས་བཅས་གསོད་མཁན་
དེ་ལ་མིང་གཞི་འཆད་ཁུངས་ཕར་ཞོག་རྟག་ཏུ་ཞི་བའི་སྒྲ་ཙམ་ཡང་ག་ལ་འཇུག །དེ་བཞིན་
དུ་དབང་ཕྱུག་ཀྱང་རྩིས་གཞུང་ནས་མིང་དྲག་པོར་བཤད་པ་བཞིན་པགས་པའི་གོས། ལག་
ན་ཐོད་པ་མདུང་རྩེ་གསུམ་པ། ལྷ་མིན་གྲོང་ཁྱེར་གསུམ་བརྩེགས་ཀྱང་འཇིག་པར་བྱེད་
ཅིང་། མིན་ནས་འབར་བའི་མེ་དཔུང་གིས་འདོད་ལྷའི་ལུས་བསྲེགས་པ་སོགས་མངོན་
བརྗོད་རྣམས་ནས་དྲག་པོ་དབང་ཕྱུག་ཅེས་གསལ་བར་བཤད་པ་དེ་ལའང་མིང་གཞི་འཆད་
ཁུངས་ཕར་ཞོག་རྟག་ཏུ་ཞི་བའི་སྒྲ་ཙམ་ཡང་ཅིའི་ཕྱིར་འཇུག །རྒྱུ་མཚན་དེར་བརྟེན་ཞ་ལུ་
ལོ་ཙཱ་བ་ཆེན་པོས་ཀྱང་དྲག་པོ་དང་དབང་ཕྱུག་སོགས་མཆོད་ཡུལ་དུ་བྱེད་པ་ལ་དགོས་པ་མ་
མཆིས་ཤིང་སྒྲའི་ལྷ་རྟག་ཏུ་ཞི་བ་ཚངས་པར་ངོས་འཛིན་པ་དང་ཞེས་གསུངས་དོན་ཡང་དེ་
ཡིན། དེས་ན་ཁོ་བོ་ལའང་མངོན་ཤེས་དང་གྲུབ་རྟགས་སོགས་ཀྱིས་རྟག་ཞི་བའི་ཁུངས་
འཆད་རྒྱུ་མེད་ནའང་། ཕྱི་ནང་གཉིས་ཀས་ཁས་ལེན་པའི་རིག་བྱེད་མངོན་བརྗོད་ཀྱི་གཞུང་
དང་ནང་པ་སངས་རྒྱས་པའི་མདོ་སྡེ་སོགས་དང་མི་འགལ་ཞིང་མཐུན་པར་འཐད་པ་
བསྒྲུབས་པའི་ངོས་འཛིན་ཞིག་གཤམ་དུ་འཆད་རྒྱུ་ལགས་སོ། །
དྲི་བ་གསུམ་པར། ཡང་སི་བཞེད་དུ། དབང་ཕྱུག་གི་མཚན་དུ་རྟག་ཞི་བ་ཞེས་པ་ནི་
ས་ད་ཤི་པ་སྟེ་འཕགས་ཡུལ་དུ་རླུང་རྟར་གྲགས་པ་ཡིན་ནོ་ཞེས་གསུངས་པ་འདི་ལ་དཔེར་
མཚོན་ན། ཁྱིམ་བདག་གི་མཚན་དུ་དགེ་སློང་ཞེས་པ་ནི་བྷི་ཀླུ་སྟེ་འཕགས་ཡུལ་དུ་རླུང་ལྟར་
གྲགས་སོ་ཞེས་པ་དང་འདྲ་ལ། ཁྱིམ་བདག་དང་དགེ་སློང་སྐྱ་སེར་རྒྱབ་འགལ་ཡིན་པ་ལྟར།
༤8)



ངག་དབང་ཚུལ་ཁྲིམས་ཀྱི་དྲི་བ་ལ་ཕྱི་ནང་རིག་གཞུང་མདོ་རྒྱུད་དཔང་པོར་བྱས་པའི་དྲིས་ལན་མཁས་པའི་མགྲིན་རྒྱན།
རྟག་ཏུ་ཞི་བ་དང་དྲག་པོ་ལ་ཁྱོད་མེད་ན། མི་སྐྱ་སེར་བོད་འབྲོག་དཀར་ནག་འཇམ་རྩུབ་
རིགས་རུས་སོགས་ཐམས་ཅད་ཞིག་པ་གདོན་མི་ཟ་སྟེ། དབང་ཕྱུག་དྲག་པོ་ཡིན་པ་ནི་པཎ་
སི་རང་གིས་ཀྱང་ཞ་ལུ་ལོ་ཆེན་གྱི་གསུང་ལ་དགག་པ་མཛད་སྐབས། དབང་ཕྱུག་དང་དྲག་
པོ་ཞེས་པའང་མིང་གི་རྣམ་གྲངས་ཡིན་གྱི་ལྷའི་ངོ་བོ་སོ་སོ་བ་མ་ཡིན་ལགས་སོ། །ཞེས་ཞི་
བ་དང་དྲག་པོ་གཉིས་ཀར་ཞལ་གྱིས་བཞེས་པར་སོག་བས། གཞུང་དོན་རྟག་ཞི་བ་ལ་ངོས་
འཛིན་བྱ་ཚོད་མ་སྙེད་ཁར། ས་ད་ཤི་པ་འཕགས་ཡུལ་དུ་རླུང་ལྟར་གྲགས་ན་བོད་ཀྱི་ཆོས་
རྣམས་འཕགས་ཡུལ་ནས་དར་བ་གང་ཞིག་ལ། བཀའ་འགྱུར་བསྟན་འགྱུར་གང་དུའང་
དབང་ཕྱུག་གི་མཚན་དུ་ས་ད་ཤི་པར་གྲགས་པ་མེད་ངེས་ལ། འདི་གང་ཡིན་གཏན་ནས་
བརྗོད་མ་ཤེས་པས་ཁུངས་ལུང་ཡོད་མེད་ཐེ་ཚོམ་སེལ་ཐབས་ཤིག་ཐུགས་རྗེ་ཆེ་བ་མཁྱེན།
ཞེས་གསལ་བ། ཇི་ལྟར་གསུང་བ་བཞིན། འདིའི་སྐོར་ཞིབ་རྒྱས་ཀྱི་ར་སྤྲོད་ཁུགས་དང་
ལྡན་པའི་རྒྱས་བཤད་བྱ་རྒྱུ་ཡོད་ཀྱང་ད་རེས་མདོར་ཏེ་གླེང་བ་ནི། སི་འགྲེལ་དུ་དེ་ལྟ་བུ་
ཡོད་ངེས་ཀྱང་། དབང་ཕྱུག་ཅེས་པ་ནི་བོད་སྐད་དུ་བྱས་པའི་མཚན་ཡིན་ལ། དེ་འཕགས་
ཡུལ་པ་རང་གི་སྒྲ་མདོ་ཀ་ཙན་པཱ་ནི་དབྱངས་ཅན་སོགས་རྒྱ་སྐད་དུ་བསྒྱུར་ན། ཨ་ཤཱ་ར་ཞེས་
འབྱུང་བ་ནི་སྒྲའི་རི་མོ་ལ་ཞལ་ཕྱོགས་ཙམ་པ་ཐམས་ཅད་ཀྱིས་མཁྱེན་གསལ་ཡིན་ཅིང་།
དབང་ཕྱུག་གི་མཚན་ལ་ས་ད་ཤི་པ་འཕགས་ཡུལ་དུ་རླུང་ལྟར་གྲགས་ན། འཕགས་ཡུལ་
པའི་རྩ་འཛིན་སྒྲ་མདོ་དེ་དག་ལ་འཕགས་ཡུལ་པ་རང་གིས་སྐྱོན་བཀལ་ཏེ་མ་དག་གོ་མ་
ཆོད་དུ་བཏང་བ་ལས་འོས་མེད་ཅིང་། དེ་འདྲ་ཡིན་ན་མདོ་རྒྱུད་བསྟན་བཅོས་འཕགས་ཡུལ་
ནས་སྔ་ཕྱིར་བོད་དུ་དར་བ་རྣམས་ལའང་རྩ་འཛིན་ཆ་འཇོག་བྱེད་ཡུལ་མི་རྙེད་པའི་སྐྱོན་
ཤིན་ཏུ་ཆེ་སྟེ། དཔེར་ན་བོད་ཀྱི་ལྷ་སྐལ་འཇིག་རྟེན་དབང་ཕྱུག་གི་མཚན་ལ་འཕགས་ཡུལ་
པའི་སྐད་དུ་ལོ་ཀེ་ཤྭ་རར་གྲགས་པ་ནི་བོད་པ་བླུན་པོ་རྣམས་ཀྱིས་ཀྱང་ཤེས་གསལ་ལགས་
81



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པས་མང་དུ་སྨྲ་མི་དགོས་སོ། །
དྲི་བ་བཞི་པར། ཡང་སི་བཞེད་དུ། འཕགས་ཡུལ་དུ་ནི་ཕྱི་རོལ་པ་དག་གིས་དབང་
ཕྱུག་འཇིག་རྟེན་གྱི་བྱེད་པོར་ཡང་འདོད་ཅིང་། ཞེས་གསུངས་པས། འཕགས་ཡུལ་ནས་
བོད་དུ་དར་བའི་མངོན་བརྗོད་འཆི་མེད་མཛོད་དང་། འདོད་འཇོའི་བ་མོ། དེ་མཚུངས་སྣ་
ཚོགས་གསལ་བ། ཚིག་གི་གཏེར། མཁས་པའི་རྣ་རྒྱན། ས་སྐྱ་བཞི་ཐོག་ཕོ་བྲང་དུ་
བརྩམས་པའི་སྡེ་དགེའི་མངོན་བརྗོད། རྒྱ་མཚོའི་ཆུ་ཐིགས། འོ་མཚོའི་སྙིང་པོ་སོགས་
བདག་རང་གིས་གང་མཐོང་མིང་གི་མངོན་བརྗོད་རྣམས་སུ་འཇིག་རྟེན་བྱེད་པོ་ལྷ་ཚངས་པ་
ཡིན་པར་བཤད་པ་ལྟར། གངས་ཅན་བསྟན་པའི་བདག་པོ་རྒྱལ་དབང་ལྔ་པ་ཆེན་པོས་ཀྱང་།
འཇིག་རྟེན་ཀུན་གྱི་བྱེད་པོ་གསེར་མངལ་ཅན། །ཞེས་ཚངས་པར་ཞལ་བཞེས་འདུག་པ།
དེས་ན་ཕྱིན་ཆད་བསྐལ་པ་འདིའི་འཇིག་རྟེན་བྱེད་པོ་ཕྱི་ནང་ཐུན་མོང་གིས་ཁས་ལེན་པའི་
རིག་བྱེད་ཀྱི་གཏམ་མངོན་བརྗོད་ལྟར་ཚངས་པ་ཁོ་ནར་ཁས་ལེན་རུང་བའམ། དབང་ཕྱུག་
ཏུ་ངེས་དགོས་པ་སོགས་གང་ཡིན་ཆ་མ་འཚལ་བ་ལགས་ན་སོམ་ཉི་སེལ་བའི་དོགས་
གཅོད་ཅིག་བཀའ་དྲིན་ཆེ་ཐུབ་པ་མཁྱེན། ཞེས་གསལ་བ། ཇི་ལྟར་གསུང་བ་བཞིན། ཕྱི་
ནང་གྲུབ་མཐའ་གཉིས་ཀས་ཁས་ལེན་པའི་རྒྱ་བོད་མིག་གི་མངོན་བརྗོད་དུ་གསལ་བའི་
མིང་རྣམས་ནི། ནང་པ་སངས་རྒྱས་པའི་མདོ་རྒྱུད་བསྟན་བཅོས་ཐམས་ཅད་དུ་གསལ་བ་
ཡིན་གཤིས་སྒྱུར་བཀོད་སུས་གཏོང་ནུས། དེ་ལྟ་བས་ན་བསྐལ་པ་འདི་ཆགས་པ་ནས་
བཟུང་མཐར་མ་འཇིག་གི་བར་དུ་སྐྱེ་རྒུ་རྣམས་ལ་བླ་ན་མེད་པའི་བྱང་ཆུབ་ཀྱི་ལམ་དང་ལྡན་
པས་སྒྲོན་མེའི་བསྐལ་པ་བཟང་པོ་ཡིན་ཕྱིར་འཇིག་རྟེན་བྱེད་པོའང་ཚངས་པ་རང་དུ་ངེས་
དགོས་པ་ལས་འོས་མེད་ཅིང་། སངས་རྒྱས་སྟོང་གི་བསྟན་པའི་གནས་ཚད་རྫོགས་ནས་
བསྐལ་ཆེན་འཇིག་རྟེན་འདི་ཉིད་སྟོངས་པར་གྱུར་པའི་ཚེ། ཚངས་པ་ཆེན་པོ་རྟེན་དང་



ངག་དབང་ཚུལ་ཁྲིམས་ཀྱི་དྲི་བ་ལ་ཕྱི་ནང་རིག་གཞུང་མདོ་རྒྱུད་དཔང་པོར་བྱས་པའི་དྲིས་ལན་མཁས་པའི་མགྲིན་རྒྱན།
བརྟེན་པར་བཅས་པའང་མི་སྣང་བས་ན་དེའི་ཚེ་འཇིག་རྟེན་བྱེད་པོའང་མི་འབྱུང་ཞིང་། མ་
འོངས་པ་ན་མུན་པའི་བསྐལ་པ་རྣམས་སུ་ནི་དཀོན་མཆོག་གསུམ་གྱི་སྒྲ་ཙམ་ཡང་མི་གྲགས་
ཏེ༑ སེམས་ཅན་གྱི་ཁམས་མ་རུངས་པས་བྱང་ཆུབ་ཀྱི་ལམ་དང་བྲལ་ཞིང་སངས་རྒྱས་ཀྱི་
བསྟན་པ་མེད་ཅིང་དུས་ངན་པའི་ཚེ་ན་དབང་ཕྱུག་ཆེན་པོ་ཐོག་མར་བྱེད་པ་པོའི་ལྷར་འགྱུར་
བ་ཡིན་ཏེ། མདོ་སྡེ་ཟ་མ་ཏོག་བཀོད་ལས། བཅོམ་ལྡན་འདས་ཀྱིས་ལྷའི་བུ་དབང་ཕྱུག་
ཆེན་པོ་ལ་འདི་སྐད་ཅེས་གསུངས་ཏེ། དབང་ཕྱུག་ཆེན་པོ་ཁྱོད་དུས་ངན་པའི་ཚེ་སེམས་ཅན་
གྱི་ཁམས་མ་རུངས་པ་དག་བྱུང་བ་ན་ཁྱོད་ཐོག་མར་བྱེད་པ་པོ་གཏོང་བ་པོའི་ལྷར་གྲགས་
པར་འགྱུར་ཞིང་། སེམས་ཅན་དེ་དག་ནི་བྱང་ཆུབ་ཀྱི་ལམ་ཡོངས་སུ་སྤངས་བར་འགྱུར་རོ། །
ཞེས་གསུངས་པས། ད་ལྟ་བསྐལ་བཟང་རྣམ་འདྲེན་བཞི་པའི་བསྟན་པའང་གནས་དུས་
ཡིན་པས། དེ་ལྟ་བུའི་གླེང་སློང་བ་ནི་རང་གཞན་བསོད་ནམས་དང་རྟེན་འབྲེལ་ལ་གནོད་
པའི་ཚིག་སྟེ་དགོས་པ་མ་མཆིས་ལགས་སོ། །
དྲི་བ་ལྔ་པར། ཡང་སི་བཞེད་དུ། བྲམ་ཟེ་རྣམས་ཀྱི་གཞུང་དུ་བྱེད་པོ་ཉི་ཤུ་རྩ་བཞི་
བཤད་པས་ཡི་གེའི་བྱེད་པོ་དབང་ཕྱུག་ཏུ་གསལ་བར་བསྟན་པ་ཡོད་པས། ཞེས་གསུངས་
པ༑ མ་གཞི་ཤེས་བྱར་བསླབ་པའི་རིམ་པ་གྲངས་མངས་བསམ་ལས་འདས་པ་ཡོད་མོད་
ཀྱང༌། བོད་ཡུལ་འདིར་མདོ་རྒྱུད་རིག་ལམ་གང་གི་སྐབས་སུའང་བྲམ་ཟེའི་གཞུང་ཞེས་པ་
དང༌། དེ་སྟོན་པའི་སློབ་དཔོན། དེར་བརྟེན་བསླབ་གནས་ཀྱི་ཁྱད་ཆོས་གང་ཡང་མ་ཐོས་མ་
མཐོང་བ་ལགས་ན། བོད་ཀྱི་མཁས་པ་སྔ་ཕྱི་བར་གསུམ་ཀུན་ལ་གྲགས་པའི་བཅུ་ཕྲག་
རིག་གནས་ཀྱི་ཁུངས་སུ་བྲམ་ཟེའི་གཞུང་དེ་གཏོགས་སམ་མི་གཏོགས། གཏོགས་ན་ནི་
སྔོན་བསྒྱུར་རིག་གཞུང་རྣམས་སུ་དེ་ལྟ་བུའི་བཤད་སྒྲོས་མི་སྣང་ལ། མི་གཏོགས་ན་ནི་
དགོས་པ་མེད་པའི་སེལ་འཛུད་ཀྱི་གོ་ཕྱོགས་སུ་འདུག་ལ་དཔེར་ན། བོད་ཡུལ་དུ་གྲོ་ནས་
༢.
3.ང



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འདེབས་ལུགས་ལ། རྒྱ་གར་བའི་འབྲས་ཞིང་དང་རྒུན་འབྲུམ་ཞིང་གི་ས་བོན་འདེབས་
བཀོལ་བརྗོད་པ་ལྟར་སྣང་བས། བོད་ཀྱི་རིག་ལམ་བསླབ་བྱའི་ཁོངས་སུ་འདྲེན་རུང་མིན་
སོགས་ཀྱང་སྙན་ཤས་ཡིག་དྲོན་ལ་མ་གཟིགས་པར་མི་ཤེས་སློབ་སྟོན་ཐུགས་རྗེ་ཆེ་བ་མཁྱེན།
ཞེས་གསལ་བ། ཇི་ལྟར་གསུང་བ་བཞིན། ནང་པ་སངས་རྒྱས་པའི་རྒྱལ་བསྟན་རིན་པོ་ཆེ་
བྱང་ཕྱོགས་ཁ་བ་ཅན་དུ་ཐོག་མར་གསལ་བའམ་འདྲེན་པར་བྱེད་པའི་མཁན་པོ་ཐུ་མི་
བཀའ་དྲིན་ཅན་གྱིས་བརྩམས་པའི་ཡི་གེ་དང་། དེའི་སྒྲ་སྦྱོར་བསྟན་བཅོས་སུམ་རྟགས་
སློབ་པ་ལ་ཕྱི་རོལ་བྲམ་ཟེའི་གཞུང་བཤད་འབྲེལ་མེད་ཤེས་རབ་འཆལ་བའི་ལུགས་ཏེ།
དཔལ་ལྡན་ཆོས་ཀྱི་གྲགས་པས། རིག་བྱེད་ཚད་མ་དང་ནི་འགལ་བྱེད་སྨྲ། །ཁྲུས་ལ་ཆོས་
འདོད་དང་ནི་རིགས་སྨྲ་དྲེགས། །སྡིག་པ་གཞོམ་ཕྱིར་གདུང་བ་རྩོམ་ཞེས་པ། །བླུན་པོ་ཤེས་
རབ་འཆལ་བའི་རྟགས་ལྔ་ཡིན། །ཞེས་གསུངས་པ་མ་ཟད། མགོན་པོ་ཀླུ་སྒྲུབ་ཀྱིས་ཀྱང་།
མུ་སྟེགས་ལོག་ལྟ་བྲམ་ཟེའི་རིགས་ཅན་དང་། །རིགས་ངན་བཤན་པའི་རིགས་སུ་བདག་མ་
སྐྱེ༑ ༑ཞེས་གསུངས་པས། ཁོ་བོ་ནི་དཀོན་མཆོག་གསུམ་ལ་སྐྱབས་སུ་འགྲོ་བའི་ཕྱིར་བྲམ་
ཟེའི་སྐྱེ་སྲིད་འཛིན་པར་ཡང་མི་སྨོན། དེ་དག་གི་གཞུང་བོད་དུའང་མ་དར་བ་ལ་བརྟེན་ཅིང་
ཐོས་བསམ་བྱེད་པ་ལྟ་ཡང་ཅི་སྨོས་ཏེ་འཚོལ་བར་ཡང་མི་བྱེད་དོ། །ཡི་གེ་ཐོག་མའི་བྱེད་
པོའང་ཕྱི་རོལ་བྲམ་ཟེ་དང་མུ་སྟེགས་པ་རྣམས་ཇི་ལྟར་འདོད་རུང་། བདག་ནི་ཕྱི་ནང་ཐུན་
མོང་དུ་ཁས་ལེན་པའི་རིག་བྱེད་ཀྱི་གཞུང་དུ། ཚངས་པས་སྔོན་དུས་ཡིད་སྤྲུལ་ཐིག་ལེ་
མཆོག་མར་ལྟ་བའི་གདོང་བཞིའམ་ལྔ་རང་བྱུང་དུ་བྱུང་བ་དཔེར་མཚོན་ནས་ཚངས་པ་སྲིད་
པ་འདི་ཀུན་སྐྱེད་པའི་བྱེད་པོར་བཤད་པ་བཞིན། ཡི་གེའི་བྱེད་པོའང་ནང་པ་སངས་རྒྱས་
པའི་རྒྱལ་བའི་བཀའ་འགྱུར་གྱི་མདོ་སྡེའི་ནང་དུ་ཚངས་པའི་ཡི་གེ་ཞེས་མངོན་སུམ་མཐོང་
ཐོས་སུ་ལྟར་ཡོད་པ་ལས་དབང་ཕྱུག་གི་ཡི་གེ་དང་ཁྱབ་འཇུག་གི་ཡི་གེ་ཞེས་གསུངས་པ་མི་
84-



ངག་དབང་ཚུལ་ཁྲིམས་ཀྱི་དྲི་བ་ལ་ཕྱི་ནང་རིག་གཞུང་མདོ་རྒྱུད་དཔང་པོར་བྱས་པའི་དྲིས་ལན་མཁས་པའི་མགྲིན་རྒྱན། །
སྣང་ཞིང་། ཨོ་རྒྱན་ཆེན་པོས་ཀྱང་ནཱ་ག་རའི་ཡུལ་དུ་ཨ་ཙརྱ་ཀུན་གྱི་བཤེས་གཉེན་ལས་ཡི་
གེ་བསླབ་ཚུལ་མཛད་སྐབས། ཚངས་པ་ཥ་རོ་དྷ་ཡི་ཡི་གེ་སོགས། །ཡིག་རིགས་མི་འདྲ་དྲུག་
ཅུ་རྩ་བཞི་བསླབས། །ཞེས་དང༌། གངས་ཅན་གྱི་ལྗོངས་འདིར་གྲགས་པའི་སྟོན་པའི་
འཁྲུངས་རབས་བདུད་དཔུང་ཕྱེ་འཐག་ལས་ཀྱང་། ཚངས་པའི་ཡི་གེ་ལ་སོགས་ཡི་གེའི་
རིགས། །དྲུག་ཅུ་རྩ་བཞིའི་ཕ་རོལ་ཕྱིན་གྱུར་ཅིང་། །གྲངས་དང་རྩིས་ལ་ཤིན་ཏུ་མཁས་ན་
ཡང་། །གཞན་ལ་ཕན་ཕྱིར་ཡི་གེའི་གྲྭར་ཡང་ཞུགས། །ཞེས་གསུངས་པས་ན། ཁོ་བོ་བྲམ་
ཟེའི་གཞུང་ལུགས་སོགས་བཤད་ཡམ་གྱི་རིགས་ལ་བློ་རྩེ་གཏད་མ་དགོས་པ་ནང་པའི་
གཞུང་ལུགས་མང་པོར་གསལ་བ་ལ་ཡིད་ཆེས་ངེས་པ་གཏིང་ནས་རྙེད་པ་ཞིག་ལགས་སོ། །
དྲི་བ་དྲུག་པར། ཞ་ལུ་བ་ཆེས་ལེགས་ཀྱི་བཞེད་པར། ཡི་གེ་སྔོན་བྱུང་གི་ལོ་རྒྱུས་
ལས། ཡི་གེ་ཁྱབ་འཇུག་ལྷ་ཡིས་བཀོད། །འཇམ་པའི་དབྱངས་ཀྱི་ང་རོས་དྲངས་། །ཞེས་
རྟག་ཞི་བ་ཁྱབ་འཇུག་ཡིན་པའི་འཐད་པ་སྒྲུབ་བྱེད་དུ་སོ་སོར་འབྲང་མ་ལས། དམངས་
རིགས་ཕྱིར་ན་རྟག་ཞི་བ། །ཁྱབ་འཇུག་ལེགས་པར་བྲི་བར་བྱ། །ཞེས་ལུང་འདྲེན་མཛད་
པར། སི་བཞེད་དུ། ཁྱབ་འཇུག་གིས་ཡི་གེ་བཀོད་པར་བཤད་པའི་གཞུང་དེའང་འཐད་
ལྡན་ཡིན་མིན་བརྟག་དགོས་ཤིང་། ཞེས་ཕྱི་རབས་པ་རྣམས་ལ་བརྟག་བྱར་འཇོག་གནང་
མཛད་འདུག་པ་ལྟར། འདི་ཉིད་འཐད་ལྡན་ཡིན་ན་རྟག་ཞི་བ་ཁྱབ་འཇུག་ཏུ་ངེས་དགོས་
པའི་ཕྱིར། གོང་དུ་རྟག་ཞི་བ་དབང་ཕྱུག་ཡིན་པའི་འཐད་པ་སྒྲུབ་བྱེད་ཐམས་ཅད་རྗེས་མེད་
དུ་འགྲོ་བ་ལས་འོས་མེད་པ་ཞིག་དང་། འཐད་ལྡན་མ་ཡིན་ན་རྟག་ཞི་བ་དབང་ཕྱུག་ཏུ་ངེས་
དགོས་པ་ལྟ་བུ་སོམ་ཉིའི་བརྟག་བྱར་ལུས་འདུག་པ་དང༌། ཡང་མིང་སྟོང་གིས་ཁྱབ་འཇུག་
ལ་བསྟོད་པའི་རྒྱ་དཔེ་ཁོ་བོའི་ཕྱིར་ལག་ཏུ་སོན་པས་དེའི་ནང་དུའང་རྟག་བཞི་བ་ཞེས་མ་
བྱུང་བའི་ཕྱིར་དང་། སོ་སོར་འབྲང་མའི་བྱུང་བའི་སྐབས་སུ། དམངས་རིགས་ཕྱིར་ན་རྟག་
རྨ85



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཞི་བ། །ཁྱབ་འཇུག་ལེགས་པར་བྲི་བར་བྱ། །ཞེས་འབྱུང་བའང་དེ་གཉིས་གཅིག་པར་
བསྟན་པ་མ་ཡིན་པའི་ཕྱིར། དམངས་རིགས་ཀྱི་དོན་དུ་དབང་ཕྱུག་གམ་ཁྱབ་འཇུག་གང་
རུང་དྲི་བའི་དོན་དུ་མངོན་པའི་ཕྱིར་ཏེ། དེ་མ་ཐག་ཏུ། རྗེ་རིགས་ཕྱིར་ནི་རྣམ་ཐོས་བུ། །ལྷ་
ཡི་དབང་ཕྱུག་དབང་པོ་བྲི། །ཞེས་འབྱུང་བས། རྣམ་ཐོས་བུའམ་དབང་ཕྱུག་གམ་བརྒྱ་བྱིན་
གང་རུང་བྲི་བའི་དོན་དུ་མངོན་པའི་ཕྱིར་རོ། །ཞེས་གསུངས་པས། དེ་ཡང་འཐད་ལྡན་ཡིན་
མིན་བརྟག་པར་བྱེད་པ་ལ་བདག་གིས་ཀྱང་དེ་འདྲའི་གཞུང་བོད་རོང་སུ་འདྲར་དྲིས་ཀྱང་ཆ་
རྒྱུས་མཐོང་ཐོས་མ་རྙེད་ལ། སློབ་དཔོན་ཉིད་ཀྱིས་གསན་གཟིགས་བྱུང་ན་མ་གཏོགས་
སྔོན་ཆད་བོད་ལ་ཁྱབ་ཆེར་གྲགས་རུང་བ་ཞིག་ནི་མི་འདྲ་སྟེ། དེའི་རྗེས་སུ་སུམ་རྟགས་ལ་
མཁས་པའི་འགྲེལ་པ་ཇི་སྙེད་ཅིག་བྱུང་ཚོད་འདུག་པ་རྣམས་ལའང་རྟག་ཞི་བ་སྤྱན་རས་
གཟིགས་སོགས་ངེས་མེད་དུ་ངོས་འཛིན་མཛད་པ་ལྟར་ན། ཡི་གེ་སྔོན་བྱུང་གི་ལོ་རྒྱུས་སམ་
གཞུང་ཞེས་པ་ཡོད་མེད་ཀྱང་མི་ཤེས་ལ། ཡོད་ཀྱང་ཁུངས་ཐུབ་རང་ནི་ཨེ་ཡིན་སྙམ་པས།
སོར་འབྲང་མའི་ལུང་འདྲེན་མཛད་ཀྱང་ལྷ་ངོ་བོ་གཅིག་ལ་རྟག་ཞི་བ་ཁྱབ་འཇུག་ཅེས་མིང་
གཉིས་གསུངས་དོན་མེད་པ་སྟེ་དངོས་འགལ་དང༌། སི་བཞེད་ཀྱི་རྟག་ཞི་བ་འདི་ཡང་
དམངས་རིགས་དང་རྗེ་རིགས་གཉིས་ཀར་འགྲོ་དགོས་པ་ཞལ་བཞེས་སུ་སོང་བས་དེ་འདྲ་
ཡིན་ན་སངས་རྒྱས་ཀྱིས་ལྷའི་རིགས་སོ་སོར་དབྱེ་སྟེ་གསུངས་པར་འགྲོ་ཁུངས་མ་བྱུང་བ་ལྟ་
བུའི་གོ་ཕྱོགས་ཤིན་ཏུ་ལོད་པ་འདུག་པས། འདི་དག་ཀྱང་ཁུངས་ལྡན་ཡིན་མིན་ཐེ་ཚོམ་
སེལ་ཐུབ་པའི་ངེས་རྙེད་ཀྱི་དྲིས་ལན་ཞིག་ཐུགས་རྗེ་ཆེ་བ་མཁྱེན། ཞེས་གསལ་བ། འདིའི་
སྐོར་ཁྱེད་རང་གི་དགོངས་པར་ཇི་ལྟར་མངའ་བ་ལྟར་ལས་ལྷག་པའི་རྒྱས་སྤྲོས་ནི་ཁོ་བོ་
ལའང་ཞུ་རྒྱུ་མེད་ངེས་དང་། ཁོ་བོ་རང་ལོ་བདུན་ཅུར་ཉེ་ཞིང་ཡིག་རིགས་ལ་དོ་ཁུར་རྩོལ་
སྒྲུབ་ཁོ་ནས་དུས་འདའ་ཡང་། ཐུ་མིའི་ཡི་གེའི་བཤད་པ་བསྟན་བཅོས་ཀླུ་དབང་མགུལ་
འ86ལ



ངག་དབང་ཚུལ་ཁྲིམས་ཀྱི་དྲི་བ་ལ་ཕྱི་ནང་རིག་གཞུང་མདོ་རྒྱུད་དཔང་པོར་བྱས་པའི་དྲིས་ལན་མཁས་པའི་མགྲིན་རྒྱན།
རྒྱན་མཆན་འགྲེལ་ཡོད་མེད་འགའ་ལས། ས་ད་ཤི་པ་དང༌། འཕགས་ཡུལ་བྲམ་ཟེ་རྣམས་
ཀྱི་གཞུང་། ཡི་གེ་སྔོན་བྱུང་གི་ལོ་རྒྱུས་ཞེས་པ་སོགས་ཀྱི་གཞུང་མཐོང་ཐོས་མེད་ངེས་མ་
ཟད། རྟག་ཞི་བ་ཁྱབ་འཇུག་དང་དབང་ཕྱུག་ཡིན་པའི་ཕྱོགས་འཐེན་ཀྱང་འདི་ནི་དག་གོ །
འདི་ནི་མ་དག་གོ་ཞེས་ཞུ་མཚམས་མ་ཆེ་ཡང་། རང་ཅག་ནང་པ་སངས་རྒྱས་པའི་གྲུབ་
མཐའ་འཛིན་པར་ཁས་འཆེ་བ་ཡིན་གཤིས། སངས་རྒྱས་བཅོམ་ལྡན་འདས་ཀྱི་བཀའ་ལ་
མངོན་པར་བསྟོད་དགོས་པ་ནི་སུམ་འགྲེལ་མཁན་པོ་ཚང་མ་ཡིན་འདྲ་སྟེ། དེ་ལྟར་ན་སོ་
འབྲང་མའི་གཞུང་དུ་སངས་རྒྱས་ཀྱིས་རིགས་བཞིར་དབྱེ་བའི་ལྷ་སོ་སོར་གསུངས་བཞིན་
དུ་ཁྱབ་འཇུག་ལྷ་ངོ་བོ་གཅིག་ལ་ཕྱི་རབས་པས་མིང་གཉིས་དང་། རིགས་བཞི་འཆལ་
འཆོལ་དུ་སྨྲ་བའི་འཛིན་སྟངས་ནི་འཐད་དམ་མི་འཐད་ཁོ་བོས་ཞུ་ཅི་ལ་དགོས་བོད་ཀྱི་
མཁས་པ་ད་བཞུགས་སླད་འབྱོན་རྣམས་ཀྱིས་བདེ་བླག་ཏུ་མཁྱེན་ཅིང་གཟིགས་པར་འགྱུར་
ལ༑ སངས་རྒྱས་ཀྱིས་རྒྱལ་རིགས་རྗེ་རིགས་དམངས་རིགས་བྲམ་ཟེའི་རིགས་ཏེ་རིགས་
བཞིའི་དབྱེ་བས་ལྷ་ངོ་བོ་ཐ་དད་དུ་སོ་སོར་འབྲང་མར་གསུངས་པའི་བཀའ་དངོས་ལ་ནི།
བྲམ་ཟེའི་ཕྱིར་ནི་དབང་ལྡན་ནོ། །རྒྱལ་རིགས་ལ་ནི་དབང་ཕྱུག་ཆེ། །དམངས་རིགས་ཕྱིར་
ནི་རྟག་ཞི་བ། །ཁྱབ་འཇུག་ལེགས་པར་བྲི་བར་བྱ། །རྗེ་རིགས་ཕྱིར་ནི་རྣམ་ཐོས་བུ། །ལྷ་ཡི་
དབང་ཕྱུག་དབང་པོ་བྲི། །ཞེས་གསུངས་པའི་ཕྱིར། ཁོ་བོ་ནི། དབང་ཕྱུག་ཆེན་པོ་སྟོན་པས་
རྒྱལ་རིགས་སུ་གསུངས་ཟིན་པ་དེ་དམངས་རིགས་ཀྱི་རྟག་ཞི་བ་དང་། རྗེ་རིགས་ཀྱི་ལྷ་ཡི་
དབང་ཕྱུག་གཉིས་ཀར་ཁས་ལེན་མི་ནུས་ཏེ་སངས་རྒྱས་ཀྱི་བཀའ་དང་འགལ་བའི་ཕྱིར་རོ། །
འོ་ན་ཁྱོད་ཀྱི་འཐད་པ་གང་ཡིན་ཞེས་སྨྲ་ན། ཚངས་པ་ཆེན་པོ་དེ་ནི་ཁྱབ་འཇུག་གི་ལྟེ་བའི་
པདྨ་ལས་སྐྱེས་པར་བཤད་པས་ཁྱབ་འཇུག་དང་རིགས་གཅིག་པའི་ཕྱིར་དམངས་རིགས་
ཀྱི་རྟག་ཞི་བ་ཞེས་པ་དེ་ཡིན་ཅིང་། རྗེ་རིགས་ཀྱི་ལྷ་ཡི་དབང་ཕྱུག་ཅེས་པའང་དྲག་པོ་དབང་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཕྱུག་ཏུ་མི་འདོད་དེ། ལྷ་ཡི་དབང་པོ་བརྒྱ་བྱིན་ཞེས་པར་གོ་བ་ལགས་སོ། །དེས་ན་བཅོམ་
ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །ཞེས་བྱ་བ་དེ་སངས་རྒྱས་ཀྱི་གསུང་
རྣམས་རང་སོར་འཇོག་དགོས་པ་ལས། སྒྲ་རིག་རྩོད་འགྲེལ་གྱི་བསྟན་བཅོས་ལྟར་གོ་བའི་
འཐེན་ཕྱོགས་ཀྱིས་ལྷ་མིང་གཉིས་དོན་གཅིག་ཏུ་འདོད་པ་དང༌། འབྱེད་སྡུད་ཀྱི་སྒྲ་བླ་
ཐབས་སུ་སྣོན་པ་སོགས་ནི་རྒྱལ་བཀར་འབྱུང་སེལ་ཞེས་ཡོངས་ལ་གྲགས་པས་ནམ་ཡང་
མི་རུང་བ་ལགས་སོ། །
དྲི་བ་བདུན་པར། སློབ་དཔོན་ཉིད་ཀྱི་བཞེད་པར། རྟོག་ཞི་བ་ཚངས་པར་ངོས་
འཛིན་མཛད་པ་དེའི་འཐད་པ་སྒྲུབ་པའི་ཁུངས་ལུང་ཡང་གཞན་ལ་འཆད་རུང་བ་ཞིག་ངེས་
པར་གལ་ཆེ་བས་ཐུགས་རྗེ་ཆེ་བ་མཁྱེན། ཞེས་གསལ་བ། ཇི་ལྟར་གསུངས་པ་བཞིན། ཁོ་
བོ་ལའང་གོང་བཤད་ལྟར་མདོ་རྒྱུད་སྤྱི་དང་། བྱེ་བྲག་ཕྱི་ནང་གྲུབ་མཐའ་ཐུན་མོང་དུ་འདོད་
པའི་གཞུང་དང་མི་འགལ་ཙམ་དང་གཞུང་དོན་ཚིག་རིགས་འབྲེལ་ཆགས་པའི་འཐད་པ་
སྒྲུབ་པ་ལས་ལྷག་པོར་འཆད་རྒྱུ་མེད་ཅིང་། དེའང་སུམ་རྟགས་ཞལ་ལུང་ལུགས་ཞེས་པ་ནི་
སྔོན་གྱི་མཁས་པའི་ལག་ལེན་འདེབས་པའི་དོན་ཁྲིད་ཁོ་ན་ཡིན་འདུག་ཀྱང༌། ལོ་ཆེན་ནམ་
བཟང་སོགས་རྟག་ཞི་བ་ཚངས་པར་འདོད་པ་རྣམས་ཀྱི་འགྲེལ་པར་ཡང་། རྟག་ཞི་བ་ཞེས་
པ་ནི་ལྷ་ཚངས་པའོ་ཞེས་པ་ཙམ་ལས། མིང་གཞི་གང་ཡིན་དང་། དེ་གསུང་པ་པོའི་གསུང་
ཁུངས་བརྟན་གཡོའི་ཆོས་ཀུན་མིང་དང་མིང་ཅན་དུ་འབྲེལ་བ་སྒྲུབ་པའི་གསུང་བཤད་ཕྲ་
ཞིབ་མེད་པར་བརྟེན། ཕལ་ཆེར་ནང་པ་རང་ལུགས་ཀྱི་གྲུབ་མཐའ་དང་སྒོ་བསྟུན་ཏེ་སངས་
རྒྱས། འཇམ་དབྱངས། སྤྱན་རས་གཟིགས་ལ་རྟག་ཞི་བའི་ངོས་འཛིན་མཛད་པ་དང་།
འགའ་ཞིག་ནི་མཛུབ་བཙུགས་ཀྱི་ལྷ་འདིའོ་ཞེས་ཞལ་གསལ་ངོས་འཛིན་མཛད་ཚོད་མེད་
པ་དང་། འགའ་ཞིག་ནི་ཁྱབ་འཇུག་དང་དྲག་པོ་དབང་ཕྱུག་ཡིན་རུང་གི་འཐེན་ཁྱེར་མཛད་
~88ལ



ངག་དབང་ཚུལ་ཁྲིམས་ཀྱི་དྲི་བ་ལ་ཕྱི་ནང་རིག་གཞུང་མདོ་རྒྱུད་དཔང་པོར་བྱས་པའི་དྲིས་ལན་མཁས་པའི་མགྲིན་རྒྱན།
དེ་ཁྱི་རྒན་གཞོང་རྩོད་ལྟ་བུ་དང་། འགའ་ཞིག་ནི། འགྲེལ་པ་སྔ་མ་ལས་ཁྱད་པར་ལྷག་
པའི་གསུང་བཤད་ཅི་ཡང་མེད་རུང་འགྲེལ་པ་ཡང་ནས་ཡང་རྩོམ་ལའང་སྔ་མའི་རྗེས་ཟློས་
ཁོ་ན་མཛད་པ་སོགས་ཅི་རིགས་སྣང་བར་བརྟེན། སོ་འབྲང་མར་སངས་རྒྱས་རང་གིས་
དབང་ལྡན་བྲམ་ཟེའི་རིགས། དབང་ཕྱུག་ཆེན་པོ་རྒྱལ་རིགས། དམངས་རིགས་རྟག་ཞི་བ་
དང་ཁྱབ་འཇུག །རྗེ་རིགས་རྣམ་ཐོས་བུ་དང་ལྷ་དབང་བརྒྱ་བྱིན་སོགས་རིགས་ཀྱི་སྒོ་ནས་
ཕྱེ་སྟེ་གསུངས་པ་འདིས་ཕྱི་རབས་ནས་ཕྱི་རབས་སུ་འབྱོན་འགྱུར་བློ་གསར་རྣམས་ཀྱི་ཐེ་
ཚོམ་མདུད་པའང་དུས་གཅིག་ལ་ཡང་དག་པར་བཀྲོལ་བ་ལགས་སོ། །
ད་ནི་ཁོ་བོ་རང་གི་ཐད་པ་བ སྒྲུབ་པར་བྱ་བ་ལ། བོད་ཡུལ་ཀྱི་ཐུ་མི་འབྲི་ཐོ་རིགས་
ལས་བྱུང་བ་ཨ་ནུས་བརྩམས་པའི་སུམ་ཅུ་པའི་མཆོད་བརྗོད་གསུམ་པར། གང་གིས་མིང་
གཞི་སྔོན་གསུངས་པའི། །རྟག་ཞི་བ་ལ་ཕྱག་འཚལ་ལོ། །ཞེས་པ་ནི། གང་ཞེས་པ་སྤྱི་སྒྲ། །
གིས་ཞེས་པ་བྱེད་སྒྲ་སྟེ། དེ་གཉིས་ཚོགས་པས་མིང་གཞི་སྔོན་ནམ་ཐོག་མར་གསུང་བ་པོ་
རྟག་ཞི་བ་དེ་སྟོན་པ་ཡིན་ཅིང༌། དེའང་མིང་འདོགས་སའི་གཞི་མིང་ཅན་སྣང་གྲགས་རིག་
གསུམ་དུ་སྣང་བའི་བརྟན་གཡོའི་ཆོས་སོ་ཅོག་རྣམས་ལ་འཇིག་རྟེན་བྱེད་པོས་ཚིག་ཏུ་
བརྗོད་པའི་མིང་འདོད་རྒྱལ་ལམ་རྗེས་གྲུབ་ཏུ་བཏགས་པའམ་གསུངས་པ་དེ་ཡིན་ཅིང་།
གདགས་གཞི་འཁོར་འདས་ཀྱི་ཆོས་དངོས་ངོ་བོ་ཙམ་བརྗོད་པ་ཐམས་ཅད་དོ། །མིང་གཞི་
དེ་སྔོན་ནམ་ཐོག་མར་གསུང་བ་པོ་ནི་ཕྱི་ནང་གྲུབ་མཐའ་གཉིས་ཀས་ཁས་ལེན་པའི་རིག་
བྱེད་ཀྱི་གཞུང་དུ། འཇིག་རྟེན་གྱི་ཉེར་སྤྱོད་ཐམས་ཅད་བསམ་པ་ཙམ་ལ་དེ་ཁོ་ན་ལྟར་
འགྲུབ་པས་སྲིད་པ་བསྐྱེད་པའི་བྱེད་པོར་བཤད་ཅིང་། ནང་པ་ལྟར་ནའང་བཟང་པོའི་
བསྐལ་པ་འདིར་རྒྱལ་པོ་ཡུལ་འཁོར་སྐྱོང་གི་སྲས་རྣམས་སངས་རྒྱས་སྟོང་དུ་འཚང་རྒྱ་བའི་
ཚེ༑ དེ་དག་རེ་རེ་བཞིན་དུ་དམ་པའི་ཆོས་ཞུ་བ་དང་། བསྐུལ་མར་བྱེད་པའི་སྨོན་ལམ་
ལ89ག་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཏབ་པ་མདོ་ལས་གསུངས་པའི་གཅུང་པོ་གཞོན་ནུ་ཆོས་ཀྱི་བློ་གྲོས་དེ་ཉིད་གཟུགས་
ཁམས་བསམ་གཏན་གྱི་གནས་སུ་དུས་རྟག་ཏུ་གསལ་སྣང་གོ་མ་འགགས་ཤིང་རྣམ་རྟོག་
ཐམས་ཅད་ཞི་བའི་ཏིང་ངེ་འཛིན་གྱི་བདེ་བ་ལ་སྤྱོད་པ་སྟེ། ནང་པ་སངས་རྒྱས་པའི་ཆོས་
སྤྱོད་ཀུན་གྱི་ཐོག་མར་བྱམས་དང་སྙིང་རྗེ་དགའ་བ་བཏང་སྙོམས་བཞིར་ཚངས་པའི་གནས་
པ་བཞི་ཞེས་གྲགས་པས་བྱང་ཆུབ་ཀྱི་ཡན་ལག་ཀྱང་ཡིན་པའོ། །དེས་ན་མི་མཇེད་ཞིང་གི་
མིང་གཞི་གསུང་བ་པོ་ཡིན་ཕྱིན་ཆད་ཡི་གེའང་ངེས་པར་མ་གསུངས་པ་མི་སྲིད་དེ། བཀའ་
འགྱུར་གྱི་མདོ་རྒྱ་ཆེ་རོལ་པ་ལས། ཡིག་རིགས་དྲུག་ཅུ་རྩ་བཞིའི་ཐོག་མ་ཁོ་ནར་ཚངས་པའི་
ཡི་གེ་ཞེས་གསུངས་པ་མིག་ལྡན་ཀུན་ལ་སྣང་བར་འགྱུར་ཞིང་། ཡང་བོད་མཁས་སྔ་རབས་
པ་རྣམས་ཕྱག་འོས་སུ་འགྱུར་མི་འགྱུར་གྱི་གསུང་བཤད་གུ་དོག་ཡོད་ཀྱང་། དགོས་པའི་
དབང་གིས་ཕྱག་བྱེད་པ་ལ་ནི་སྐྱོན་མ་མཆིས་ཏེ། དཔེར་ན་གདུགས་དཀར་མཆོག་གྲུབ་ཏུ། །
ཚངས་པ། དབང་པོ། དྲག་པོ་དབང་ཕྱུག །སྲེད་མེད་བུ་ཁྱབ་འཇུག །ལེགས་ལྡན་ནག་པོ་
ཆེན་པོ་སོགས་ཀྱང་སྐབས་དེར་ཕྱག་འོས་སུ་སངས་རྒྱས་རང་གིས་གསུངས་པ་ཡིན་ན།
སངས་རྒྱས་སྟོང་གི་གཅུང་པོ་པང་སྐྱེས་བྱང་ཆུབ་སེམས་དཔའ་ཆོས་ཀྱི་བློ་གྲོས་ལ་ཅིའི་ཕྱིར་
ཕྱག་འཚལ་བར་མི་འོས། དེས་ན་འདིར་ཡང་དགོས་པའི་དབང་གིས་མི་མཇེད་ཀྱི་བདག་
པོ་ཚངས་པ་ཆེན་པོ་དེ་ལ་ཕྱག་འཚལ་ལོ་ཞེས་བསྟན་པ་ལགས་སོ། །ད་དུང་འདི་དག་ལ་
རིག་གཞུང་མདོ་རྒྱུད་དང་འགལ་བའི་གཟིགས་ཕྱོགས་ཡོད་ཚེ་བསྐྱར་འདྲི་གནང་འོས་
རིགས་ཀྱང་ཁོ་བོ་ལ་དགོས་རྒྱུ་དེ་ཡིན་པས་ངེས་པར་གཟབ་འཚལ་ལོ།། །།
སྨྲས་པ། རྒྱལ་བསྟན་ཉིན་བྱེད་སཱ་ལའི་སྨན་ལྗོངས་སུ། །འདྲེན་པའི་ཤིང་རྟ་སམྦྷོ་ཊ་
ཡི་གཞུང་། །ཕྱོགས་ལྷུང་ཆུ་འཛིན་མཐུག་པོས་བསྒྲིབས་པ་རྣམས། །དཔྱད་གསུམ་ལུང་
རིག་དྲི་ཡི་བཞོན་པས་སྦྱངས། །ཆོས་སྲིད་དོན་གཉེར་མཆོག་དམན་སྐྱེ་རྒུ་ཡི། །དོན་དུ་ཐུ་
འ9{ }



ངག་དབང་ཚུལ་ཁྲིམས་ཀྱི་དྲི་བ་ལ་ཕྱི་ནང་རིག་གཞུང་མདོ་རྒྱུད་དཔང་པོར་བྱས་པའི་དྲིས་ལན་མཁས་པའི་མགྲིན་རྒྱན།
མིའི་དགོགས་རྒྱན་སྙིང་གསལ་དང་། །མཐའ་དཔྱོད་རྩོད་ལན་ལྷན་ཐབས་བརྩམས་ཟིན་
ཀྱང་། །སླར་ཡང་རྟག་ཞིའི་ངོས་འཛིན་གསལ་བར་བྱས། །ཁོ་བོ་དལ་རྟེན་རྣམ་གཡང་
དབང་སོང་ཡང་། །གང་ཁྱོད་ཚུལ་ཁྲིམས་མ་འདྲེན་མ་སྦགས་པ། །ད་མུས་གཞིར་བཅས་
བྱང་སེམས་གནས་ལུང་དོན། །རྟོགས་ནས་ཕྱོགས་དེའི་རྨོངས་མུན་སེལ་གྱུར་ཅིག །བདག་
ཀྱང་ཚེ་རབས་ཀུན་ཏུ་དལ་འབྱོར་རྟེན། །ཐོབ་པའི་སྐལ་བ་མཆིས་ཚེ་རྒྱལ་བསྟན་ལ། །
ལོག་རྟོག་སེལ་ཞུགས་ལྟ་སྤྱོད་ཚར་གཅོད་པའི། །རྨོངས་པའི་ལམ་མཁན་ཆེན་པོར་འགྱུར་
བར་བར་ཤོག །
ཅེས་པའང་གོང་དུ་གསལ་བའི་སྐུལ་བ་པོར་མ་ཟད། ས་སྐྱ་པ་སྡེ་པ་ཤར་སྲས་དང༌།
སྔགས་འཆང་བླ་མ་ཆོས་དབང་། ཁམ་བྲག་སྤྲུལ་སྐུ་རིན་པོ་ཆེ་དང་། བཀྲས་ལྷུན་གུ་གེ་པ་
དགེ་སློང་བསོད་ནམས། གཞན་ཡང་རང་བལྟོས་དབུས་ལ་སྟོད་ཀྱི་སློབ་རིགས་མང་པོས་
སྔ་མོ་ནས་ནན་ཆེན་པོས་བསྐུལ་བ་བསམ་པས་མ་བཟོད་དེ་ཤེས་དམན་དཀར་ལེབས་དྲུང་
མིང་པདྨ་བཛྲ་དུ་འབོད་པས་རབ་བྱུང་བཅུ་དྲུག་པའི་ལྕགས་ལུག་ཧོར་ཟླ་གཉིས་པའི་དཀར་
ཕྱོགས་ཀྱི་བཟང་པོ་གཉིས་པར་རྒྱལ་བསྟན་རིན་པོ་ཆེར་སྙིང་ནས་གཅེས་པའི་ལྷག་བསམ་
ཤུགས་དག་གིས་ལ་སྟོད་དིང་སྒང་ཤེལ་གླིང་ཟུར་ཤག་ཏུ་ཐུན་མཚམས་ལ་བྲིས་པ་སརྦ་མངྒ་
ལམ།། །།
6 1



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
༄༅། །ཡུལ་གངས་ཅན་པའི་བརྡ་སྤྲོད་སུམ་ཅུ་པའི་ཡང་སྙིང་ཐུ་མིའི་དགོངས་
རྒྱན་དང་། རྟགས་འཇུག་གི་བཀའ་གནད་སྙིང་པོ་རབ་གསལ། དེའི་མཐའ་
དཔྱོད་དྭངས་ཤེལ་མེ་ལོང་བཅས་བརྩམས་པར། ཁུ་ནུ་བ་མཁས་པ་
བསྟན་འཛིན་རྒྱལ་མཚན་ཅན་ཐུགས་རྒྱལ་ཕྲག་དོག་འདུས་པའི་
ཤིག་ནད་དྲག་པོས་མནར་བ་ན། བརྒལ་ལན་དུ་མིང་
བཏགས་པའི་རྩོད་ཡིག་སྐེ་ཚེའི་ས་བོན་ཞིག་གནང་
བྱུང་བ། ཞལ་ལུང་དྲོད་ཀྱིས་བསྐྱངས་པ་ན།
དེ་ལས་འཕེལ་བའི་རྩོད་ཡིག་རང་སྐྱེས་
རང་ཟའི་རྩོད་ལན་འཛད་མེད་
ཤིག་གི་ཐུམ་བུ་ཞེས་བྱ་བ་
བཞུགས་སོ། །
དཀར་དྲུང་པདྨ་རྡོ་རྗེ།
རྡོ་
རྗེ་
ན་མོ་གུ་རུ། མཛེས་སོ་རྣམ་འདྲེན་སྟོང་དབུས་ཟས་གཙང་སྲས། །བློ་ཆེན་རྒྱལ་སྲས་
ཕྲེང་དབུས་པད་དཀར་འཆང་། །གངས་ཅན་སྐད་གཉིས་གྲོགས་དབུས་སམྦྷོ་ཊ། །འབྲལ་
ན་ཏན་ཐོག་གསལ་བཞི་གའི་དབུས་ཆོད་ཟུང་ལྡན་ཤིས་པ་བརྗོད་པ་
ལ92ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
གང་གི་ལེགས་བཤད་བོད་ཡུལ་བརྡ་སྤྲོད་སྲོལ། །ཆེར་སྙིགས་དུས་ཀྱིས་བལ་པ་ཛ་ལྟ་བུར། །
འཛིངས་པ་རྣམས་དཔྱོད་སོར་མོས་འགྲོལ་བ་ལ། །གངས་ཅན་མཁས་པའི་ཚོགས་རྣམས་
དཔང་པོར་བཞུགས། །ཆོས་དཔེ་ཡན་ལག་གཅིག་གཟུགས་བྱ་བ་བསྲེས་པ། གཟུ་བློའི་མཐའ་དཔྱོད་
དྭངས་ཤེལ་མེ་ལོང་དུ། །རང་གདོད་སྐྱོན་དུ་འཁྲུལ་ཀྱིན་གཞན་རྩོད་འཕྲིན། །སྲིང་ནུས་
ཁྱེད་ཀྱང་སྙན་དབང་རྡུལ་སྤྲུགས་ལ། །གངས་ཅན་ཆོས་སྲིད་ལུགས་མཐུན་གཏམ་འདི་
གསོན། །ཆ་ཤས་ཅན་གཟུགས་གཟི་བརྗིད་མཉམ་བསྲེས། འཛམ་གླིང་བྱང་ཕྱོགས་ཁ་བ་ཅན། །དབུས་
གཙང་དག་པའི་ཞང་གི་དབུས། །ལྷ་ལྡན་མང་པོ་བཀུར་བའི་ཁབ། །ཁོར་ཡུག་ཡངས་པའི་
གྲོང་ཁྱེར་ནས། །མང་ཐོས་རལ་པའི་ཁུར་འཆང་ཞིང་། །སྒྲ་ཚད་རིག་པའི་མཆེ་སྡེར་ངོམས། །
གཞུང་ལུགས་གངས་རིའི་སྤོར་འགྱིང་བའི། །གདོང་ལྔའི་དབང་ཕྱུག་བསྟན་རྒྱན་ཞེས། །
སྔར་ཕན་མཚན་ཙམ་མ་ཐོས་ན། །ཕར་རྩོད་ཆུ་ཡི་མེ་ལྕེའི་ཆ། །སྲིད་མིན་སྤྲིན་བྲལ་
དགོངས་པའི་མཁའ། །ཆེར་དམིགས་གསེར་བུས་མ་བསྐུལ་ཀྱང་། །མཚོན་སྒོ་མི་རྗེའི་ཕྱག་
བརྒྱུད་དེ། །དགོངས་ཕྱོགས་སྤྲིན་ནག་མཐུག་པོའི་ཀློང་། །ཚམས་རྔམས་གློག་ཕྲེང་འཁྲུག་
བྱེད་ཅིང་། །བརྒལ་ལན་འབྲུག་སྒྲར་ཞལ་གཡོལ་བའི། །བཀའ་བཀྱོན་རྩོད་ཡིག་གནམ་
ལྕགས་བབས། །ཐོག་མདེལ་བོང་བུའི་སྦྱངས་རྡོག་མེ། །བྲག་སྟེང་འཐོར་བར་མེ་སྟག་གིས། །
རང་བརྟེན་མུ་ཕྲེང་ངག་རོལ་དང་། །ཀུན་ཕན་ཉི་སྣང་གཞོབ་ཀྱི་དོགས། །ནོར་སྲུང་བླུན་པོ་
པད་རྡོར་བདག །སྐྱེས་སྦྱངས་ཡོན་ཏན་རྫི་གསང་བྲལ། །ཐོས་ཆུང་ངོ་ཚས་བཞིན་གནོང་
ཡང་། །ཚུར་གནང་བཀའ་ལན་འདི་སྐད་ཞུ། །མཁས་ལ་རྩོད་ན་སྦྲང་རྩི་དང༌། །མེ་ཏོག་ལྟ་
བུའི་ལེགས་བཤད་འབྱུང་། །བླུན་ཁྱིར་རྒོལ་ན་མི་གཙང་ལྟའི། །ཚིག་ངན་ཁ་ལོག་དངོས་
པོའི་གཤིས། །འབྱུང་ཡང་ཐུགས་དགོངས་མི་ཁྲེལ་ན། །རྩོད་ལན་སྨྲ་ལ་ཁོ་བོ་སྤྲོ། །བྲག་
ལའང་བྲག་ཅ་འབྱུང་གྱུར་ན། །མིར་གྱུར་པ་ལ་སྨོས་ཅི་དགོས། །དེ་ཡང་། སྤྱོད་འཇུག་ལས།
93



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གྲགས་པའི་དོན་དུ་ནོར་གཏོང་ཞིང༌། །བདག་ཉིད་ཀྱང་ནི་གསོད་བྱེད་ན། །ཚིག་འབྲུ་
རྣམས་ཀྱིས་ཅི་ཞིག་བྱ། །ཤི་ན་དེ་ཀོས་སུ་ལ་བདེ། །ཞེས་གསུངས་པས། པཎྜི་ཏ་ཉིད་ལྟ་བུ་
ལ༑ བླུན་པོ་བདག་འདྲས་ལན་འདེབས་ཞུ་མི་སྤོབས་ཀྱང་། བདུད་རྩི་འབྱུང་བ་རྩ་བའི་རྒྱུད་
ལས། ང་ཡི་བསྟན་པ་སྙིགས་མར་གྱུར་པ་ན། །ཆོས་རྣམས་ཚོང་འདུས་འོ་མ་ཇི་བཞིན་དུ། །
ངན་པས་བསླད་ནས་འཐུར་དུ་ལྟུང་བར་བྱེད། །ཅེས་གསུངས་པའི་བཀའ་ལུང་དང་མཐུན་
པར་མཐོང་བའི་ཚུར་གནང་རྩོད་ཡིག་འདིའི་བརྗོད་དོན་ལ་ནི་ལྟ་ཅི་སྨོས། རྗོད་བྱེད་ཀྱི་
ཚིག་ཙམ་དུའང་སེང་གེ་དང་སིང་གེ་ནོར་བ། གྲངས་དང་ཚིག་ཕྲད་ནོར་བ། བྱེད་སྒྲ་དང་
འབྱུང་ཁུངས་ནོར་བ་༢རིག་པ་དང་རིགས་པ་ནོར་བ་༢འབྲེལ་སྒྲ་དང་བྱེད་སྒྲ་ནོར་བ་༤ བླུག་
པ་དང་བླུགས་པ་ནོར་བ་༢སྐད་ཅིག་གློ་བུར་བའི་སྒྲ་ད་ལྟ་དང་དུས་ད་ལྟར་བ་ནོར་བ་༦ཚིག་
དོན་སོ་སོར་བཀྲལ་བའི་འགྲེལ་པ་དང་། ཕན་ཚུན་ཉེ་འབྲེལ་ལྟ་བུ་ནོར་བ། ༢གླང་ཆེན་ག་
གླང་ལ་ཀ་ཀླུང་ནོར་བ། རྫོགས་ཚིག་དང་བཅད་མཐར་ཤད ༢༤ ་ཆད་པ། དགག་པ་མིང་
རྒྱབ་ཁུར་གྱི་ཡིག་ཕྲེང་ཉེར་ལྔ་ཙམ་ལའང་མིག་ལོང་བརྒྱ་དང་དྲུག་ཅུ་སྐོར་ཡོད་པའི་རྩོད་
ཡིག་ངོ་མ་དེ་རང་སླན་ཆད་ཕན་ཚུན་དོགས་སེལ་ར་སྤྲོད་ཀྱི་དཔང་པོར་ཉར་ནས་འདྲ་
བཤུས་ལ་ཐ་ན་ཚེག་ཤད་དམིག་ལོང་ཚུན་ཀྱང་མ་འཕྱུགས་པ་ཞུས་འདྲོངས་སུ་བྱས་ཏེ།
ཚིག་འཆལ་ཡིག་ནོར་རྣམས་ལ་དམར་མཆན་དང་བཅས་ལྕགས་བྱ་ཟླ་བ་ནང་མཚོ་གཉེར་
ཐང་སྤེ་གཉིས་བརྒྱུད་སྐུ་ངོའི་ཞུ་ཁོངས་སུ་རྩོད་ཡིག་གཏོང་བ་པོར་ཀུ་རེའམ། དོན་དམ་
གང་ཡིན་སྨྱོ་འདྲིར་བཏང་ཟིན་ཀྱང་། དེར་གསལ་ཡང་ན་བཟོད་གསོལ་ལམ། ཡང་ན་
ཁུངས་སྐྱེལ་རྔོ་ཐོགས་པའི་ལན་ཅི་ཡང་མ་འབྱོར་པས་དགོངས་སྙིང་ལ་སྡིགས་མོའི་དྲི་ངན་
བཀུ་བསམ་ཚིག་ཤ་མ་ཆོད་པར་བརྟེན། ཕྱིས་འབྱུང་བློ་གསར་རྣམས་ལ་དོགས་སེལ་ཕྱིར་
དུ་རྩོད་ཡིག་གི་དོན་ལན་མདོར་བསྡུས་ཙམ་རེ་བོད་ཁམས་མཆོག་དམན་ཀུན་གྱི་སྤྱན་ལམ་
9:4



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
དུ་ཐང་མར་བརྡལ་བ་འདི་ལ་དོན་གསུམ་སྟེ། ཀླད་དང་། གཞུང་དང༌། མཇུག་གོ། །
སྤྱི་དོན། དང་པོ་ལ་གཉིས་ཏེ། ཤིས་བརྗོད་དང་ལོ་རྒྱུས་སྐོར་བཅས་མ་བུར་སྦྲགས་
པའི་ལན་ནོ། །དང་པོ་ལའང་གཉིས་ཏེ་ཤིས་བརྗོད་དངོས་དང་འདྲ་དཔེའོ། །དང་པོ་རྩོད་
ཡིག་ཏུ། འཁོར་གྱི་ཚོགས་སུ་མི་འཇིགས་སིངྒེའི་སྒྲ། །རྣམ་བཞིའི་ཚུལ་གྱིས་སྒྲོག་ལ་ཕྲ་བའི་བློས། །ལན་བརྒྱར་དཔྱད་
ཀྱང་ཀླན་ཀའི་གཞི་བྲལ་བ། རྒྱལ་བའི་ཡབ་ཅིག་འཇམ་དཔལ་གཞོན་ནུས་སྐྱོངས། །ཞེས་གནང་བ། སིངྒ་ལ་དང་
པདྨའི་གེ་སར་བསྡུས་པའི་མིང་ངམ། སིང་དང་གྲུ་གུ་གེ་སར་ཡུལ་མིང་བསྡུས་པ་གང་ཡིན།
དེ་ལའང་སྒྲ་རྣམ་བཞི་ཡོད་ན་གང་དང་གང་ལགས། དངོས་དོན་སེངྒེ་རང་ཡིན་ནོ་ཞེ་ན།
ཚངས་དབྱངས་སེང་སྒྲ་ལ་སོགས་པ་རྒྱལ་བའི་གསུང་གི་དཔེ་བཞིར་བཤད་ཀྱང༌། སེངྒེ་ཁོ་
ནའི་སྒྲ་རྣམ་བཞི་དེ་གང་དང་གང་ལ་ཟེར་གསུངས་ཤིག །འདི་ལ་ལན་བརྒྱར་དཔྱད་ཅི་
དགོས་ཏེ་སྡེབ་སྦྱོར་མ་དག་པ་ནི་མཐོང་བ་ཙམ་གྱིས་ཀླན་ཀའི་གཞིར་རྟོགས། རྒྱལ་བའི་
ཡབ་ཅིག་ཅེས་གྲངས་ཀྱི་གཅིག་ལ་གའི་སྔོན་འཇུག་མི་ཐོབ་ན། དབུས་གཙང་ཕལ་སྐད་དུ།
ཡབ་ཅིག་ཆུ་ལ་བརྒལ་ཚལ། ཟེར་བ་དང་ཅི་ལ་ཁྱད། དེ་ལྟར་ན། བུག་པ་རྟོལ་ཅིག་ལྟ་བུ་
དང་། མཛོ་མོའི་རྟོལ་གཅིག་ལྟ་བུའང་ཁྱད་མེད་དུ་འགྲོ་བ་མ་ཟད། མདའ་དར་གཡབ་ཅིག་
ལྟ་བུའི་ཚིག་ཕྲད་དང་། ཁང་པའི་གཡབ་གཅིག་ལྟ་བུའང་ཁྱད་མེད་དུ་འགྲོ་བ་ལས་འོས་
མེད་དོ། །གཉིས་པ་ཀུ་རེའི་འདྲ་དཔེ་ནི། འཁོར་གྱི་ཚོགས་སུ་མི་འཇིགས་གཅིག་པུར་
འཇིགས། །སིང་དང་གེ་སར་ཡུལ་ནི་གཅིག་ཏུ་འབྲེལ། །དཔེ་མེད་གྲ་བཞི་ཀླན་ཀའི་གཞི་རུ་
ཐལ། །ཡབ་ཅིག་ཚར་སོང་འཇམ་དཔལ་གཞོན་ནུས་སྐྱོངས། །ལྟ་བུའོ། །
གཉིས་པ་ལོ་རྒྱུས་སྐོར་ལ་གསུམ་སྟེ། དང་པོ་ནི། ཡང་རྩོད་ཡིག་ཏུ། དེ་ཡང་། བརྡ་སྤྲོད་རྒྱ་
མཚོའི་གཏིང་ཕྱིན་པ་སི་ཏུ་དྷརྨ་ཀ་རའི་མུ་ཏིག་འཕྲེང་མཛེས་ཀྱི་རྟགས་འཇུག་སྐབས་གཞུང་ཆ་འགར་པདྨ་རྡོ་རྗེ་ནས་དཀའ་
གནད་སྙིང་གསལ་དུ་འབོད་པའི་ཡི་གེ་བརྩམས་ཏེ་དགག་པའི་རྣམ་གཞག་མཛད་པར་གནང་ལ། ཞེས་གནང་བ།
~95



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འདིར་པདྨ་རྡོ་རྗེ་ཞེས་བྱེད་སྒྲ་སྦྱོར་དགོས་ཀྱང་། རྡོ་རྗེ་ནས་ཞེས་ལྔ་པའི་སྒྲ་སྦྱར་བས་སུམ་
རྟགས་དང་དངོས་སུ་འགལ། གང་ཞེ་ན། རྣམ་དབྱེ་གསུམ་པ་དང་ལྔ་པ་རྩ་ཁུངས་སོ་སོ་སྟེ།
བྱ་བ་ལ་སྦྱོར་བའི་བྱེད་སྒྲ་དེ་བྱེད་པ་པོའི་ས་རུ་གསུངས་པ་ལས་ལྔ་པར་གསུངས་པ་མེད་
པས་ན། འབྱུང་ཁུངས་དང་དགར་སྡུད་ལ་འཇུག་པའི་ནས་སྒྲས་བརྩམས་པའི་བྱ་བ་སྟོན་
པར་འདོད་པ་རྫོབ་རྟགས་མ་ཡིན་ན་རྩ་བར། རྗེས་འཇུག་ཡི་གེ་བཅུ་ཡི། །བཞི་པ་དགུ་པ་
ལ་བཅུ་པ། །སྦྱར་བ་བྱུང་ཁུངས་ས་ཡིན་ཏེ། །ཞེས་གསུངས་པ་ལས། བཞི་པ་དགུ་པ་ལ་
བཅུ་པ། །སྦྱར་བ་བྱེད་པོའི་ས་ཡིན་ཏེ། །ཞེས་གསུངས་པ་ཡོད་མེད་སུམ་རྟགས་ཤེས་སོ་
ཅོག་ལ་དྲིས་ཤིག །འགག་དོན་ཡི་གེ་པད་རྡོར་ནས་བྱུང་བར་གོ་ཡང་རྩོམ་མཁན་པད་རྡོར་
དུ་མི་གོ་སྟེ། པད་རྡོར་གྱི་ས་ནས་རྩོམ་མཁན་ངོས་བཟུང་མེད་པར་གོ་ལ། དེས་ན་ཉིད་ལ་
ཡི་གེ་འབུམ་མཁན་ནི་བདག་མ་ཡིན། རྩོམ་མཁན་ནི་བདག་ཡིན་ཏེ། ལེགས་སྦྱར་ངོམས་
པ་ཉམས་དགའ་སྟེ། ཊ་དང་ང་སིའི་སྦྱོར་ཚུལ་མི་མཁྱེན་པ་སྒྲ་སྦྱོར་གོ་ལོག་འདི་ཡང་རྗེས་
ངན་མ་ལགས་སམ། དགག་པའི་རྣམ་གཞག་བྱས་ཚུལ་གསུངས་པའང་། དཔེར་ན་བསྟན་
པའི་བདག་པོས། རྒྱལ་བ་རང་ཉིད་ཀྱི་གསུང་དངོས་ཡིན་ཀྱང་། གུས་ཕྱིར་མི་ལེན་པ་
བརྟག་དཔྱད་བྱ་དགོས་པར་གསུང་ན་གཞན་ལྟ་ཅི་སྨོས། མདོ་ལས་ཀྱང་། དགེ་སློང་དག་
གམ་མཁས་རྣམས་ཀྱིས། །བསྲེགས་བཅད་བརྡར་བའི་གསེར་བཞིན་དུ། །ལེགས་པར་
བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་དང་། ལོ་ཆེན་བཻ་རོས།
བདེན་ཅིང་འཐད་ན་ལེགས་དཔྱད་བྱིས་པའི་ཚིག་ཀྱང་ཉོན། །མི་བདེན་དོན་དང་འགལ་ན་
རྒྱལ་བའི་བཀའ་ཡང་ཞོག །ཚིག་གི་རྩ་བ་མ་དཔྱོད་དོན་གྱི་རྩ་བ་དཔྱོད། །ཅེས་གསུངས་པ་
ལྟར། དེ་སྔ་མུ་ཏིག་ཕྲེང་མཛེས་ཁམས་པར་ཞིག་མཐོང་བའི་སྦྱར་བྱང་དུ། གང་འདིར་
བདག་བློ་རྨོངས་པའི་དབང་གྱུར་པས། །མ་ཤོད་པ་དང་ལོག་པར་བཤད་པ་སོགས། །



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
མཁྱེན་སྤྱན་ཡངས་པ་རྣམས་ཀྱིས་བཟོད་མཛོད་ལ། །ནོངས་པའི་དྲི་མ་རྣམ་པར་སྦྱང་དུ་
གསོལ། །ཞེས་གསལ་བར་བརྟེན། ཐུ་མིའི་འགྲེལ་ཚུལ་ཙམ་དུ་མ་ཟད། བོད་ཀྱི་སྐད་བརྡ་
དང་མི་མཐུན་པའི་དཔེར་བརྗོད་གོ་སྐྱོན་ཡོད་རིགས་ནང་འགལ་དུ་མི་འགྱུར་རམ་སྙམ་སྟེ་
མཐའ་དཔྱོད་དུ་ཐེ་ཚོམ་དཔྱད་བྱར་བཀོད་པ་ཙམ་ལ་དགག་པའི་རྣམ་གཞག་ཅེས་སུ་སྒྲོ་
བཏགས་ཏེ་བརྒལ་ལན་ཡིན་ཞེས་རྩོད་ཡིག་གནང་དུ་རུང་ན། པཎ་སིའི་བཞེད་རྗེས་སྙེག་
པོས་ཞབས་འདྲེན་ཞུ་བསྐུལ་མཛད་པ་འདྲའོ། །
གཉིས་པ་ནི། ཡང་རྩོད་ཡིག་ཏུ། ཁོ་བོ་ཅག་ནི་རིག་གནས་ཀྱི་ཚུལ་ལ་སི་ཏུ་པཎ་ཆེན་གྱི་བཞེད་པའི་
རྗེས་སུ་སྙེག་ན་ཡང་། ཇི་སྐད་དུ། ས་བདག་ཚེར་མའི་ཤིང་ལས་སྦྲང་རྩི་ལྟར། །དགྲ་བོ་ལས་ཀྱང་ལེགས་པར་སྨྲས་པ་བཟུང་། །
ཞེས་པ་ལྟར་རིགས་པའི་ཚུལ་ཉིད་བཅུད་ལེན་དུ་འདོད་མོད་ཀྱི། ཞེས་གནང་བ་འོ་ན་བཞེད་རྗེས་སྙེག་པོ་ངའོ་
ཞེས་པ་དེ་ལྟ་བུ་ཞིག་དོགས་གཅོད་ཞུ་བདེར་ཁོ་བོ་ལའང་དགོས་རྒྱུ་དེ་རང་ཡིན་ཏེ། སི་
བཞེད་ལ་ཆོས་སྲིད་ཀྱི་བརྡ་དོན་དང་འགལ་བ་ཚིག་འབྲུ་གཅིག་ཀྱང་མེད་ན་ནི་ཁྱེད་ལེགས་
ཏེ༑ མུ་ཕྲེང་དུ། ལ་ལའི་མཁས་པར་རློམ་པ་རྣམས། །ལ་ལས་རྨོངས་པའི་གནས་སུ་བཀོད། །
ལ་ལར་སྨྲ་བའི་དབང་ཕྱུག་ཀྱང་། །ལ་ལར་ལྷུག་པའི་བརྟུལ་ཞུགས་འཛིན། །བློ་ལྡན་ཙམ་
དུ་མཚུངས་ན་ཡང་། །བློ་གྲོས་མཆོག་གི་ཁྱད་པར་ལྟོས། །བློ་གཏེར་དབང་པོའི་བློ་མཚོ་
ལས། །བྱུང་བའི་བློ་ཅན་ང་མིན་སུ། །ཞེས་གསུངས་པའི་བཞེད་རྗེས་སུ་སྙེག་པའང་དོན་
ལྡན་དུ་འགྱུར། དཔོན་སློབ་རྣམས་ཀྱང་ཐུགས་ཉམས་དགའ། གལ་ཏེ་གོ་ལོག་དོན་འགལ་
རིགས་སམ་མཐའ་འཕུལ་ཙམ་ཡང་མ་དག་ཅེས་པའི་མིང་འདོགས་རིགས་ཡོད་ན་ནི། རང་
ཉིད་མ་ཚད་ལྟོ་ཚང་ཡང་ཕུང་ལ་སྦྱོར་བ་གདོན་མི་ཟ་ན། ནོངས་པའི་དྲི་མ་རྣམ་པར་སྦྱང་
ཆོག་གམ་མི་ཆོག །འོན་ཀྱང་རྙེད་ས་བུར་ཤིང་མེ་ཏོག་སོགས་ལས་ཀྱང་། ཚོལ་དཀའ་ཉི་ཚེ་
བ་ཚེར་ཤིང་ལ་སྦྲང་རྩིའི་བཅུད་ལེན་མཛད་པར་དགྱེས་ཚེ། ལྗགས་ལ་ཚེར་མ་ཟུག་ནས་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རྩོད་ལན་གནང་འཕྲོར་གསུང་སྐད་སྨྲ་མི་ཤེས་པ་བྱ་ཚོད་བྱེད་ཚོད་མེད་པའི་ངང་དུ་ལོ་མང་
མ་ཟད། ཚེ་རབས་དུ་མར་ལུས་ཉེན་ཆེ་བས་ཐུགས་གཟོན་ངེས་པར་མཛད་དུ་གསོལ།
འདི་ལ་ནི་དེ་ལྟའི་ཚུལ་དང་མི་ལྡན་ཞིང་། ལྟག་ཆོད་མཐའ་ཡས་པ་
མཆིས་ན་ཡང་ཇི་ལྟར་གྲགས་ཅན་འདོད་པ་བཀག་པས་མུ་སྟེགས་བྱེད་རྣམས་ཁེགས་པའི་རིགས་པ་བཞིན་དུ་འདིར་ཡང་
བསྙད་པར་བྱ་སྟེ། ཞེས་གནང་བ། ལྟག་ཆོད་མཐའ་ཡས་པ་མཆིས་ན། དེ་དག་ཕྱིར་སུན་དབྱུང་
བས་ཆོག་མོད། བོད་སྐད་བརྡ་སྤྲོད་པར་གྲངས་ཅན་བྱེད་ཀྱི་གྲུབ་མཐའི་དགག་གཞག་རྒྱབ་
ཁུར་དུ་བསྣམས་ལུགས་ཀྱིས་བོད་པས་ཡོས་ཕྱུར་མཉམ་དུ་ཟ་བ་ན་རོང་པས་དེ་ལ་སི་པཎ་
སྒོག་བཙོང་ཡང་མཉམ་བསྲེས་ཟ་རུང་སྙམ་པ་དང་འདྲ་སྟེ། ཟན་གོང་ཁ་རུ་འཛུད་པ་ལ་
ལྟག་ལམ་བསྐོར་མི་དགོས་སོ། །དིང་སང་གྲངས་ཅན་བྱེད་ཀྱི་འདོད་པ་འགོག་མཁན་དེ་ལ།
མཆོག་གསུམ་སྐྱབས་ཡུལ་ཡིན་པར་ངོ་མི་ཤེས་པ་ཞིག་མི་ཁའི་རྫ་ས་ཆ་ལྟ་བུར་སུམ་རྟགས་
རྩོད་པའི་ཐབས་དང་ལྟོ་བཅོས་ལ་དགོས་ཀྱི་ཡོད་པ་ནི་མིན་ལས་ཆེ། རྩོད་ཡིག་འདིར་ཁེག་
པ་ལ་ཁེགས་པ་དང་། རིག་པ་ལ་རིགས་པ་གསུང་ལུགས་འདིས། ཕག་པ་ལ་ཕགས་པ་དང་།
ཐུག་པ་ལ་ཐུགས་པ་ཞེས་སུ་ཐལ་བས་བོད་སྐད་དང་འགལ་ངེས་མངོན་སུམ་གཟིགས་
གསལ་འདི་ག་སྟེ། རིག་པ་དང་རིགས་པའི་བརྡ་འཆད་གང་ཐོབ་ཁོ་བོས་གཤམ་དུ་འཆད་
རྒྱུ་ཡང་། གནས་སྐབས་རིང་བོད་སྐད་དང་བོད་ཡིག་གི་གཟུགས་སྦྱོར་ཀློག །བརྡ་དག་
སོགས་ཀུན་དང་མཐུན་པ་རང་ཐོག་ནས་བརྡ་ལོན་འཁྱོལ་ཐུབ་པ་ཞིག་ངེས་པར་སྦྱོང་མཛོད་
ལ༑ དེ་མཚམས་ནས་ཡུལ་གངས་ཅན་པའི་བརྡ་སྤྲོད་སུམ་རྟགས་ཀྱི་བགྲོ་གླེང་འདི་བོད་
མཁས་སྔ་རབས་པ་ལྟར་བོད་ཡུལ་རང་སྐད་རང་གི་སྟེང་ནས་མཛད་ན་འོས་པའི་ཚོད་དུ་
སྣང་སྟེ། གང་ཞེ་ན། འཕགས་པ་ལྷས་ཀྱང་། ཇི་ལྟར་ཀླ་ཀློ་སྐད་གཞན་གྱིས། །བཟུང་བར་
མི་ནུས་དེ་བཞིན་དུ། །འཇིག་རྟེན་པ་ཡིས་མ་གཏོགས་པ། །འཇིག་རྟེན་བཟུང་བར་ནུས་མ་
འ98-



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ཡིན། །ཞེས་གསུངས་པ་ལྟར་རོ།། །།
སྤྱི་དོན་གཉིས་པ་རྩོད་ཡིག་དངོས་དོན་གྱི་ཕེབས་སྒོ་དང༌། དེའི་ཞུ་ལན་མ་བུ་ཟུང་
འབྲེལ་ལ་དོན་ཚན་ཉི་ཤུ་རྩ་གཉིས་སུ་དབྱེ་བའི་ཚུར་གནང་རྩོད་དོན་དང་པོར། དེ་ཡང་། ཁྱེད་ཀྱི་
འཐད་པའི་དཔེར། ཤིང་མཁན་གྱི་སྟ་རེས་ལྕང་ར་རུ་ཤིང་བཅད་ཅེས་བཀོད་ནས་ཤིང་མཁན་བྱེད་སྒྲ་གཏན་ནས་འགོག་པ་ནི་
རྩ་བ་དང་འགལ་ཏེ། ཤིང་མཁན་བྱེད་པ་པོར་ཁྱེད་ཀྱང་འདོད་ལ་དེ་ལྟ་ན་གསུམ་པ་འཐོབ་པ་རྩ་བ་ནས་གསུངས་པས་སོ། །
ཞེས་གནང་བའི་ལན་ནི། གཟིགས་འོས་ཁྱེད་ཀྱི་ཞེས་པ་འདིར། །བྱེད་སྒྲ་ཆད་པ་མི་
གཟིགས་པར། །མེད་ལ་ཡོད་དང་མ་འགལ་འགལ། །གསུང་ནུས་ཞལ་ཤོབ་མ་ལགས་
སམ། །འོ་ན་སུམ་རྟགས་རྩ་བ་རུ། །ཤིང་མཁན་ཟེར་བའི་མིང་མེད་པར། །དེ་ལ་བྱེད་
འགོག་རྩ་འགལ་རྫུན། །ཁྱེད་རང་མིན་པ་སུ་ཡིས་སྨྲ། །བོད་ལུགས་ཤིང་མཁན་བདག་བྱེད་
པོ༑ ༑རྩོད་མེད་རྣམ་དབྱེ་དང་པོ་དེ། །དང་པོ་ཡིན་ཁུངས་མ་བཤད་ན། །ད་དུང་གླེན་པ་ཨུ་
ཚུགས་འཚོང་། །ཤིང་མཁན་སོགས་ལ་གསུམ་པ་ཙམ། །མ་ཟད་རྣམ་དབྱེ་རིས་མེད་ཐོབ། །
དེ་ཡང་ཐོབ་ལུགས་འདི་ལྟ་སྟེ། །ཤིང་མཁན་རྣམ་དབྱེ་དང་པོ་ཉིད། །ཤིང་མཁན་ཉིད་ལ་ལོ་
རྒྱུས་དྲིས། །ཤིང་མཁན་ཉིད་ཀྱི་ཤིང་སྡོང་བཅད། །ཤིང་མཁན་ཉིད་ལ་བསིལ་གྲིབ་བཏང་། །
ཤིང་མཁན་ཉིད་ནས་ཐིག་ཤིང་བླངས། །ཤིང་མཁན་ཉིད་ཀྱི་སྟ་རེ་ནོ། །ཤིང་མཁན་ཉིད་ལ་
རིག་པ་ཡོད། །ཀྭ་ཡེ་ཤིང་བཟོ་མཁན་ལྟ་བུ། །ཐུ་མིའི་བཞེད་སྲོལ་དེ་ལྟར་ཡིན། །ངེད་ཀྱི་
ཤིང་མཁན་ཡིག་མཁན་སོགས། །རྣམས་དབྱེ་དང་པོར་འདོད་པའི་དཔེ། །མིག་ལྡན་ཉིན་
མོ་གཟུགས་དབྱིབས་ལ། །མངོན་སུམ་དཔྱོད་པའི་རྗེས་སུ་འགྲོ། །ཁྱེད་ཀྱི་ཤིང་མཁན་རྫ་
མཁན་སོགས། །རྣམ་དབྱེ་གསུམ་པར་འདོད་པའི་དཔེ། །ནམ་སྲོད་དམུས་ལོང་ལག་སྦྲེལ་
ནས། །གཅིག་རྗེས་གཅིག་ནོན་གཡངས་མཆོངས་འདྲ། །རྩ་བར་ཤིང་མཁན་གཏན་མེད་
ཀྱང་། །གསུམ་པ་ཐོབ་པ་རྩ་བ་ནས། །གསུངས་པས་སོ་ཞེས་རྫུན་ཡིན་མིན། །རྩ་བར་ལྟོས་
༤99~



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དང་ཀུན་གྱིས་ཤེས། །མོ་གཤམ་བུ་དང་རི་བོང་རྭར། །མཚར་སྡུག་རྣོ་རྟུལ་བརྗོད་པ་དང་། །
ཁྱེད་ཀྱི་རྩོད་དོན་དང་པོ་ལ། །ཁྱད་པར་ཡོད་པ་ངས་མ་མཐོང་། །གསུངས་པ་ཞེས་བྱར་འདྲི་
དགོས་ཀྱང་། །གསུང་པ་ཞེས་འདིའང་སྒྲ་ལོག་གོ །བླ་དྭགས་སྤངས་པའི་ཆོས་དངོས་ལས། །
རྣམ་དབྱེ་ཐོབ་ཐང་མི་སྲིད་ཀྱང་། །རོང་པས་བོད་སྐད་བརྡ་སྤྲོད་དུས། །གཟུ་ལུམ་རང་
རྟགས་རྗེས་ངན་ཡིན། །ཤིང་མཁན་འདུ་བྱེད་བྱེད་པོ་དང་། །སྔོ་སྨན་རྟག་ངུ་གཅིག་པར་
འཛིན། །དེ་བཞིན་འཕགས་པ་ཤིང་ཀུན་དང་། །རླུང་སྨན་ཤིང་ཀུན་གཅིག་པར་ལྟ། །མན་
ངག་རྣམ་དབྱེའི་ས་བཅད་དུ། །ནང་གསེས་བྱེད་པ་པོ་ལ་གཉིས། །འདུ་བྱེད་ལས་ཀྱི་བྱེད་པོ་
དང༌། །སྒྲས་ཟིན་གསུམ་པའི་བྱེད་པོ་སོགས། །གསུངས་པའི་དགོངས་དོན་མི་རྟོགས་པར། །
རོང་ཕྲུག་བོད་དུ་བབ་ཅོལ་སྨྲ། །བོད་བརྡ་སེངྒེའི་གཡུ་རལ་ལ། །རོང་རྟགས་སྤྲེའུའི་ལག་
རྩེད་དཔེ། །ཀུ་རེ་ཡིན་ཀྱང་དྲགས་སྐྱོན་ཙམ། །ལོ་པཎ་སྔ་ཕྱི་ཐམས་ཅད་ཀྱིས། །བྱང་
ཁམས་སྐད་དུ་མོན་སྐད་དུ། །རོང་པའི་སྐད་དུ་མ་གསུངས་པར། །བོད་སྐད་དུ་ཞེས་
གསུངས་པ་ལྟར། །ཆོས་རྗེ་བོད་མཁས་པ་ཡིས་ཀྱང་། །བོད་ཡུལ་སྐད་རིགས་མང་ཡང་
སྔོན། །ལོ་པཎ་རྣམས་ཀྱིས་བསྒྱུར་བྱའི་ཆོས། །གཏན་ལ་ཕབ་པའི་ཡུལ་མཐིལ་མིའི། །སྐད་
དུ་བསྒྱུར་ཅེས་གསུངས་པས་ན། །ཤེས་རབ་གསུམ་གྱི་མིག་སྒྲུབས་ཤིག །ཤིང་མཁན་སྟ་རེ་
རྟེན་བརྟེན་པའི། །འབྲེལ་སྒྲ་བསྡུས་པར་མི་གོ་ན། །ཁྱེད་ཀྱི་བརྡ་སྤྲོད་རྗེས་ངན་དེ། །སྲོལ་
གྱིས་ཟོས་པའི་ཕོ་ལོང་འདྲ། །ཤིང་མཁན་སྟ་རེ་འདི་གཉིས་ཀ །གསུམ་པའི་བྱེད་པ་པོ་ཡིན་
ན༑ ༑བཅད་པའི་བྱ་བ་གཅིག་ཉིད་ལ། །བྱེད་པོ་གཉིས་དགོས་ཐལ་བར་འགྱུར། །བྱ་བ་
གཅིག་ལ་བྱེད་པོ་གཉིས། །སྦྱོར་སྲོལ་བརྡ་སྤྲོད་གང་དུ་མཐོང་། །ཤིང་མཁན་ཁོ་རང་འདིའི་
བྱེད་པོར། །འདོད་ན་གསུམ་པའི་བྱེད་སྒྲ་དང་། །སྟ་རེའི་དགོས་དོན་ཅི་ལ་ཡོད། །བསམ་པ་
ཙམ་གྱིས་ཤིང་ཆོད་ཕྱིར། །བྱ་བྱེད་ལས་གསུམ་དགོས་མེད་ཐལ། །སྟ་རེ་ཁོ་རང་འདིའི་བྱེད་
1 0)



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ། །
པོར། །འདོད་ན་ལྡན་མིན་འདུ་བྱེད་དང་། །བེམ་པོ་རྣམས་ཀྱང་བྱེད་པོར་ཐལ། །བྱེད་པོ་
འཚམས་ཚིགས་མེད་དེའི་ཕྱིར། །ཤིང་མཁན་རང་ཡང་དགོས་མེད་ཐལ། །སུམ་རྟགས་
མཁན་པོ་མཛད་སྔས་ན། །སྤུས་མདོག་སྟོན་ལུགས་འདི་རང་ཡོང་། །ཁྱེད་ཀྱིས་བྱེད་སྒྲ་ཞེས་
པ་དང་། །གསུམ་པ་གཅིག་པར་ལྟ་བའང་རྫོ་བ། །བྱེད་སྒྲ་ཞེས་པ་འབྲེལ་སྒྲ་ལ། །རྗེས་
འཇུག་བཅུ་པ་སྦྱར་དེ་ཡིན། །འདི་ཉིད་ཐོབ་ཚུལ་གསུམ་ཡིན་ཏེ། །བེམ་ཤེས་དངོས་དང་
ཤེས་ཆར་བསྡུ། །གསུམ་པ་རྣམ་དབྱེར་འདོད་དགོས་ཏེ། །མན་ངག་ནམ་དབྱེ་གསུམ་པའི་
སྐབས། །ས་བཅད་ལྔ་དང་ནང་གསེས་ཀྱི། །དབྱེ་བ་ཡོད་པ་དེ་ཐམས་ཅད། །ཐོབ་པར་ཐལ་
བས་འགལ་འདུ་འོ། །དེ་མིན་ཁྱེད་ཀྱི་འོལ་ཚོད་ཀྱི། །གསུམ་པ་མོ་སྟོན་ཕག་མགོ་དེ། །རྗེས་
འཇུག་གསུམ་པར་གོ་ཕྱོགས་ཕྱིར། །གངས་ཅན་བརྡ་ཡི་བྱེད་སྒྲ་ལ། །ད་ཡིད་ཐོབ་འདྲའི་
དོགས་ངན་སློང་། །མ་འགལ་འགལ་དང་མི་ཐོབ་ཐོབ། །མ་གསུངས་གསུངས་ཚུལ་རྫུན་
མཚང་རྡོལ། །རྩོད་པོ་སོ་ཐར་རིགས་ཡིན་ན། །རྩ་བཞིའི་ཕྱོགས་གཅིག་རླུང་ལ་བསྐུར། །
ཁྱེད་ཀྱིས་རྩོད་དོན་དང་པོ་ལ། །རྫུན་གཏམ་བཀོད་པ་ད་མཁྱེན་ནམ། །རྣམ་བཤད་རི་
དྭགས་རྔ་མ་བསྟན། །རྫོབ་རྟགས་བོང་ཤ་རུལ་པ་འཚོང་། །བོད་པས་ཟ་བའི་སྲོལ་མེད་ཀྱང༌། །
རོང་དུ་ཚོད་སྡོར་ཨེ་ཉན་གཟིགས། །འགག་དོན་བོད་བརྡ་མ་འཕྲོད་གོང་། །འོལ་ཚོད་
བསུན་འབྱིན་དཔའ་ཐལ་སྐྱོན། །
དོན་གཉིས་པར་ཡང་རྩོད་ཡིག་ཏུ། །ལོ་པཎ་གྱི་འགྱུར་དང་མང་འགལ་ཏེ། ཚད་མ་རྣམ་འགྲེལ་ལས།
དེ་ཡིས་སོས་ཟིན་བཅད་ལས་ཀྱང་། ཞེས་གནང་བའི་ལན་ནི། ལོ་པཎ་འགྱུར་མང་སུས་འགལ་དེ། །
རྩ་འགྲེལ་གོ་དོན་བསྡུར་ན་ཤེས། །སྤྱི་མཐུན་ཆུ་ཡང་ཡི་དྭགས་ཀྱིས། །རྣག་ཁྲག་མཐོང་བ་
སྐལ་ངན་སྐྱོན། །ཆོས་ཀྱི་གྲགས་པས་རྩ་བ་རུ། །དེ་ཡི་སོས་ཟིན་ཞེས་པ་ལས། །དེ་ཡིས་
གསུངས་པ་མེད་པའི་ཕྱིར། །སློབ་དཔོན་ལྷ་དབང་བློས་མཛད་པའི། །ལེའུ་གཉིས་པའི་
~ 101 -



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འགྲེལ་པར་ཡང་། །དེའི་སོས་ཟིན་བཅད་པ་ལས་ཀྱང་། །ཞེས་དང་ལུས་ལ་ཁྱབ་པའི་དུག །
སྐྱེས་བུ་ཤི་བའི་སོས་ཟིན་པའི། །ཞེས་གསུངས་རྩ་འགྲེལ་གཉིས་ཀ་རུ། །འབྲེལ་སྒྲ་མ་
གཏོགས་བྱེད་སྒྲ་མེད། །སློབ་དཔོན་ཤཱཀ་བློའི་འགྲེལ་པར་ཡང་། དེའི་སོས་བཟུང་བ་
བཅད་པ་ལས། །ཞེས་འདི་དྲུག་པའི་བསྡུ་བ་འོ། །ཞེས་གསུངས་འདི་ཡང་མི་མཐོང་ན། །འི་
ཡིར་བསྡུས་མིན་ཀུན་ལ་དྲིས། །སྐྱེས་བུ་ཤི་བའི་སོས་ཟིན་ནི། །མ་ཤིའི་གོང་དུ་ཟིན་པའི་
བརྡ། །སྐྱེས་བུའི་སོ་ཞེས་བྱ་བ་ནི། །རྟེན་དང་བརྟེན་པའི་འབྲེལ་སྒྲ་ཡིན། །གལ་ཏེ་ཁྱེད་ཀྱི་
ལོག་ཤེས་ལ། །དེ་ཡིས་ཞེས་སུ་འདོད་གྱུར་ན། །དེ་ཞེས་ཐ་སྙད་འདས་མ་ཐག །སྐྱེས་བུ་ཤི་
བ་དེ་ལ་འཇུག །ཡིས་ཞེས་བྱེད་སྒྲ་འདི་ཉིད་ནི། །ཟིན་པའི་བྱ་བར་སྦྱོར་བ་སྟེ། །ཤི་ཟིན་རོ་
དེས་ཟིན་པ་ལ། །རོ་ལ་སྣང་བ་མེད་པའི་ཕྱིར། །སོས་ཟིན་ཞེས་པ་སྟོང་སྒྲར་ཐལ། །དེ་ནི་
ཚད་མ་རྣམ་འགྲེལ་གཞུང་། །དཀྲུག་པའི་སྟ་གོན་མ་ཡིན་ནམ། །ཡང་ན་ཁྱེད་རང་དཔོན་
སློབ་ལ། །རོ་ལངས་ཕྲད་པ་ཡིན་ལས་ཆེ། །བྱེད་འབྲེལ་བགྲོ་གླེང་བརྡ་འཆད་ནས། །རོ་
སྒྲུང་ཐོན་པ་ཡ་མཚན་ལ། །མ་འགལ་འགལ་དང་མེད་ལ་ཡོད། །མ་དག་ཡུས་ཆེའི་རྫུན་
མིན་ན། །སྤྱན་གྱི་རྡུ་མ་ལེགས་བཀྲུས་ཏེ། །རྩ་འགྲེལ་ཡོངས་ལ་གཟིགས་ན་མཁྱེན། །ཡང་
བསྐྱར་རྫུན་བསྡེབས་དྲན་རྒྱལ། །ལེགས་བཤད་ཡོད་པ་ངས་མ་གོ། །རྨོངས་ཚོད་དཔེ་ཤིག་
དཔོན་སློབ་ལས། །གཏི་མུག་འབྱུང་བ་ཆོས་ཉིད་ཡིན། །བོད་བརྡ་མཁྱེན་རུང་མ་མཁྱེན་
རུང༌། །ཆོས་ལ་སེལ་འཇུག་མ་མཛོད་ཅིག །འགག་དོན་རྣམ་དབྱེ་དྲུག་གསུམ་གྱི། །བརྡར་
ཤ་མ་ཆོད་ཧོལ་རྒྱུགས་སྐྱོན། །
དོན་གསུམ་པར། ཡང་རྩོད་ཡིག་ཏུ། ཞེས་དང་། གཞན་དུ་ལྷས་བྱིན་གྱིས་སེན་མོས་ཀླང་ཆེན་བསད་དོ།
།ཞེས་འབྱུང་ངོ་། །ཞེས་གནང་བའི་ལན་ནི། གངས་ཅན་བརྡ་སྤྲོད་ཚད་འཛིན་དེ། །སུམ་རྟགས་
སྒྲ་ནས་དཔྱད་དགོས་ན། །གཞན་དུ་ཡི་གེར་འཁོད་ཚད་ལ། །ཆ་འཇོག་ཚད་འཛིན་སུ་ཡིས་
1tj2ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
བྱེད། །དཔེར་ན་འཛམ་བུའི་གླིང་ཆེན་འདིར། །བོད་ཡིག་འབྲི་ཤེས་བསམ་འདས་ཀྱང་། །
བརྡ་སྤྲོད་གཏུགས་ས་སུམ་རྟགས་ལས། །གཞུང་གཞན་སུས་ཀྱང་འདོད་མ་ཡིན། །འོ་ན་
གླང་ཆེན་ལྷས་བྱིན་གྱིས། །བསད་པ་གཅིག་དང་སེན་མོ་ཡིས། །བསད་པ་གཅིག་བཅས་
གཉིས་སྲིད་དམ། །མེད་ན་འགལ་རྟགས་དེ་གས་ཤེས། །བྱེད་པོའི་ས་བཅད་གསུམ་པ་རུ། །
བྱེད་སྒྲ་འཇུག་ཚུལ་གསལ་ན་ཡང་། །བྱ་མེད་བྱེད་སྒྲ་ཉིས་སྦྲེལ་ནི། །སུམ་རྟགས་ཁྲིད་དང་
རྒྱབ་འགལ་ཡིན། །ཁྱེད་དང་པཎ་ཆེན་སི་ཏུ་ཡང་། །རྒྱབ་འགལ་སོང་བ་མི་མཁྱེན་ན། །མུ་
ཕྲེང་དོན་བདུན་མདུན་གཉིས་པར། །གཉིས་ཀར་གསུམ་པ་འཇུག་ན་ཡང་། །གཙོ་དང་
ཕལ་བའི་དབྱེ་བ་ཡོད། །བྱེ་བྲག་ཤེས་དགོས་གསུངས་མོད་ཀྱང་། །མུན་པ་ཅན་ཚོས་དབྱེ་མ་
ཤེས། །བྱེད་སྒྲ་ཉིས་སྦྲེལ་མཉམ་སྦྱོར་ན། །གཙོ་ཕལ་བྱེ་བྲག་སུ་ལ་དབྱེ། །སུམ་རྟགས་
ལག་ཁྲིད་དགོངས་དོན་དུ། །བོད་བརྡ་སྤྲོད་སྐབས་ལྷས་བྱིན་གྱི། །སེན་མོ་ཞེས་པ་འདི་ཉིད་
ལ༑ ༑བྱ་བ་མེད་ཕྱིར་ཡན་ལག་དང་། །ཡན་ལདག་ཅན་འབྲེལ་དྲུག་སྒྲར་བཞེད། །འདི་
ཉིད་འབྲེལ་སྒྲའི་དཔེ་ཡིན་མིན། །སུམ་རྟགས་ཤེས་སོ་ཅོག་ལ་དྲིས། །སེན་མོས་བསད་ཅེས་
བྱ་བ་ནི། །བྱེད་པས་བསད་པ་དངོས་གསལ་ཏེ། །བྱེད་པོ་དོན་ལ་གོ་དགོས་བརྡ། །ཤེས་
པའི་ཆ་ཤས་བྱེད་པར་བཞེད། །འདི་ལ་གཙོ་ཕལ་དབྱེ་བའི་ཚེ། །རྣམ་དབྱེའམ་ཕྲད་ཀྱིས་
མཚམས་ཆོད་དགོས། །དཔེར་ན་དགེ་སློང་ལྷས་བྱིན་གྱིས། །གླང་ཆེན་སེན་མོས་བསད་ལྟ་
བུ༑ ༑ལུགས་འདི་བརྡ་སྤྲོད་གཞུང་ལའང་གྲགས། །སུམ་རྟགས་ལྟར་ནའང་བརྗོད་བདེའི་
ལུགས། །གཙོ་ཕལ་བྱེ་བྲག་མ་ཤེས་འགའ། །ཐེ་ཚོམ་གཅོད་རྒྱུར་ཐེ་ཚོམ་ལངས། །བརྗོད་
པ་མི་བདེ་ནན་གྱིས་སྦྱར། །དགོས་མེད་འཛོག་སྦྱོར་ཆེད་དུ་བཟོས། །མི་མགོ་བསྐོར་བས་
རང་མགོ་འཁོར། །སྙིགས་མའི་རང་རྟགས་ཡི་རེ་མུག །བོད་མཁས་རྗེ་བཙུན་དངུལ་ཆུ་
བས། །ཉེ་འགྱངས་གང་དུ་བྱ་བ་ཞིག །བྱས་ན་གསུམ་པ་བྱེད་སྒྲ་ཏེ། །གསུངས་འདི་རྣམ་
བར {{13ག



ཀAL
ཐུན་མོང་རིག་མཛོད་ལས། བོད་ཀྱི་བརྡ་སྤྱོད་ཕྱོགས་བསྒྲིགས་པོད་བཅུ་གཉིས་པ།
དབྱེའི་ས་བཅད་དང་། །ཞལ་ལུང་ལག་ཁྲིད་མཐུན་པའི་གསུང་། །ངོ་མཚར་ཆེ་ན་འདི་
རིགས་ཆེ། །དེ་འབྲེལ་དབུ་མ་རྩ་བར་ཡང་། །སྐྱེ་བའི་སྐྱེ་བས་ཞེས་པ་ལས། །སྐྱེ་བས་རྩ་
བས་གསུངས་པ་མེད། །དེ་བཞིན་ཀུན་མཁྱེན་ཙོང་ཁ་པས། །བླ་མའི་དྲིན་གྱིས་མཐོང་བའི་
ཚེ༑ ༑ཞེས་དང་རྒྱལ་ཚབ་རིན་པོ་ཆེས། །ཆོས་ཀྱི་འཁོར་ལོས་འདོད་རྒུར་དབང་སྒྱུར་བ། །
ཞེས་དང་མཁས་གྲུབ་རིན་པོ་ཆེས། །རྒྱལ་མཚོའི་དཔེ་ཡིས་ཉེས་བར་མཚོན། །ཞེས་སོགས་
ས་བཅད་ལག་ཁྲིད་བཞིན། །སྒྲ་དོན་དངོས་གསལ་དོན་ཐོབ་ཚུལ། །བྱེད་འབྲེལ་རྣམ་
གཞག་སྟངས་ཕྱེ་ནས། །བྱེད་སྒྲ་བྱེད་པར་སྦྱར་འདི་རྣམས། །གསུང་རབ་བརྡ་ལ་བསམ་
འདས་ཕྱིར། །འཇམ་མགོན་ཡབ་སྲས་རྣམ་གསུམ་ཡང་། ། མ་དག་པ་རུ་ཁས་ལེན་ནམ། །
སྔ་བྱ་ཡིན་ཀྱང་སྔས་སྐྱོན་ཙམ། །ཡང་ན་བོད་འདིར་སུམ་རྟགས་དང་། །ཁྱེད་ཀྱི་གཞན་
གཞུང་དར་གང་སྔ། །སུམ་རྟགས་སྔ་ན་ཐུ་མི་ཡིས། །བོད་ཡིག་སྡེབ་དག་བརྩམས་པ་དེའི། །
ལུགས་དང་འགལ་བ་འདི་ཆོག་གམ། །གཞན་གཞུང་དེ་ཉིད་དར་སྔ་ན། །མོན་ནམ་ཀླ་ཀློའི་
ལུགས་ཤིག་སྟེ། །ཁྱེད་ལ་ལོག་པའི་ཤེས་བྱར་ཐོབ། །ཐུ་མིའུ་སྔོན་དུ་དར་བ་ལ། །དེ་དུས་
བོད་ལ་ཡི་གེ་མེད། །ཁྱེད་ཀྱི་གཞན་གཞུང་དཔེར་བླངས་ཏེ། །སུམ་རྟགས་བརྩམས་པ་ག་
ལ་ཡིན། །བོད་ཡིག་བརྡ་དག་རྩོམ་མཁན་དེ། །ཐུ་མི་ཡིན་གྱི་ཀླ་ཀློ་མིན། །བྱེད་པ་པོ་དང་
བྱེད་པ་ཞེས། །དབྱེ་བ་ཡོད་པ་མི་མཁྱེན་ན། །ཞལ་འཕངས་དང་ནི་སྦས་དོན་གྱི། །ནང་
གསེས་ཐོབ་ཚུལ་ཅིའི་ཕྱིར་མཁྱེན། །ཁྱེད་ཀྱི་ཀློང་ཆེན་ཀ་ཀླུང་འདི། །བོད་ཀྱི་གསར་རྙིང་
བརྡ་ལ་མེད། །མོན་པའི་ལུགས་སམ་ཕྱུགས་རྫིའི་ལུགས། །དེ་མིན་ཁྱེད་ལ་སུ་ཡིས་
བསླབས། །འབྱུང་ངོ་ཞེས་འདིའང་མ་འོངས་དུས། །བྱེད་འབྲེལ་མཚམས་ཚིགས་མི་མཁྱེན་
ཀྱང་། །གཞན་སུན་འབྱིན་ནུས་གདོང་ཚན་ཅན། །གླང་ཆེན་ཀ་ཀླུང་འདྲི་བ་ཞིག །འབྱུང་ངོ་
ཞེས་པའི་ལུང་བསྟན་འདྲ། །འགག་དོན་བྱེད་འབྲེལ་དཔེར་བརྗོད་ཀྱི། །ལག་ཁྲིད་ཕྱག་
ང 104མ་



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
བཞེས་མེད་པའི་སྐྱོན། །
ཡང་རྩོད་ཡིག་ཏུ། འོ་ན་རང་གི་ལག་གིས་གསོར་བྱེད་པ། ཞེས་པ་ཇི་ལྟར་འབྲེལ་ཞེ་ན་སྐད་
དོད་ཀྱི་ཆ་མ་འཚལ་ཡང་དྲུག་པ་གཙོ་བོར་སྟོན་པའོ། །ཞེས་གནང་བའི་ལན་ནི། ཀྱེ་ཧུད་རང་གི་ལག་པ་
དང༌། །གསོར་བྱེད་རྡོ་རྗེ་འབྲེལ་བ་ལ། །མེར་བསྲེགས་རྩི་སྦྱོར་བྱེད་དགོས་ན། །དེ་འདྲ་
ཁྱེད་ཀྱིས་སྲན་ཚུགས་སམ། །ཚིག་དོན་རྒྱ་ཆེར་བཀྲལ་འགྲེལ་ལ། །ག་འགྲེལ་ཡིན་གྱི་བ་
འབྲེལ་མིན། །རོང་པ་ཕན་ཚུན་ལས་འབྲེལ་ལ། །བ་འབྲེལ་ཡིན་པས་ཐ་དད་ཕྱིར། །
འགྲེལ་པ་དང་ནི་འབྲེལ་པ་གཉིས། །གཅིག་པར་འཁྲུལ་པའང་རང་མཚང་ངོ༌། །ཁྱེད་ཀྱི་
ཕྱག་ན་སྐད་དོད་ཀྱི། །ཆ་དེ་མེད་ཀྱང་ཡ་ཡོད་དམ། །སྐད་དོད་ཆ་མ་འཚལ་དགོས་རྒྱུར། །
འབྲེལ་སྒྲ་ལྷགས་པས་ཉིས་འགྲོར་གི། །དྲུག་སྒྲ་མ་ཕྱེད་སྣང་བ་སྐྱོ། །འདི་ཡང་བོད་སྐད་མ་
མཁྱེན་སྐྱོན། །གཙོ་བོར་བཏོན་ལ་བས་འཕུལ་ཐོབ། །བདག་གཞན་ཚང་བའི་འདས་སྒྲ་
ཡིན། །ཉིད་ནི་སྤུས་ཚད་སྟོན་པོ་འམ། །སྟོན་བྱེད་འདྲི་བ་ངོ་མཚར་ཆེ། །འདི་ཡང་བོད་སྐད་
མ་མཁྱེན་སྐྱོན། །སྐད་དོད་ཆ་མེད་བརྗོད་བཞིན་དུ། །དྲུག་པ་གཙོར་བཏོན་ལུགས་འགལ་
ཚིག །མིན་ན་བྱེད་སྒྲ་འབྲེལ་སྒྲ་བཞིན། །སོ་སོར་བསྟན་པ་དོན་མེད་འགྱུར། །སྲིན་བྱའི་
རྫུན་དེ་ཁྱེད་ལ་མཛེས། །རྣམ་དབྱེ་གསུམ་པ་གཙོར་བཏོན་ན། །དྲུག་པ་ཁྱད་བསད་མིན་ན་
གང་། །དེ་མཚུངས་དྲུག་པ་གཙོར་བཏོན་ན། །གསུམ་པ་ཁྱད་བསད་མངོན་སུམ་གྲུབ། །ཐུ་
མིའི་སུམ་རྟགས་དགོངས་དོན་ལ། །རྣམ་དབྱེ་གསུམ་དྲུག་ཁྱད་པར་ནི། །སྒྲ་ནི་བཅུ་པ་
འཇུག་མི་འཇུག །དོན་ནི་བྱ་བར་སྦྱོར་མི་སྦྱོར། །དགོས་པ་ལས་དང་འབྲེལ་མ་འབྲེལ། །ས་
བཅད་སྒྲ་དོན་ཐ་དད་ལ། །བྱེད་འབྲེལ་རྣམ་གཞག་ཁྱད་བསད་དེ། །བབ་ཅོལ་གཙོ་བོར་
བཏོན་ཞེ་ན། །སྙོན་ཧམ་གདོང་ཚན་སུ་ཆེ་ལ། །རོང་པས་མཁས་པ་ཟེར་རམ་ཅི། །རང་
གིས་བརྡ་དོན་མ་འཕྲོད་རིགས། །དྲན་རྒྱས་གཙོར་བཏོན་གསུང་ཆོག་ན། །ཁྱེད་ཀྱང་གཟི་
ལ 1 (}5ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཡུ་སོག་ཀོང་ཐོགས། །དགེ་སྐོས་ཆོས་ཁྲིམས་སར་ཕེབས་ལ། །རྣ་རྒྱན་གཙོ་བོར་བཏོན་
པ་འོ། །གསུང་དང་བདག་རྐྱེན་ཐོབ་སོང་ངམ། །སྤ་རྒྱུག་གང་ཉོ་ངེད་ཀྱིས་ལྟ། །དེ་འདྲ་ཅུང་
ཟད་མི་ནུས་ན། །ཆོས་པའི་ཆས་ལ་དབྱེར་མེད་ཕྱིར། །དཀར་ཆས་གཙོ་བོར་བཏོན་ཏོ་
བཞེས། །ཤམ་ཐབས་དཀར་པོ་དཀྲིས་ནས་སུ། །གདན་སའི་གྲྭ་རུ་ཞུགས་ཆོག་གམ། །ཁྱེད་
ཀྱིས་གསུང་སྟངས་འདི་ལྟར་ན། །གཞུང་མང་གསན་གཟིགས་ངོ་མཚར་ཡང་། །ང་མིན་
གཞན་ཡང་འཇིགས་པ་སྐྱེ། །འགག་དོན་རྣམ་དབྱེའི་ས་བཅད་ཙམ། །མ་གཟིགས་གང་དྲན་
གསུངས་ཐལ་སྐྱོན། །
དོན་ལྔ་པར། ཡང་རྩོད་ཡིག་ཏུ། སྟ་རེ་གཅོད་བྱེད་དུ་འདོད་ཀྱང་གཅོད་པར་ཁས་མི་ལེན་པ་ཐལ་ཆེ་སྟེ་དེ་ལ་
བྱེད་སྒྲ་ཐོབ་པ་མངོན་སུམ་གྱིས་གྲུབ་པ་དེ་ལྟ་ན། བྱེད་པ་པོ་རུ་ཤེས་པར་བྱ། ཞེས་པ་དང་དངོས་འགལ་དུ་སྣང་བའི་ཕྱིར་རོ། །
ཞེས་གནང་བའི་ལན་ནི། བོད་ལུགས་སུམ་རྟགས་བརྡ་སྤྲོད་སྐབས། །མིང་གི་མངོན་བརྗོད་
དགོངས་དོན་ལྟར། །གཅོད་བྱེད་སྟ་རེ་གཅོད་པོ་མིར། །འཆད་ཀྱང་སྟ་རེ་གཅོད་པ་པོར། །
འདོད་པ་མཐའ་མཚམས་ཕྱུགས་རྫིའི་རྟགས། །བླུན་པོས་ཀྱང་ནི་མི་སྨྲ་བའི། །བརྡ་ལོག་
འདི་འདྲ་དྲན་རྒྱུ་ཨང་། །སྟ་རེ་ཐོ་བའི་རྡུང་བའི་ཚེ། །གཅོད་པོ་ཐོ་བས་རྡུང་རུང་ངམ། །སྟ་རེ་
སོལ་མེར་སྲེག་པའི་སྐབས། །ཤིང་མཁན་སྲེག་པ་ཁྱེད་མཐོང་ངམ། །བྱེད་སྒྲ་ཐོབ་ལུགས་
བྱེད་པ་པོའི། །ས་བཅད་གསུམ་པ་ཆ་མེད་བཞིན། །དེ་ལ་བྱེད་སྒྲ་ཐོབ་པ་ནི། །མངོན་སུམ་
གྲུབ་ཅེས་ཡི་རེ་མུག །བྱེད་སྒྲ་དག་གི་འཇུག་ཚུལ་ནི། །བཤད་ཁྲིད་ལུགས་ལ་མི་སྣང་ཡང་། །
ཞལ་ལུང་ལག་ཁྲིད་ཁུངས་ལྡན་དུ། །རགས་པར་གང་ཟག་ཤེས་ཆ་དང་། །བེམ་པོའི་བྱེད་པ་
གསུམ་དུ་དབྱེ། །ཕྲ་ཞིབ་རིགས་བྱ་ཡོན་ཏན་སོགས། །བསམ་མི་ཁྱབ་ལ་འཇུག་ཚུལ་ལྟར། །
སློབ་དཔོན་བི་དྷ་རས་ཀྱང་། །རྣམ་དབྱེའི་ས་བཅད་གསུམ་པ་རུ། །བྱེད་པ་པོ་ཡི་ས་བསྟན་
སྐབས། །དེ་ཡང་ལྡོག་པ་མི་འདྲ་བ། །དུ་མར་འགྱུར་ཞེས་གསུངས་པ་ནི། །འཕྲལ་གྱི་བྱ་བ་
༤ 1tj6



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
བྱེད་པ་དང་། །མི་མཐུན་ཕྱོགས་སྤོངས་ཡོན་ཏན་ཐོབ། །ཕན་ཚུན་འགྲན་ཞིང་སྟབས་འགྱེད་
པ༑ ༑རྒྱུ་ལ་སོགས་པའི་རྐྱེན་བཞི་དང༌། །རྒྱུ་མཐུན་པ་སོགས་འབྲས་བུ་བཞི། །ཁྲལ་འབྲས་
ལ་སོགས་རྣམ་ལྔར་འགྱུར། །གསུམ་པའི་སྐབས་འདིར་སྤྲོས་ན་ནི། །བསམ་གྱིས་མི་ཁྱབ་
གསུངས་པ་ཡང་། །ཁྱེད་ཀྱིས་མ་གསན་མ་གཟིགས་ན། །འགྲོ་བའི་དཔལ་མགོན་ཀླུ་སྒྲུབ་
དེས། །རྟོག་གེ་ཤེས་པའི་ང་རྒྱལ་གྱིས། །གང་ཞིག་རྩོད་པར་མངོན་འདོད་པ། །གསུངས་པ་
ཁྱེད་ཀྱི་སྐལ་པར་ཐོབ། །བྱེད་པ་པོ་རུ་ཤེས་པར་བྱ། །གསུངས་དེའང་རྣམ་དབྱེ་གསུམ་པ་
འམ། །བྱེད་པོའི་སར་གིས་གསུངས་པ་ལས། །འབྲེལ་སྒྲར་བཅུ་པ་སྦྱར་ཚད་ཀུན། །གང་
ཟག་བྱེད་པ་པོ་ཁོ་ནར། །འགྱུར་ཞེས་ཐུ་མིས་གསུངས་པ་མིན། །གསུངས་ན་བྱེད་པོ་གང་
ཡིན་ལས། །ཤེས་པའི་ཆ་ཤས་བྱེད་པ་དང༌། །བེམ་པོའི་བྱེད་པར་གཏོགས་ཚད་ལ། །བྱེད་
སྒྲ་ཐོས་པ་དངོས་འགལ་ཕྱིར། །མདོ་རྒྱུད་བསྟན་བཅོས་བོད་སྐད་བརྡ། །ཀུན་དང་རྒྱབ་
འགལ་འགྲོ་བའི་གཞུང་། །མཁན་པོ་ཐུ་མིས་ག་ལ་གསུངས། །མན་ངག་རྣམ་དབྱེ་གསུམ་
པ་ལ། །བྱེད་པ་པོ་ཡི་ས་ཞེས་ཟེར། །རྩ་ཤེའི་རབ་བྱེད་ཉེར་བཞི་པར། །བྱེད་པ་པོ་དང་བྱེད་
དང་བྱ། །གསུངས་འདི་ཁྱེད་ཀྱི་ཕྲག་པ་རུ། །གསེར་གྱི་གཉའ་ཤིང་ལྟར་ལྕི་ཡང་། །ལས་
དབང་ཡིན་གྱི་བཅོས་སུ་མེད། །བྱེད་པ་པོ་ལ་བལྟོས་པའི་ལས། །གསུམ་པ་ཡིན་གྱི་གཉིས་
པ་མིན། །བྱ་བ་གཞི་ལ་བལྟོས་པའི་ལས། །གཉིས་པ་ཡིན་གྱིས་གསུམ་པ་མིན། །འདི་དག་
མཐུན་སྦྱར་དཔེར་བརྗོད་ཀྱི། །ཁོངས་ནས་བདག་གཞན་དུས་གསུམ་དབྱེ། །ཅི་ཕྱིར་འཇུག་
གི་ཞལ་ལུང་སྐབས། །རང་ལུགས་མན་ངག་ལག་ཁྲིད་ལ། །དཔེར་བརྗོད་བསྡུས་པ་འབྲིང་
དང་རྒྱས། །གསུང་དུ་གྲགས་པའི་དང་པོའི་དཔེར། །མིག་གིས་གཟུགས་ལ་ལྟ་ལྟ་བུ། །
གཉིས་པར་སྨན་པས་ནད་པ་ལ། །སྨན་དཔྱད་བྱས་པ་ལྟ་བུ་དང་། །གསུམ་པར་ལས་མིའི་
གཟོར་བ་ཡིས། །ཞིང་ཁར་བཙས་མ་བརྔས་ལྟ་བུ། །འདི་དག་རྣམས་ལ་མན་ངག་གིས། །
ལ 107ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བརྡ་སྤྲོད་ལུགས་གསུམ་དང་པོའི་བརྡར། །མིག་ནི་ལྟ་བྱེད་བྱེད་པ་སྟེ། །མཁན་པོ་སེམས་
ཡིན་བྱེད་པ་པོ། །གིས་ནི་ཤེས་ཆའི་བྱེད་སྒྲ་ཡིན། །བྱེད་པ་དངོས་གསལ་བརྡ་འཆད་དེ། །
མཁན་པོ་དོན་ལ་གོ་དགོས་བརྡ། །གཟུགས་ནི་རྣམ་དབྱེ་དང་པོ་སྟེ། །ལ་ནི་ལ་དོན་སྒྲ་དྲུག་
པ༑ ༑ལ་སྒྲ་གཟུགས་ལ་སྦྱར་བ་དེས། །གཟུགས་ནི་བྱ་བའི་ཡུལ་དུ་གྲུབ། །ལྟ་ནི་བྱ་བྱེད་
ཚིག་འགྱུར་ཏེ། །དོན་ལ་བྱ་བ་ཟིན་པའི་བརྡ། །འབྲིང་རྒྱས་གཉིས་ཀྱང་མཁས་ལ་དྲིས། །
འདི་རུ་ཡི་གེ་མང་བས་འཇིགས། །འདི་རིགས་བོད་མཁས་སྔ་རབས་པའི། །ལག་ཁྲིད་མན་
ངག་བརྡ་སྤྲོད་ལུགས། །ཐུ་མིས་འདོམས་ལྡོག་བརྡར་བསྟན་ཀྱང་། །བཤད་ཁྲིད་ལུགས་སུ་
དབྱེ་སྲོལ་ཕྲ། །དབུས་གཙང་དཔེ་ཁྲོམ་འཆོར་མོད་ཀྱང་། །མན་ངག་མཁས་དང་དམ་པར་
རག །སུམ་རྟགས་བོད་ཁམས་ཡོངས་ཁྱབ་ཀྱང་། །བརྡ་འཆད་བོད་མཐིལ་སྐད་ལ་རག །
ཐམས་ཅད་པར་དང་དཔེར་ཡོད་ན། །སློབ་དཔོན་ཟུར་དུ་བསྟེན་ཅི་དགོས། །ཀློག་ཤེས་
ཙམ་གྱིས་བརྡ་ཤེས་འགྱུར། །ཞལ་ཤེས་མྱོང་ཁྲིད་སྟོང་གཏམ་མོ། །དཔེར་ན་ཡིད་བཞིན་
ནོར་བུ་ཡང༌། །ཀུན་ལ་ཡོད་ན་ངོ་མཚར་ཆུང་། །མཁས་བླུན་ཐུན་མོང་སྤྱོད་ཡུལ་ན། །
མཁས་པ་ཞེས་བྱ་སུ་ལ་འདོགས། །དངོས་འགལ་སུ་ཡིན་ད་མཁྱེན་ནམ། །བེམ་ཤེས་
གཅིག་འཁྲུལ་ར་འཕྲོད་དམ། །སྒྲ་ཐོབ་དང་ནི་དོན་ཐོབ་ཀྱི། །རྣམ་གཞག་ཁྲིད་ལ་རྨོངས་པ་
རྣམས། །བེམ་ཤེས་བྱེད་པ་བྱེད་པོ་ཡང་། །གཅིག་པར་འདོད་པའི་མུ་ཅོར་སྨྲ། །འདི་ཙམ་
དབྱེ་བའང་མི་མཁྱེན་ན། །ཁྲོམ་དུ་ཤ་ལ་མཛུབ་བཙུགས་ཏེ། །བསོད་པོ་འདི་རུ་ཤོག་
གསུངས་དང་། །གྲི་ཞིག་སླེབ་བམ་མི་ཞིག་སླེབས། །གཟིགས་ན་དེ་དུས་བོད་སྐད་མཁྱེན། །
དེས་ཀྱང་མཁྱེན་པར་མ་གྱུར་ན། །ཉེ་དུས་ཤིང་སྡོང་བཅད་ཤུལ་དུ། །བྱོན་ལ་ཤུལ་དེར་
མཛུབ་བཙུགས་ཏེ། །གཅོད་པོ་འདི་རུ་ཤོག་གསུངས་ཤིག །སྟ་རེ་ཡོང་དང་ཤིང་མཁན་ཡོང་། །
དེས་མཁྱེན་དེ་མིན་མདའ་བསྣུན་གྱིས། །བྱོལ་སོང་འཇིག་རྟེན་མི་གོ་ཇི་ལྟར་བྱ། །ཞེས་
1(]8.



རྩོད་ཡིག་རང་སྐྱེས་རིང་ཟའི་རྩོད་ལན་འཛད་མེད་ཅིག་གི་ཐུམ་བུ།
གསུང་ཐོག་ཏུ་བབས་པ་སྟེ། །ད་རེས་སྐུ་ཚེ་འདི་ཉིད་ལ། །བོད་བརྡ་མཁྱེན་རྒྱུའི་རེ་ཐག་
ཆོད། །རྒྱ་གར་པཎ་ཆེན་ཤྲཱི་སིང་ཧས། །པ་གོར་བེ་རོ་ཙ་ན་ལ། །ནམ་ཞིག་བོད་དུ་འབོག་
འཆོལ་གྱིས། །སློབ་དཔོན་རྣམས་ཀྱི་སྙན་བརྒྱུད་ཆད། །ཡིག་ནག་དཔེར་བལྟས་ཆོས་ཉིད་
དོན། །འཕང་བའི་དུས་འོང་གསུངས་པ་དེའི། །སྔོན་འགྲོར་ཆས་པ་ཅུང་མིན་སྙམ། །འགག་
དོན་བེམ་ཤེས་མ་ཕྱེད་པ། །མན་ངག་ལག་ཁྲིད་བྲལ་བའིའ་སྐྱོན། །
དོན་དྲུག་པར། ཡང་རྩོད་ཡིག་ཏུ། ལྕང་ར་བྱ་ཡུལ་ཁོ་ནར་ཁས་འཆེས་པའང་འཐད་པ་མ་ཡིན་ཏེ། དེ་
ཤིང་བཅད་པའི་གནས་སམ་གཞི་ཡིན་གྱི་བཅད་པའི་ཡུལ་ལྕང་ར་མིན་ཞིང༌། ཞེས་གནང་བའི་ལན་ནི། ཤིང་
སྡོང་བཅད་སའི་ལྕང་ར་དེ། །བཅད་པའི་ཡུལ་དུ་མི་འཐད་ན། །སྔོན་བྱོན་བོད་མཁས་
བཞེད་པ་འགར། །ཕྱག་ཡུལ་ལྷ་ལ་བཙལ་བྱ་ཕྱག །བལྟ་ཡུལ་གཟུགས་ལ་ལྟ་བྱ་དབྱིབས། །
འགྲོ་ཡུལ་ཤར་ལ་འགྲོ་བྱ་དོན། །གྲགས་ལྟར་པཎ་ཆེན་སི་ཏུས་ཀྱང་། །མུ་ཕྲེང་དོན་བདུན་
མདུན་གསུམ་པར། །ལྷ་ལ་ཕྱག་འཚལ་གཟུགས་ལ་བལྟ། །ཤར་དུ་འགྲོ་བལྟའི་ལྷ་
གཟུགས་ཤར། །བྱ་ཡུལ་ཡིན་པར་ར་སྤྲོད་པ། །དེ་ཡང་ཁྱེད་ཀྱིས་མི་འཐད་ན། །ཁྱེད་དང་
པཎ་ཆེན་སི་ཏུ་ཡང་། །རྒྱབ་འགལ་སོང་འདིར་ངོ་རེ་ཚ། །ཤིང་སྡོང་ལྕང་རར་བཅད་བཞིན་
དུ༑ ༑བཅད་ཡུལ་ལྕང་ར་མིན་སྨྲ་ན། །སྐྱབས་སུ་འགྲོ་སའི་མཆོག་གསུམ་ཡང་། །ཁྱེད་ཀྱི་
སྐྱབས་ཡུལ་ག་ལ་ཡིན། །འོ་ན་གོང་གསལ་གྲངས་ཅན་དང་། །བྱེད་རྣམས་ཁེགས་པའི་
རིགས་སྨྲ་གང་། །ཁྱེད་རང་མུ་སྟེགས་མངོན་སུམ་གྱི། །གཏན་ཚིགས་འདི་ལ་བཅོས་ཅི་
ཡོད། །མཆོག་གསུམ་ཕྱག་ཡུལ་མཆོད་ཡུལ་དང༌། །སྐྱབས་ཡུལ་ཡིན་པ་མི་འདོད་ན། །སྟོང་
ལྟའི་སྤྲོས་བྲལ་གྱ་ཚོམ་ཅན། །ཚུ་རོལ་མཛེས་པའི་སྐལ་བཟང་འཕྲོག །དཔལ་སིས་མུ་ཏིག་
ཕྲེང་མཛེས་སུ། །བོད་མཁས་སྔ་མའི་རྗེས་འབྲངས་ཏེ། །བྱ་ཡུལ་བསྒྲུབ་པའི་དཔེར་བརྗོད་
ལ༑ ༑བསྐྱིལ་བྱའི་རྫིང་དང་བརྟེན་བྱའི་ཡུལ། །བལྟམ་བྱའི་གནས་དང་བཙོག་བྱའི་མཆིག །
1()9



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གསུངས་སོགས་ཁྱེད་ཀྱིས་མ་མཐོང་ངམ། །བཞེས་རྗེས་སྙེག་པོའི་རྫོབ་རྟགས་ལ། །རྫིང་དུ་
འབབ་ཆུ་མི་བསྐྱིལ་ལམ། །ལྕང་རར་ལྕང་མ་མི་བརྟེན་ནམ། །བདེ་བར་གཤེགས་པ་ཟས་
གཙང་སྲས། །ལུམྦིའི་གནས་སུ་མ་བལྟམས་སམ། །མཆིག་ཏུ་རུས་པ་མི་བཙོག་གམ། །
འདི་ཡང་ཁྱེད་ཀྱིས་མི་འཐད་ན། །ཁྱེད་ཀྱི་བྱ་ཡུལ་གཏི་མུག་གོ །འོ་ན་ལྕང་ར་ཤར་དུ་བཞག །
ནུབ་ཏུ་ལྕང་གཅོད་བྱེད་སྙམ་ན། །འདི་འདྲའི་རིགས་ལ་བོད་པས་ནི། །འདྲེ་ཤར་གླུད་ནུབ་
ཟེར་བ་ཡིན། །ཁྱེད་ཀྱིས་ལྕང་ར་ཤིང་བཅད་པའི། །གནས་སམ་གཞི་རུ་ངོས་བླངས་པ། །དེ་
ཁ་འདེབས་གཅོད་བྱ་ཡུལ་སྟེ། །བོད་སྐད་བརྡ་དོན་མ་འཕྲོད་སྐྱོན། །བོད་བརྡར་བྱ་བ་གཞི་
ཡི་ལས། །བསྒྲུབ་ས་དེ་ལ་བྱ་ཡུལ་ཟེར། །བསྒྲུབ་རྒྱུའམ་བྱ་གཞིའི་ངོ་བོ་ལ། །བསྒྲུབ་ཡུལ་
མི་ཟེར་བསྒྲུབ་བྱ་ཟེར། །ཁྱེད་ཀྱི་སུམ་རྟགས་རོང་ལུགས་ལ། །ལྕང་གཅོད་བྱ་ཡུལ་ལྕང་ར་
མིན། །ལན་ཚྭ་འདོན་ཡུལ་ཚྭ་ཁ་མིན། །བཟོ་ལས་བྱ་ཡུལ་བཟོ་ཁང་མིན། །སོ་ནམ་བྱ་ཡུལ་
ཞིང་སྟེང་མིན། །སྣག་ཚ་ལུག་ཡུལ་སྣག་བུམ་མིན། །ཡི་གེ་འདྲི་ཡུལ་ཤོག་བུ་མིན། །ལྷ་ཆོས་
བྱ་ཡུལ་དགོན་པ་མིན། །ཉོ་ཚོང་བྱ་ཡུལ་ཚོང་འདུས་མིན། །མཆོད་པ་འབུལ་ཡུལ་རྟེན་
གསུམ་མིན། །སྐྱབས་སུ་འགྲོ་ཡུལ་མཆོག་གསུམ་མིན། །སྦྱིན་གཏོང་བྱ་ཡུལ་དབུལ་ཕོངས་
མིན། །སྙམ་ན་སུམ་རྟགས་གཅམ་བཞག་སྟེ། །ཕལ་ཚིག་གོ་བརྡའང་འཕྲོད་པར་དཀའ། །
འཇིག་རྟེན་ཡོང་གྲགས་དང་འགལ་ན། །བསྟན་བཅོས་ཟེར་ཡང་རྫུན་དུ་གདའ། །བྱ་ཡུལ་
བྱ་རྒྱུ་མི་ཕྱེད་པའི། །དུས་དབང་སུམ་རྟགས་མཁན་པོ་འགས། །རྫོབ་རྟགས་རྗེས་ངན་ཞོག་
ལུགས་ལ། །ཇ་ཐུག་ལུག་ཡུལ་ཕོར་པ་དང་། །དཀར་ཡོལ་ཡིན་པའང་མི་མཁྱེན་ན། །
བཟའ་བཏུང་ལོངས་སུ་སྤྱོད་ཡུལ་ཡང་། །ཞལ་དུ་ཡིན་པ་མཁྱེན་དཀའ་འོ། །འགག་དོན་ཅི་
ཕྱིར་འཇུག་གཞུང་གི །དཔེར་བརྗོད་བརྡར་ཤ་མ་ཆོད་སྐྱོན། །
ཀྱང་སྐབས་འགར་བུམ་པར་ཆུ་བླུགས་ལྟ་བུ་བུམ་པར་ཆུ་བརྟེན་
ལ 1 1()



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
པའི་ནས་བདུན་པ་དང་། བླུགས་པའི་བྱ་བ་བྱུང་བའི་ཆ་ནས་གཉིས་པ་འཇུག་པའང་ཡོད་པས་སྐབས་ཀྱིས་དབྱེ་ཤེས་པར་བྱའོ། །
ཞེས་གནང་བའི་ལན་ནི། ཐུ་མིས་གཞུང་དུ་རྣམ་དབྱེ་བརྒྱད། །འདྲེས་མེད་སོ་སོར་གསུངས་
མོད་ཀྱང་། །ཁྱེད་ཀྱི་ཐུན་མིན་ལེགས་བཤད་ལ། །བདུན་གཉིས་ཆ་ནས་འདྲེས་གྱུར་ན། །
གཞུང་དོན་རྣམ་དབྱེ་བརྒྱད་ཀྱི་སྟེང་། །ཆ་འདྲེས་གཅིག་བཅས་དགུ་རུ་ཐལ། །མི་སྲིད་དགུ་
སྲིད་ཁྱེད་ཀྱི་རྒྱན། །རྣམ་དབྱེ་བདུན་པ་གཉིས་པ་ཙམ། །སོ་སོར་དབྱེ་བ་མི་མཁྱེན་ན། །ཆ་
འདྲེས་སྨྲ་བའི་སུམ་རྟགས་དེ། །ཟོལ་ཚོང་དག་གི་རྗེས་སུ་འགྲོ། །སྐབས་འགར་བདུན་པས་
གཉིས་པར་བརྫུས། །བོད་འགྲེལ་ཆམས་འབེབས་སུན་འབྱིན་མཛད། །སྐབས་འགར་
གཉིས་པས་བདུན་པར་བརྫུས། །ནང་ཁྲོམ་འདོན་པ་མིན་ལས་ཆེ། །འདི་འདྲའི་དཔོན་
སློབ་རྣམ་དཔྱོད་ཨང་། །ཐུ་མིའི་སུམ་རྟགས་སྦྱོང་བ་ལ། །ཐེ་ཚོམ་སློབ་ཀྱང་ག་ལ་དགོས། །
བྱ་ཡུལ་སྐྱེལ་ཁུངས་མ་འཁྱོལ་མཚམས། །བདུན་གཉིས་རྣམ་དབྱེར་ཞལ་གཡོལ་བ། །མིན་
ན་ཁྱེད་ལ་བདུན་པ་དང་། །གཉིས་པའི་ཆ་ཚོམ་སུ་ཡིས་དྲིས། །རྣ་བ་ཆེ་ཆུང་དྲིས་པའི་ལན། །
རྭ་ཅོ་རིང་ཐུང་སྨྲ་དང་འདྲ། །བུམ་པར་ཆུ་བླུག་ཅེས་དགོས་རྒྱུར། །བླུགས་ཞེས་ས་མཐའ་
སྦྱར་སྐྱོན་གྱིས། །སྒྲ་མཚུངས་རླུགས་པ་སྐྱུགས་པར་འཇུག །སྡེབ་སྦྱོར་རིལ་བ་སྤྱི་བླུགས་
དང༌། །རྒྱལ་ཐབས་སྤྱི་བླུགས་མཚུངས་ན་ཡང་། །རིལ་བ་སྤྱི་བླུགས་བྱ་མ་བུམ། །རྒྱལ་
ཐབས་སྤྱི་བླུགས་བྱིབས་བྱུགས་བརྡ། །སྣོད་དུ་བླུགས་པའི་སྒྲར་མི་འཇུག །དཔེར་ན་ཕྱུག་
ནག་གཟིག་ཅེས་པ། །ཕྱུག་པོ་ནག་པོ་གཅན་གཟན་གཟིག །འདི་ལའང་ཡང་འཇུག་ས་
ཐལ་ན། །དུད་འགྲོ་ཕྱུགས་དང་ནགས་ཚལ་དང་། །སྤྱན་གྱིས་གཟིགས་པར་གོ་ལོག་འགྲོ། །
འགག་དོན་བོད་ཀྱི་སྐད་བརྡ་དང་། །མཐུན་པའི་སྦྱོར་ཀློག་མ་ཤེས་སྐྱོན། །སྐབས་ཀྱིས་དབྱེ་
ཤེས་ཞེས་འདི་ཡང་། །སྒྲ་དོན་གཉིས་ཀ་སྐྱོན་ཅན་ཏེ། །གངས་ཅན་ལུགས་ལྟར་བརྡ་སྤྲོད་
ན། །རྣམ་དབྱེ་གཉིས་བདུན་འདི་སྐབས་ཀྱི། །དབྱེ་བ་ཤེས་པར་བྱ་ཞེས་ཀྱང༌། །ཁྱེད་ཀྱིས་
] 11༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཅུ་པ་སྦྱར་བ་དེས། །སྐབས་དེར་བེམ་པོའི་བྱེད་པར་ཐལ། །ཀྱིས་ཞེས་བྱེད་སྒྲ་འདི་ཉིད་
ནི༑ ༑དབྱེ་བའི་བྱ་བར་སྦྱོར་བ་སྟེ། །དེས་ན་རིན་པོ་ཆེ་སྐབས་ཀྱིས། །ཤེལ་སོགས་གཅོད་
ལུགས་དབྱེ་ཞེས་གོ །འདི་ཡང་བོད་སྐད་མ་ཤེས་སྐྱོན། །རྣམ་དབྱེ་བདུན་པ་གཉིས་པ་ཙམ། །
སོ་སོར་དབྱེ་ལུགས་མི་མཁྱེན་པར། །ཐེམ་ཚོམ་དཔེ་ངན་འཇོག་དགོས་ན། །དེ་འདྲའི་སུམ་
རྟགས་སུ་ལ་མཁོ། །སུམ་རྟགས་ཐེ་ཚོམ་སེལ་བྱེད་ལས། །ཐེ་ཚོམ་སློང་བའི་གཞུང་ལུགས་
མིན། །ཐེ་ཚོམ་ཞེས་པ་རྩ་ཉོན་ཏེ། །སྤང་བྱ་ཡིན་གྱི་བླང་བྱ་མིན། །ཁྱེད་ཀྱི་ལུགས་ལ་བདུན་
གཉིས་ཀྱང་། །སྐབས་ཀྱིས་དབྱེ་བ་ཤེས་དགོས་ན། །རྣམ་དབྱེ་བདུན་གཉིས་ཁེར་གཙང་
ཞིག །བཙལ་ཀྱང་ཁྱེད་ལ་རྙེད་མི་སྲིད། །ཅི་ཕྱིར་ཁྱེད་བཞེད་གཉིས་པ་ཡིས། །དཔེར་
བརྗོད་ཤར་ཕྱོགས་སུ་འགྲོ་ཡང་། །ཤར་ཕྱོགས་ལམ་ལ་རྐང་པ་གཉིས། །བརྟེན་པའི་ཆ་
ནས་བདུན་པ་དང༌། །ཆོས་སྲིད་བྱ་གཞག་གང་ཡང་རུང་། །དོན་གཉེར་ཆེད་དུ་བཞི་པ་དང་། །
འགྲོ་བའི་བྱ་བྱེད་བྱུང་ཆ་ནས། །གཉིས་པར་ཐལ་ལོ་ཞེས་ཞུས་ན། །ཁྱེད་ལ་སྐྱོང་ནུས་
ལྗགས་ཡོད་དམ། །བུམ་པར་ཆུ་བླུག་ཅེས་པ་ནི། །ཤེར་བཟང་ས་བཅད་ལུགས་ལྟར་ན། །
ཡུལ་སྒྲ་དངོས་བྱ་བཞི་ཚང་བའི། །ཚིག་དོན་མངོན་སུམ་བརྡ་སྤྲོད་དེ། །རྩོད་མེད་གཉིས་པ་
ཁོ་ན་ཡིན། །ཆུ་བརྟེན་པ་ཡི་ཆ་ཞེས་པ། །དཔེར་བརྗོད་གཞི་ལ་མེད་བཞིན་དུ། །ཉིང་
འཁྲུལ་འོག་འགྱུའི་ཐལ་ཆ་ཞིག །མིན་ན་ད་དུང་བདུན་གཉིས་སྟེང་། །ཆུ་ནི་ཁྲུས་བྱའི་ཆེད་
ཡིན་ཕྱིར། །བཞི་པ་འཇུག་པའང་ཡོད་གསུངས་ན། །ཁྱེད་བཞེད་ལུགས་ལ་ཤིན་ཏུ་མཛེས། །
མགོ་འཐོམ་འགའ་རེའི་དཔེར་བརྗོད་ཀྱིས། །གང་འབྲེལ་ཐེ་ཚོམ་གནས་ལ་སྦྱར། །འགག་
དོན་བོད་འགྲེལ་ཆམ་འབེབས་ལས། །རྣམ་དབྱེའི་ས་མཚམས་མ་ཕྱེད་སྐྱོན། །
དོན་བརྒྱད་པར། །ཡང་རྩོད་ཡིག་ཏུ། བཅད་ཡུལ་དངོས་ནི་ཤིང་ཡིན་ཏེ། བཅད་པའི་བུ་བཤིང་ལ་བྱུང་གི། །
ལྕང་ར་ལ་བྱུང་བ་མིན་པའི་ཕྱིར་རོ། །ཞེས་གནང་ལན་ནི། ཨ་ཁ་ཁ། བཅད་ཡུལ་དངོས་ནི་ཤིང་ཡིན་
མ 1 12



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ན༑ ༑ཁྱེད་ལ་བཅད་བྱའི་སྐུ་སྐལ་ཆད། །བཅད་ཡུལ་དང་ནི་བཅད་བྱ་གཉིས། །གཅིག་པར་
འཁྲུལ་འདི་བཞད་འཕྱ་འོ། །གཅོད་པོས་ཤིང་གཅོད་བྱ་ཡུལ་ནི། །ལྕང་རར་མ་ཕྱིན་ཤིང་མི་
རྙེད། །ལྕང་རའི་ལྡོག་དོན་ལྗོན་ཤིང་ཚོགས། །སྟ་རེས་མ་བཅད་ཤིང་མི་ཆོད། །གཅད་
བྱའམ་གཅད་རྒྱུ་ཤིང་ཡིན་ཀྱང་། །བཅད་ཡུལཤིང་ཡིན་སྨྲ་ནུས་མཁན། །ཆོས་སྲིད་ལོ་ཐོག་
འཇོམས་ཕྱིར་བོང་། །སུམ་རྟགས་གཟིག་ཤུན་བཀླུབས་པ་འདྲ། །ཡང་ན་ཤིང་ལ་གཙབ་
སྟན་བྱས། །རྐང་པ་བཅད་དམ་ལག་པ་བཅད། །མི་ཤེས་ཞབས་བྲོ་ཐལ་ཆེས་ན། །སྔོ་ལོ་
འཕྱར་བའི་རྣམ་གྲངས་མང་། །བྱ་ཡུལ་ལས་ལྡོག་ངོ་བོའི་དོན། །གར་འགྲོའི་དབྱེ་བ་མི་
ཆོད་པའི། །སུམ་རྟགས་མཁན་པོ་དྲན་རྒྱུ་ཨང་། །ཁྱེད་དང་པཎ་ཆེན་སི་ཏུ་ཡང་། །རྒྱབ་
འགལ་སོང་ངོ་རེ་ཚ། །ཤིང་བཅད་ཅེས་སུ་དགོས་རྒྱུ་ལ། །ཤིང་ལ་བཅད་ཅེས་གོ་ལོག་སྒྲ། །
ཅི་ཕྱིར་འཇུག་གི་དཔེར་བརྗོད་དང་། །རྒྱབ་འགལ་སོང་བ་མི་མཁྱེན་ནམ། །ཇི་ལྟར་ཤིང་ལ་
ཤིང་མཁན་གྱིས། །སྟ་རེ་འཕངས་བརྒྱབ་བུས་པ་ལས། །བཅད་པའི་སྒྲ་དོན་འཇུག་ཐབས་
མེད། །བདག་གཞན་དབྱེ་བའི་དཔེར་བརྗོད་མིན། །བྱེད་པོར་བལྟོས་པའི་ལས་གང་ཡིན། །
གསུམ་པ་ཡིན་པར་ཀུན་མཐུན་ཕྱིར། །བཅད་ཅེས་བྱ་བའི་སྒྲར་བརྟགས་ནས། །བོད་
ལུགས་བདག་གཞན་དུས་གསུམ་དབྱེ། །ལྕང་རར་ཤིང་བཅད་ཟེར་དགོས་ལ། །ཤིང་ལ་སྟ་
རེ་འཕངས་ཞེས་གོ །འཕངས་བརྒྱབ་བུས་པ་གསུམ་པོ་ནི། །བྱེད་པོར་བལྟོས་པའི་ལས་མ་
ཡིན། །བྱ་གཞིར་བལྟོས་པའི་ལས་ཡིན་ཕྱིར། །བདག་གཞན་དུས་གསུམ་ཇི་ལྟར་དབྱེ། །ད་
དུང་ཁོ་བོས་ར་སྤྲོད་བྱེད། །དཔེར་ན་ཆིབས་དཔོན་གྱི་ལག་པས། །རྟ་རར་རྟ་བཏགས་ལྟ་བུ་
ལ༑ ༑ངེད་ཀྱི་བྱ་ཡུལ་རྟ་ར་ཡིན། །གདག་བྱའམ་འདོགས་རྒྱུ་རྟ་ཉིད་ཡིན། །ཁྱེད་ནི་རྟ་ར་བྱ་
ཡུལ་དུ། །མ་འདོད་བྱ་ཡུལ་རྟར་འདོད་དེ། །བཏགས་པའི་བྱ་བ་རྟ་ལ་བྱུང་། །རྟ་རར་བྱུང་བ་
མིན་སྨྲའི་ཕྱིར། །རྟ་ལ་དྲིལ་བུ་མཐུར་ཐག་སོགས། །བཏགས་པ་ཉིད་ལས་འོས་མེད་དོ། །
འ 113ཀ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རྟ་རར་རྟ་བཏགས་ཟེར་དགོས་རྒྱུར། །རྟ་ལ་དྲིལ་བུ་མཐུར་ཐག་སོགས། །བཏགས་པར་གོ་
བའི་ཕྱིན་ཅི་ལོག །འདི་འདྲ་ཀླ་ཀློའི་ལུགས་མིན་ནམ། །བོད་པས་ཤར་ཁ་ནུབ་རྒྱག་ཟེར། །
ཁྱེད་ལ་བོད་བརྡ་སྤྱོད་མཁན་དེ། །བོད་ཀྱི་མཁས་པ་ག་ལ་ཡིན། །མཐའ་མིས་སུམ་རྟགས་
ཤེས་ཁུལ་ལ། །དབུ་འཁོར་བྱུང་བ་མ་ལགས་སམ། །ཡང་ན་སློབ་དཔོན་མ་བསྟེན་པར། །
དཔེ་ཚིག་ཁར་ཁྱེར་མ་ཐལ་ལམ། །བོད་མཁས་སྔ་མས་སྔགས་ཁྲིད་འགར། །བསྒྲལ་བར་
བྱ་སའི་བྲུབ་ཁུང་དང་། །བསྒྲལ་བར་བྱ་རྒྱུའི་ཉ་བོ་ལ། །སྣོད་མིན་བཀའ་ཡི་གསང་བའི་
ཕྱིར། །ས་དང་རྒྱུ་གཉིས་སྦས་དོན་མཛད། །བསྒྲལ་བྱའི་བྲུབ་ཁུང་ཞེས་པ་དང་། །བསྒྲལ་
བྱའི་ཉ་བོ་ཞེས་པའང་ཡོད། །འདི་རིགས་ཞལ་ཤེས་མན་ངག་ཕྱིར། །དམ་པའི་ཞལ་ལས་
དཔེ་ལ་མིན། །གཡམ་རྒྱུགས་ཐལ་ཆར་ཤོར་ཏ་རེ། །ཁྱེད་ཀྱི་བཅད་ཡུལ་ཤིང་ཡིན་ན། །
སྐྱབས་ཡུལ་ཡེཤེས་ཡིན་པར་ཐལ། །ཡེ་ཤེས་ཡུལ་ལ་སྣང་མིན་ཡང་། །ཁྱེད་ལ་ཡུལ་དུ་སྣང་
བ་འགལ། །འགྲོ་བའི་བྱ་བ་ཡེ་ཤེས་ལ། །བྱུང་གི་རྟེན་གསུམ་ལ་མིན་ན། །ཡེ་ཤེས་འདུས་
མ་བྱས་པ་ལ། །འདུས་བྱས་བྱ་བྱེད་འབྱུང་བ་འགལ། །མཆོད་ཡུལ་སྐྱབས་ཡུལ་ཕྱག་ཡུལ་
རྣམས། །སྤོང་ལ་མུ་སྟེགས་ཆད་ལྟ་ཟེར། །རྣམ་ཀུན་བོད་དུ་མི་སྲིད་ཀྱང་། །ད་རེས་རོང་
ནས་ལྷགས་པ་འདྲ། །ཁྱེད་ཀྱི་བཅད་ཡུལ་ཤིང་ཡིན་ན། །གཅད་བྱའམ་གཅད་རྒྱུ་མེད་དམ་
ཡོད། །མེད་ན་གཟིག་ཤུན་གསོབ་བརྡུངས་པས། །བོང་བུའི་ཝང་སྒྲ་ཐོན་པ་ཡིན། །ཡོད་ན་
ངོས་འཛིན་འདི་འོ་ཞེས། །ཁྱེད་ལ་སྨྲ་བའི་ལྗགས་ཡོད་དམ། །དེས་ན་གཅད་ཡུལ་གཅད་བྱ་
གཉིས། །གཅིག་པར་སྨྲ་བའི་མུ་ཅོར་ཅན། །སུམ་རྟགས་སྒྲ་དོན་སྨོས་ཅི་དགོས། །ཆོས་སྲིད་
བརྗོད་པ་ཀུན་དང་འགལ། །དེ་ཡང་འགལ་ལུགས་འདི་ལྟ་སྟེ། །གཅད་ཡུལ་གཅད་བྱ་
དབྱེར་མེད་ཕྱིར། །སྐྱབས་ཡུལ་ཡེ་ཤེས་དབྱེར་མེད་ཐལ། །བྲིས་འབུར་རྟེན་གསུམ་ལ་
བལྟོས་ན། །ཡེ་ཤེས་མི་རྟོག་ཡེ་ཤེས་ལ། །བལྟོས་ན་རྟེན་གསུམ་རྟག་པར་འགྱུར། །དགོན་
འ ] 14



རྩོད་ཡིག་རང་སྐྱེས་རོང་ཟའི་རྩོད་ལན་འཛད་མེད་ཅིག་གི་ཐུམ་བུ།
གནས་དགེ་འདུན་ཚོང་ར་དང་། །ཚོང་ཟོག་རྣམས་ཀྱང་གཅིག་པར་ཐལ། །དགེ་འདུན་
ཞབས་བསྐོར་མཛད་པའི་དུས། །དགོན་སྡེའང་སྐོར་བ་བྱེད་པར་ཐལ། །ཚོང་ཟོག་སྒམ་དུ་
བསྡུ་བ་ན། །ཚོང་རའང་སྒམ་དུ་བསྡུ་བར་ཐལ། །ཆོས་སྲིད་ལུགས་འགལ་བརྡ་སྤྲོད་མཁན། །
ཁྱེད་དང་འགྲོ་གླེང་མང་དྲགས་ན། །རྒྱལ་པོའི་ཁྲིམས་སར་ཐུག་ཉེ་སྟེ། །བདག་ནི་རང་ཚོད་
འཛིན་པར་མོས། །འཇམ་མགོན་ས་པཎ་ཆེན་པོས་ཀྱང་། །སངས་རྒྱས་དྲང་དོན་གྱིས་བྲིད་
ནས། །བདེན་པ་ཉིད་ལ་སྦྱོར་བར་མཛད། །མུ་སྟེགས་བདེན་པས་ཁ་བྲིད་ནས། །རྫུན་པ་
ཉིད་ལ་སྦྱོར་བར་བྱེད། །དེས་ན་བདག་ཅག་སངས་རྒྱས་ལ། །གུས་པའི་རྒྱུ་མཚན་དེ་ལྟར་
ཡིན། །དེ་བཞིན་གངས་ཅན་ལྗོངས་འདིར་ཡང་། །རྣམ་ཐར་བཟང་པོ་བསྟན་ནས་ནི། །
ལོག་པའི་ཆོས་ལ་སྦྱོར་མཐོང་ནས། །མུ་སྟེགས་ཆོས་བཞིན་ངེད་ཀྱིས་སྤངས། །ཞེས་
གསུངས་རྩོད་ཡིག་འདིར་དགོངས་པའི། །མ་འོངས་ལུང་བསྟན་ཡིན་པ་འདྲ། །དགག་དོན་
བྱ་བ་གཞི་ཡི་ལས། །བསྒྲུབ་ཡུལ་བསྒྲུབ་བྱ་མ་ཕྱེད་སྐྱོ། །
དོན་དགུ་པར། ཡང་རྩོད་ཡིག་ཏུ། ཤིང་ལ་གཉིས་པ་དངོས་སུ་མི་སྣང་བ་ནི་རྣམ་དབྱེ་བསྡུས་པའོ། །
ཞེས་གནང་བའི་ལན་ནི། བོད་སྐད་བརྡ་དང་རྒྱབ་འགལ་བའི། །དཔེ་ངན་འདི་འདྲ་དྲན་རྒྱུ་
ཨང༌། །སྣང་དང་མི་སྣང་བསྡུས་མ་བསྡུས། །འགལ་རྟགས་ཡིན་མིན་ར་སྤྲོད་བྱེད། །སུམ་
རྟགས་དོན་གྱི་བརྡ་སྤྲོད་དང་། །འབྲེལ་མེད་གཟུ་ལུམ་ནོར་ར་རེ། །གངས་ཅན་ལུགས་ཀྱི་
བརྡ་སྤྲོད་སྐབས། །ཤིང་ནི་རྣམ་དབྱེ་དང་པོ་སྟེ། །ལ་སྒྲ་སྦྱར་ན་གཉིས་བཞི་བདུན། །འཇུག་
ཕྱིར་འདི་ནི་བྱ་ཡུལ་ཡིན། །བཅད་ནི་བྱ་བ་གྲུབ་པའི་བརྡ། །གཅད་བྱ་གང་ཡིན་ཤེས་དགོས་
ཀྱང་། །བོད་སྐད་བརྡ་དོན་མ་འཕྲོད་ཅིང་། །སློབ་དཔོན་མ་བསྟེན་དཔེ་ཤིག་པ། །འགའ་རེ་
གཅད་བྱ་ངོ་མ་ཤེས། །ཤིང་ལ་འོལ་ཚོད་ལ་སྒྲ་སྦྱར། །ཤིང་ལ་བཅད་ཅེས་གཟུ་ལུམ་བཀོད། །
འགའ་རེས་ཧོལ་རྒྱུགས་དོན་ཐོབ་འདོད། །དངོས་སུ་མི་སྣང་བསྡུས་ཞེས་པ། །བྱུར་ལ་ངོ་སོ་
1 15.ན་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མ་ཡིན་ནམ། །འོ་ན་སུམ་རྟགས་བརྡ་སྤྲོད་སྐབས། །འདས་བྱར་ལ་སྒྲ་སྦྱོར་བ་འདི། །
འགལ་འདུའི་གཟུ་ལུམ་མ་ཡིན་ན། །དཔེར་ན་ཆུ་བཅད་ཤིང་བཅད་དང་། །སྐུ་བཅད་ཐག་
བཅད་སྲོག་བཅད་པ། །སོན་བཏབ་རྡོ་བཅད་ཆང་བཏུང་བར། །འབྲེལ་མེད་ལ་སྒྲ་ཐོབ་
སྙམ་ན། །ཆུ་ལ་བཅད་དང་ཤིང་ལ་བཅད། །ཟླ་ལ་བཅད་དང་ཐག་ལ་བཅད། །སྲོག་ལ་
བཅད་དང་སོན་ལ་བཏབ། །རྡོ་ལ་བཅག་དང་ཆང་ལ་བཏུང་། །ཟེར་བའི་ལུགས་སྲོལ་ཡོད་
མེད་དེ། །དབུས་གཙང་རུ་བཞིར་དྲིས་དང་ཤེས། །བོད་སྐད་ལུགས་ལ་མེད་པ་ལ། །འགལ་
འདུའི་བརྡ་འཆད་མུ་ཅོར་འདི། །ཁྲིམས་འགལ་མིན་ན་གང་ཡིན་སྨོས། །སྒྲ་དོན་གོ་ལོག་
སུམ་རྟགས་ཟོལ། །འདི་འདྲ་ཤེས་ལས་མཤེས་དགའ། །ལེགས་སྦྱར་ངོམ་ངོམས་མི་ཤེས་
ཏེ༑ ༑བོད་སྐད་མགོ་མཇུག་ཤེས་ཙམ་ལགས། །ཆུ་ལ་བཅད་ཅེས་བྱ་བ་ནི། །རྒྱུགས་ཆུ་
བཅད་པར་མི་གོ་སྟེ། །ཆུ་ལ་རྐྱལ་དང་ཟམ་པའམ། །རགས་ཀྱིས་བཅད་པ་ལྟ་བུར་གོ །
ཤིང་ལ་བཅད་ཅེས་བྱ་བ་ཡང་། །ལྗོན་ཤིང་བཅད་པར་མི་གོ་སྟེ། །ཤིང་ལ་བརྟེན་ས་བྱས་
ནས་ནི། །མཛུབ་མོ་ལ་སོགས་བཅད་པར་གོ །སྐུ་ཐག་སོགས་ཀྱང་དེ་བཞིན་ཤེས། །སོན་
ལ་ཆུ་སོགས་བཏབ་པར་གོ །རྡོ་ཆང་སོགས་ཀྱང་རིགས་འགྲེར་ཤེས། །ཤིང་ལ་གཉིས་པ་
དངོས་སྣང་མིན། །སྒྲ་དོན་ལོག་པ་དེ་མཁྱེན་ནམ། །ལྗོན་ཤིང་བཅད་པའི་སྒྲ་དོན་སྐབས། །
ཤིང་དང་བཅད་ཀྱི་བར་འདི་རུ། །ལ་སྒྲ་འགྲོ་ཁུངས་མེད་པ་ནི། །བོད་པ་ཀུན་གྱིས་ཤེས་
གསལ་ལ། །བསྡུ་རྒྱུའི་གཉིས་པ་གང་ནས་རྙེད། །བྱུང་ཁུངས་ཤོད་དང་དགོད་མོ་བྲོ། །ཁྱེད་
ཀྱིས་ཤིང་བཅད་བར་གྱི་ལ། །བསྡུས་པའི་ཚུལ་དེ་དཔེར་བཞག་ན། །མོ་གཤམ་བུ་ལ་འཇའ་
ཚོན་གོས། །བསྐོན་ཏེ་དགེ་ཕྲུག་རེ་འདོད་འདྲ། །མོ་གཤམ་ཡིན་ཕྱིར་བུ་མེད་བཞིན། །དགེ་
ཕྲུག་རེ་འདོད་དྲན་རྒྱུ་ཨང་། །ཁྱེད་ཀྱིས་རྣམ་དབྱེ་གཉིས་པ་ལ། །ས་བཅད་བཞི་ཡོད་མ་
མཁྱེན་པ། །ལ་སྒྲ་བསྡུབ་པའི་ལོ་རྒྱུས་ལ། །རྣམ་དབྱེ་བསྡུས་ཞེས་རྫོབ་རྟགས་སྟོན། །འོ་ན་
ལ 1 16ཀ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
རོང་ལ་རྒྱུག་ལྟ་བུར། །རྣམ་དབྱེ་ལྟ་ཞོག་ལ་སྒྲ་ཙམ། །བསྡུ་བར་རུང་ན་བསྡུ་མཛོད་དང་། །
རོང་རྒྱུག་ཅེས་པ་རྒྱུག་པར་གོ །སྤྱི་བརྟོལ་ཅན་ལ་ཕོག་པ་མང་། །ཡེ་ཤེས་དབང་པོ་ལྕེ་ཁྱི་
འབྲུག །བྲམ་ཟེ་ཨ་ནནྟ་སོགས་ཀྱི། །བརྡ་སྤྲོད་ལུགས་འགར་དང་པོ་ལ། །བདུན་པའི་དཔེ་
བཀོད་བརྒྱད་པར་ཡང་། །བེམ་པོར་ཀྱེ་ཞེས་སྦྱར་ལ་སོགས། །བོད་སྐད་བརྡ་དང་མི་མཐུན་
པ༑ ༑འདི་དང་འདི་འདྲའི་རིགས་གྱུར་རྣམས། །མངའ་བདག་ཁྲི་རལ་སྐུ་དུས་ཀྱང་། །
བཅོས་ཏེ་ཕྱིས་བསྡོམས་བཀས་བཅད་པ། །འདི་ཡང་ཁྱེད་ཀྱི་མ་གཟིགས་སམ། །རྒྱུ་དེས་
བོད་ཡུལ་རང་སྐད་ལུགས། །མཐུན་དང་མི་མཐུན་ཞུ་ཅི་དགོས། །འགལ་རྟགས་ཤིང་ལ་
བཅད་ཅེས་པའི། །རྗེས་ངན་འདི་ལ་གཟིགས་སུ་གསོལ། །འགག་དོན་བོད་བརྡ་མ་ཕྲོད་
གོང་། །གཟུ་ལུམ་དཔེར་བརྗོད་ཐལ་བའི་སྐྱོན། །
དོན་བཅུ་པར། ཡང་རྩོད་ཡིག་ཏུ། རྒྱུ་མཚན་དེས། བཀན་བྱའི་ལག་པ་བྱ་ཡུལ་དུ་མི་འདོད་པ་དང་།
ཞེས་གནང་བའི་ལན་ནི། འོ་ན་མུ་ཕྲེང་ང་གཅིག་པའི། །མདུན་ཕྲེང་གཉིས་པར་པཎ་སི་
ཡིས། །བྱ་ཡུལ་བསྒྲུབ་པའི་དཔེར་བརྗོད་དུ། །བཀན་བྱའི་ལག་པ་གསུངས་པ་དེ། །ཁྱེད་
ཀྱིས་མ་འདོད་དངོས་སུ་བཀག །ང་གསུམ་རྒྱབ་ཕྲེང་དྲུག་པ་རུ། །ག་ཡིས་བྱ་ཡུལ་བསྒྲུབ་
པའི་དཔེར། །གཅད་བྱའི་ཤིང་ཞེས་གསུངས་པ་དེ། །འདོད་ནས་ལོག་རྟོག་སྒྲུབ་བྱེད་བཀོད། །
བླུན་པོའི་རྣ་བར་གསེར་ཞེས་ཐོས། །རག་ལ་སྤོང་ལེན་བྱེད་དང་འདྲ། །པདྨ་རྡོ་རྗེར་རྒོལ་ལོ་
ཞེས། །པཎ་ཆེན་སི་ཏུའི་དཔེར་བརྗོད་ལ། །བཞེད་རྗེས་སྙེག་པོ་བསྟན་རྒྱན་གྱིས། །སྐྱོན་
བཙུགས་ར་སྤྲོད་ངོ་མཚར་ཆེ། །བསྒྲུབ་བྱའི་དོན་རྩ་མ་མཁྱེན་པར། །སྒྲུབ་བྱེད་ལོག་སྨྲའི་སྤྱི་
བརྟོལ་ཅན། །སྐུ་ར་ཆད་དམ་རླུང་གིས་སྐྲུན། །སྨྱོ་བ་རང་ནི་མིན་ལས་ཆེ། །ཁྱེད་ཀྱི་རྩོད་
ཡུལ་ཁོ་བོ་སྟེ། །པཎ་ཆེན་སི་ཏུ་ག་ལ་ཡིན། །ཁྱེད་ཀ་ནང་ཁྲོམ་འདོན་འདོད་ནས། །རྩོད་
ཡིག་འབད་ནས་བཏང་བ་འདྲ། །ད་ནི་དཔེར་བརྗོད་ལུགས་གཉིས་པོའི། །དགག་སྒྲུབ་ཐེར་
1 17



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འདོན་དུས་ལ་བབས། །བདེན་རྫུན་སུ་དང་སུ་རེད་ལྟ། །ཕན་ཚུན་དག་དཔང་ཇི་ལྟར་འཇོག །
ནགས་ཁུང་དོག་པོའི་བྱིས་པ་འགའ། །བོད་ཐང་ཡངས་པོར་མགོ་བོ་འཁོར། །བྱ་བའི་ཡུལ་
དང་བྱ་རྒྱུ་ཡི། །དཔེར་བརྗོད་གང་ཡིན་དབྱེར་མ་ཆོད། །གཞན་ལ་སུམ་རྟགས་བརྡ་སྤྲོད་
ཀྱང་། །རང་གི་ཕྱག་རྗེས་ལྷུག་པར་བསྟན། །བཞེད་རྗེས་སྙེག་པོས་མུ་ཕྲེང་དཔེ། །མི་འདོད་
གསུངས་ལུགས་འདི་ལྟར་ན། །ཁོ་བོ་དཔྱད་བྱར་བཀོད་ཙམ་ལ། །དགག་པའི་རྣམ་གཞག་
གསུང་ནུས་སམ། །འདྲ་མིན་འདི་རིགས་མང་མཐོང་ནས། །སངས་རྒྱས་བསྟན་འགྲོ་བློས་
མ་ཐོངས། །མན་ངག་ས་བཅད་གཞིར་བཞག་སྟེ། །ཐུ་མིའི་བཞེད་གཞུང་དྲང་པོར་བསྲངས། །
དགོངས་སྙིང་མི་རྩོམ་རང་རྩོམ་ལ། །ཐུག་པའི་རྒྱུ་མཚན་དེ་ལྟར་ཡིན། །འགའ་རེ་བཤད་
སྒོས་སྔ་མས་ཆོག །དག་ཐེར་དགོས་པ་མེད་གླེང་ཡང་། །ལུང་གི་བསྟན་པ་འཆད་རྩོད་དང་། །
རྩོམ་པས་འཛིན་པའི་དོན་མ་ཤེས། །བླུན་པོའི་བབ་ཅོལ་ཐོས་པའི་ཚེ། །ཁྱེད་ཀྱང་སྐལ་བ་
བཟང་སྙམ་བགྱིད། །བཀན་བྱའི་ལག་པ་གཅད་བྱའི་ཤིང་། །བཀན་རྒྱུ་བཅད་རྒྱ་བྱ་ཡུལ་དུ། །
ཐལ་བའི་དཔེར་བརྗོད་གཅིག་པ་ལ། །ཁྱེད་ལས་ལྷག་པར་ཞལ་བཞེས་པའི། །སྒྲུབ་བྱེད་
མཁས་པ་བརྒྱས་བཀོད་ཀྱང་། །བཀའ་དང་བསྟན་བཅོས་གངས་ཅན་བརྡའི། །གཤིས་དང་
དངོས་འགལ་ས་པཎ་རྗེས། །ཤེལ་ལ་ནོར་བུའི་ཁ་བསྒྱུར་ཀྱང་། །ཆུ་དང་ཕྲད་ན་རང་མདོག་
སྟོན། །ཞེས་གསུངས་ལུང་འདྲེན་གནམ་ལྕགས་བབས། །གཅམ་བུའི་རྩོད་ཡིག་མཁར་
རྫོང་ཞིག །རྩོད་དོན་དམ་བཅའ་སིལ་བུར་འཐོར། །དཔེར་བརྗོད་བོང་རོའི་ཁོག་པ་རུལ། །
འགལ་འདུའི་དྲི་ངན་བོད་ཁམས་ཁྱབ། །ད་དུང་བྱ་ཡུལ་བྱ་རྒྱུ་སོགས། །སོམ་ཉིའི་དཔྱང་
ཐག་མ་ཆོད་ན། རྟོག་དང་དཔྱོད་པའི་ཐུགས་བརྒྱུད་བསྐུལ། །གཟིགས་དཔེ་རྣམས་ལ་ཤིག་
སྒྲུག་རེམས། །ཐེ་ཚོམ་འཁར་བ་སྔར་བཞིན་རྣམས། །རྟོག་ཚོགས་ཡོངས་ཀྱི་འཁོར་དང་
བཅས། །རྣམ་ཤེས་གླིང་བཞི་བསྐོར་དུ་གཤེགས། །བོད་པ་བོད་བརྡར་གཅེས་དགོས་ཕྱིར། །
དང 1 13ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ལོག་རྟོག་དགག་ལུགས་དེ་ལྟར་ཡིན། །འགག་དོན་མུ་ཏིག་ཕྲེང་མཛེས་ཀྱི། །དཔེར་བརྗོད་
སྤྱན་གྱིས་མ་གཟིགས་སྐྱོན། ། །
སྨྲས་པ། དབུས་གཙང་དག་པའི་ཞིང་ཁམས་ཀེ་ལ་ཤར། །ཐུ་མིའི་དགོངས་སྙིང་
མཐའ་དཔྱོད་གདོང་ལྔ་པའི། །གད་རྒྱངས་ས་གསུམ་ཁྱབ་བའི་བྲག་ཅས་ཀྱང་། །ཕས་རྒོལ་
ཝ་སྐྱེས་སྐྲག་ནས་འདར་བ་འདྲ། །བོད་ཡུལ་རང་སྐད་གོམ་ཚུགས་འཁྱོར་བཞིན་དུ། །
ལེགས་སྦྱར་བརྒལ་ལན་དམ་བཅའི་གར་སྟབས་མཁན། །ཐོ་ཕྱིར་མི་མཐོང་རྒྱང་མིག་
གསལ་བའི་གཏམ། །ནང་རྟགས་ཕྱིར་ཤར་འདི་ལ་ཆིག་དགོད་བྲོ། །འགལ་འདུའི་འགྱིང་
འགྲོས་ཟོལ་སྦྱོར་གླུ་དབྱངས་ལེན། །སྒྲོ་བཏགས་རྒྱན་ལྡན་རྩོད་ཡིག་སྨིན་ལེགས་མ། །ཅི་
ཕྱིར་འཇུག་གི་སྲོག་རྩས་བཏང་བ་ན། །འགའ་ཞིག་མྱ་ངན་ཁང་བུར་འགྲམ་པ་འདེགས། །
གཅད་བྱར་གཅད་ཡུལ་རློམས་སེམས་ནོར་འཛིན་ཁྱོན། །རྣམ་དཔྱོད་གོམ་སྟབས་གཅིག་
གིས་གཞལ་བའི་ཚེ། །མ་བརྟགས་ཁས་འཆེས་སྐྱེངས་པ་ད་ནུའི་བུ། །ཀུན་བཟོད་བླ་རེར་
བྲེས་པའི་རྣམ་པར་ཐར། །གཞུང་བརྒྱར་མངའ་ཡང་སྒྲ་དོན་མི་འབྲེལ་བའི། །སུམ་རྟགས་
མཁན་པོ་ཨེ་རཎཱ་ཡི་སྤྱན། །དོན་སྟོང་ནེ་ཙོའི་ཁ་འདོན་དེ་ཁོ་ནར། །བསམ་ཤེས་སྐྱེས་བུ་སུ་
ཞིག་ཡིད་བརྟན་བྱེད། །སེངྒེས་ནོར་སྲུང་འཁྱུར་མིད་གཏོང་འདོད་ཚེ། །ནོར་སྲུང་ཁ་ལོག་
འཕྲོག་བྱེད་ལ་ལུང་དགུར། །བདས་ཏེ་ནགས་རོང་འདམ་ན་བཅུར་ཏོ་ཞེས། །ཆེར་སྙིགས་
འདམ་སེང་དེ་ནི་སྙིང་རྗེའི་ཡུལ། །མུ་ཅོར་སྤྲིན་གྱིས་དགོངས་སྙིང་མཐའ་དཔྱོད་མདངས། །
སྒྲིབ་འདོད་དག་སྦྱངས་འཐོར་རླུང་གིས་གཏོར་བས། །གངས་ཅན་ཐུ་མིའི་བཞེད་སྲོལ་རྟ་
ལྗང་ཅན། །ཤར་ཕྱོགས་ས་འཛིན་རྩེ་མོར་བཀོད་ཟིན་ཏོ། །ཞེས་བྱ་བ་ནི་བར་སྐབས་ཀྱི་
ཚིགས་སུ་བཅད་པའོ། །
དོན་བཅུ་གཅིག་པར། ཡང་རྩོད་ཡིག་ཏུ། བྱ་ཡུལ་དང་བྱ་བའི་དངོས་པོ་ཞེས་མིང་འདོགས་པ་ཡང་མི་
1 19



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མཛེས་པར་ངེས་ནུས་སོ། །ཞེས་གནང་བའི་ལན་ནི། རྣམ་དབྱེ་གཉིས་པའི་ས་བཅད་ལྟར། །བྱ་
ཡུལ་བྱ་དངོས་མིང་འདོགས་མཁན། །སྔོན་བྱོན་བོད་མཁས་རིམ་ཅན་ལས། །བར་མཁས་
རྣམས་ཀྱང་མ་ཡིན་ན། །དིང་སང་ཁོ་བོ་ག་ལ་ཡིན། །ཁྱེད་བཞེད་ཚད་འཛིན་པཎ་སིས་ཀྱང་། །
མུ་ཕྲེང་ང་གཅིག་མདུན་གཉིས་པར། །བྱ་ཡུལ་བསྒྲུབ་པའི་ཕྱིར་འཇུག་པ། །ཞེས་དང་ཞེ་
ལྔའི་མདུན་བཞི་པར། །འདི་ཡིས་བསྒྲུབ་པར་བྱ་བ་ཡི། །ཡུལ་གྱི་དངོས་པོ་ཞེས་གསུངས་
པ༑ ༑འདི་ཡང་ཁྱེད་ལ་མི་མཛེས་ན། །བཞེད་རྗེས་སྙེག་ཚུལ་དགོད་རེ་བྲོ། །བརྡ་འཆལ་
རྦད་ཁམས་སུན་འབྱིན་མདས། །བོད་འགྲེལ་མཁས་ཀུན་འབིགས་ནུས་ན། །གངས་ཅན་
སྐད་ཀྱི་བརྡ་སྤྲོད་པ། །ཟད་པའི་མཐའ་ལ་མ་ཐུག་སྙམ། །བྱ་ཡུལ་བྱ་དངོས་ཞེས་པ་དེ། །
སོག་ཀོང་པད་འདབ་ལ་སོགས་པ། །ཕོ་མོའི་རྣ་རྒྱན་མ་ཡིན་ཕྱིར། །སྒྲ་ལ་མཛེས་པ་ག་ནས་
ཡོང་། །གཉིས་པའི་ས་བཅད་དང་གཉིས་སུ། །བརྡ་དོན་སྤྲོད་པའི་མིང་ཡིན་ཕྱིར། །མིང་ལ་
སྙན་དང་མི་སྙན་ལས། །མཛེས་དང་མི་མཛེས་མི་ཟེར་རོ། །འདི་ནི་མི་སྐད་མི་ཤེས་སྐྱོན། །
ཁྱེད་ཀྱིས་ལ་དོན་མི་མཁྱེན་པར། །བྱ་ཡུལ་བཙལ་ཀྱང་ག་ལ་རྙེད། །དེ་བཞིན་གཅད་བྱ་
མེད་པ་ལ། །བྱ་བའི་དངོས་པོ་མི་སྙེད་དོ། །གོང་གི་རྩོད་དོན་དྲུག་བརྒྱད་དུ། །དཔེ་ངན་
བཞག་པ་མི་དྲན་ནམ། །བོད་ཀྱི་ལུགས་ལ་མིང་འདོགས་ཡོད། །མིང་ལ་མ་བརྟེན་ཚིག་མི་
འབྱུང་། །ཚིག་ལ་མ་བརྟེན་དོན་མི་འབྱུང་། །ཚིག་དོན་འཁྲུལ་པ་ཚར་གཅོད་དེ། །བརྡ་སྤྲོད་
ཡིན་པ་མཁྱེན་པར་མཛོད། །ཀུན་གཟིགས་ལྔ་པ་ཆེན་པོས་ཀྱང་། །མཆོད་བྱ་མཆོད་བྱེད་
མཆོད་པའི་ཡུལ། །ཞེས་དང་ས་པཎ་ཆེན་པོས་ཀྱང་། །སྤྱི་བརྟོལ་ཅན་གྱི་གླང་རྒོད་ཀྱི། །
གཅད་བྱ་མྱུར་དུ་མི་གཅོད་དམ། །ཞེས་སོགས་གསུངས་པ་བསམ་འདས་ཕྱིར། །ཁྱེད་
བཞེད་ར་ཐོན་ལུག་ཐོན་ལ། །མཛེས་པ་མིན་ཀྱང་གངས་ཅན་པའི། །བརྡ་སྤྲོད་ཚུལ་ལྡན་
ལག་ཁྲིད་སྐབས། །དཔྱོད་ལྡན་མིག་སྔར་མངོན་སུམ་མཛེས། །དེ་ཡང་རྩ་ཤེའི་རང་འགྲེལ་
མ 1 2()ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ལས། །གང་གིས་འཛིན་པ་བྱེད་པོར་འགྱུར། །འཛིན་པ་གང་ཡིན་དངོས་པོར་འགྱུར། །
འཛིན་པོ་གང་ཡིན་བྱེད་པོར་འགྱུར། །གང་བཟུང་བ་ནི་ལས་སུ་འགྱུར། །གསུངས་པའང་
ཁྱེད་ལ་མི་མཛེས་ཏེ། །འགག་དོན་རྣམ་དབྱེ་གཉིས་པ་ཡི། །ས་བཅད་ལག་ཁྲིད་མེད་པའི་
སྐྱོན། །
བ་བོ་སོགས་ད་ལྟ་བའི་དཔེར་མི་རུང་ཞེས་པ་མི་འཐད་དེ།
སྒྲུབ་ད་ལྟ་བ་ཡིན་ཡང་བོ་སྦྱར་ན་གསལ་བར་སྣང་བས་དེ། ཤིང་ལ་ངོ་སྦྱར་བས་དེ་ཉིད་གསལ་བ་ལྟར་ཏེ། ཞེས་གནང་
བའི་ལན་ནི། སྒྲུབ་བོ་ལ་སོགས་ད་ལྟ་བའི། །དཔེ་རུ་རུང་ཞེས་གསུངས་ཐལ་ན། །བོད་
ཡིག་བརྡ་སྤྲོད་རྩོམ་པ་པོ། །འཇམ་དབྱངས་ཐུ་མི་རྫུན་པར་ལྟ། །གངས་ཅན་ལུགས་སུ་ད་
ལྟ་ནི། །མྱུར་མགྱོགས་གློ་བུར་སྐད་ཅིག་མ། །བཙན་ཐབས་ལ་འུར་བརྡ་ལ་འཇུག །ད་ལྟར་
བ་ནི་འདས་པ་དང་། །མ་འོངས་བར་དེར་ཟེར་མོད་ཀྱང་། །དུས་ཚོད་སྔ་ཕྱིའི་བར་མཚམས་
ལ༑ ༑སྒྲུབ་སོགས་འགྲོ་ཁུངས་ཡོད་མེད་དང་། །གསལ་སྣང་དགོས་དང་མི་དགོས་དེ། །
བཀའ་བསྟན་ཞལ་ཁ་ཕྱེ་ན་ཤེས། །འདས་དང་མ་འོངས་ད་ལྟར་ཞེས། །ཆོས་སྲིད་ཀུན་ལ་
ཁྱབ་བཞིན་དུ། །འདས་དང་མ་འོངས་སྒྲུབ་བོའི་དུས། །ཟེར་བའི་ཡིག་རིགས་གང་དུ་
མཐོང་། །ཉིད་ཀྱི་སྒྲུབ་བོ་ད་ལྟ་བ། །དེ་ཉིད་གསལ་ཚུལ་གཟུ་ལུམ་དང༌། །ཐུ་མིས་སྒྲུབ་བོ་
ལ་སོགས་པ། །སླར་བསྡུར་དངོས་བསྟན་སུམ་རྟགས་གཉིས། །བོད་དུ་གང་སྔ་ཁུངས་སུ་
བཙན། །ཆ་འཇོག་ཚད་འཛིན་བྱེད་འོས་གང་། །ཞུས་ན་སྐྱོང་ནུས་ལྗགས་ཡོད་དམ། །ན་ར་
ལ་ས་ཏེ་རྐྱང་ཞེས། །དག་ཡིག་ཡོངས་ལ་གསལ་མོད་ཀྱང་། །སྣང་བས་དེ་ཞེས་ལུགས་ངན་
འདི། །ནོར་འཁྲུལ་ཡིན་ནམ་རང་བཟོ་ཡིན། །འོ་ན་སྒྲུབ་འདི་གང་སྙམ་ན། །བོད་སྐད་བརྡ་
དོན་སྤྱོད་ཚུལ་འདི། །ལེགས་སྦྱར་ལུགས་དང་སྙན་ངག་ལུགས། །མ་ཡིན་མངོན་པའི་
ལུགས་ཡིན་པ། །ཐུ་མིས་གཞུང་དུ་དངོས་བསྟན་ལྟར། །ཡི་གེའི་ཁོངས་ནས་མིང་དབྱུང་
~ 11ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཞེས། །ཡི་གེ་ས་ག་ར་ཨུ་བ། །འདུས་པས་སྒྲུབ་ཅེས་མིང་དུ་གྲུབ། །མིང་དེ་ཚིག་ཏུ་བརྡ་སྤྲོད་
ཚེ༑ ༑མིང་གི་ཁོངས་ནས་ཚིག་ཕྱུང་ཞེས། །དཔེར་ན་སྒྲུབ་བོ་སྒྲུབ་ཐབས་དང༌། །སྒྲུབ་ཆེན་
སྒྲུབ་མཁན་སྒྲུབ་པ་པོ། །སྒྲུབ་བྱེད་སྒྲུབ་པ་སྒྲུབ་སྐབས་སོགས། །ཚིག་གི་རྣམ་འགྱུར་
བསམ་མི་ཁྱབ། །ཚིག་གིས་དོན་རྣམས་སྟོན་ཞེས་པ། །མིང་ཚིག་དོན་ལ་སྦྱོར་བ་སྟེ། །གོང་
སྒྲུབ་རིམ་བཞིན་སླར་བསྡུ་དང༌། །ཆོག་གཞུང་དཀྱིལ་འཁོར་གང་ཟག་དང་། །བྱེད་པ་བྱེད་
ཚིག་དུས་གསུམ་སོགས། །སྟོན་པ་ཐུ་མིའི་བཞེད་སྲོལ་ཡིན། །ཁྱེད་ཀྱི་བོ་ངོ་གསལ་བྱེད་ན། །
གོང་དུ་བསྟན་པའི་སྒྲུབ་རྣམས་ལ། །བོ་ངོ་སྦྱོར་ཞིག་སླར་བསྡུ་དང་། །ཆོག་གཞུང་ལ་
སོགས་གསལ་མིན་ལྟ། །མ་གསལ་རྒྱུགས་སྤྲོད་གཟིགས་མོར་ཆེ། །དེ་བཞིན་ཤིང་ལ་ངོ་
སྦྱར་བས། །དེ་ཉིད་གསལ་ཞེས་ཁྱེད་སྨྲ་ན། །རྣམ་གསལ་ཤིང་ཏོག་ཤིང་སྒམ་དང་། །ཤིང་
བཟོ་ལྟ་བུར་ངོ་སྦྱོར་དང་། །དེ་ཉིད་གསལ་རྒྱུ་ཕར་བཞག་སྟེ། །ཤིང་ངོ་ཏོག་དང་ཤིང་ངོ་
སྒམ། །ཤིང་ངོ་བཟོ་ཞེས་བྱ་བའི་བརྡ། །མོན་དང་ཀླ་ཀློར་ཡོད་ན་ལས། །གངས་ཅན་བརྡ་
ལ་དཔེར་མི་སྲིད། །གསལ་ངེས་དཔེ་ངན་གསལ་བ་ཡིན། །བཞག་ངེས་རྗེས་ངན་བཞག་པ་
འདྲ། །ཁྱེད་ཀྱི་བོ་དང་ངོ་དེ་ལ། །སྦྱོར་རྒྱུའི་རྫོགས་ཚིག་ཡོད་དམ་མེད། །ཡིད་ན་ཁྱེད་ཀྱི་
ཕྱག་རྗེས་ལ། །སྒྲུབ་བོ་དང་ཤིང་ངོ༌། །འདི་འདྲ་བོད་ལ་མི་སྲིད་པས། །རྗེས་ངན་འདི་ལ་
སྤྱན་གཟིགས་ཤིག །མེད་ན་རྩ་བ་སུམ་ཅུ་པར། །རྗེས་འཇུག་ཡི་གེ་བཅུ་པོ་ནི། །མིང་གང་
གི་ནི་མཐར་སྦྱར་བ། །དེ་ལ་ཨ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ། །ཞེས་
གསུངས་བོད་ཀྱི་ཡི་གེ་ལ། །རྗེས་འཇུག་བཅུ་ལས་ཡོད་མི་སྲིད། །བཅུ་པོར་ན་རོ་སྦྱར་བ་ནི། །
གོ་ངོ་དོ་ནོ་བོ་མོ་འོ། །རོ་ལོ་སོ་ཞེས་བྱ་བ་སྟེ། །ཐུ་མིས་སླར་བསྡུར་བརྡ་སྤྲད་པ། །སུམ་
རྟགས་གཞུང་དང་དག་ཡིག་སོགས། །ཆོས་སྲིད་ཀུན་ལ་གྲགས་བཞིན་དུ། །མཁན་པོ་ཐུ་མི་
སམྦྷོ་ཊར། །སྙོན་དོར་མིན་ན་གང་ཡིན་སྨྱོས། །ཁྱེད་ཀྱི་སྒྲུབ་དང་ཤིང་ཞེས་པ། །བོད་
༤122མ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ལུགས་རྣམ་དབྱེ་དང་པོ་རུ། །ཐུ་མིས་བསྟན་པའི་མིང་མིན་ན། །སྒྲུབ་དང་ཤིང་འདི་གང་
ནས་བྱུང་། །ཐུ་མིས་གཞུང་དུ་དངོས་བསྟན་གྱི། །མིང་གང་ཞེས་པར་མཆན་འདེབས་སམ། །
བོ་དང་ངོ་འདི་འང་རྗེས་འཇུག་ལ། །ན་རོ་སྦྱར་བའི་ཁོངས་མིན་ན། །ཁྱེད་ལ་སླར་བསྡུའི་སྒྲ་
མིན་པའི། །བོ་དང་ངོ་ཞིག་གང་ནས་རྙེད། །ཐུ་མིས་གཞུང་དུ་དངོས་བསྟན་པའི། །སླར་
བསྡུ་ཞེས་པར་མཆན་འདེབས་སམ། །དེ་ཡི་རྒྱུ་མཚན་འདི་ལྟ་སྟེ། །ཁྱེད་ཀྱིས་རྗེས་འཇུག་
བཅུ་པོ་ལ། །ན་རོ་སྦྱར་བའི་སྒྲུབ་བོ་སོགས། །རེས་འགའ་ད་ལྟ་བ་ཡི་དཔེ། །རེས་འགའ་ད་
ལྟ་བའི་ཚིག་གྲོགས། །རེས་འགའ་དེ་ཉིད་གསལ་བྱེད་འདོད། །ད་དུང་ཁྱེད་ཀྱིས་དཔུང་
རོགས་སུ། །རེས་འགའ་བྱེད་ཚིག་གསལ་བྱེད་ཅེས། །རེས་འགའ་བྱ་བའི་ཚིག་ལ་ཡང་། །
རེས་འགའ་བྱ་འགྱུར་མ་འོངས་པ། །རེས་འགའ་བྱ་བའི་ཡུལ་ཉིད་དང་། །འབྲེལ་བའི་བྱ་བ་
ཙམ་ལ་ཡང་། །རེས་འགའ་བདག་ལ་ཡོད་པའི་ལས། །བྱེད་པ་ཙམ་ལའང་དེ་ལྟ་བུ། །རེས་
འགའ་བྱ་བ་ཙམ་ཉིད་ལ། །འཇུག་པ་ལ་ཡང་དེ་ལྟ་བུ། །མཚམས་ཚིགས་ཁུངས་ལུང་དང་
བྲལ་བའི། །བྱ་ཁྲལ་བྱི་སོའི་སྒྲུབ་བོ་དང་། །གར་འཛུགས་འདིར་འཛུགས་མ་ངེས་པའི། །
དམུས་ལོང་འཁར་དཔེའི་ད་ལྟ་བ། །བསྡེབས་ནས་ཐུ་མའི་གཞུང་དོན་གྱི། སླར་བསྡུ་དཀྲུག་
ལ་ཆས་པ་འདྲ། །འཇམ་མགོན་ས་སྐྱ་པཎ་ཆེན་གྱིས། །གཙུག་རྒྱན་རྐང་པར་མི་གདགས་
ཏེ༑ །རྐང་པའི་རྐང་རྒྱན་སྤྱི་གཙུག་མིན། །གསུངས་པའང་ཁྱེད་ཀྱིས་མ་གཟིགས་སམ། །
འགག་དོན་སུམ་རྟགས་རྩོད་འདོད་ཀྱང་། །སླར་བསྡུའི་སྒྲ་དོན་མ་མཁྱེན་སྐྱོན། །
དོན་བཅུ་གསུམ་པར། ཡང་རྩོད་ཡིག་ཏུ། གཞན་དུ་ན་ཁྱོད་ཀྱི་གཅོད་པར་བྱེད་ལྟ་བུའང་འདི་སྐབས་
ཀྱི་དཔེར་མི་རུང་སྟེ། ར་ལ་དོན་དུ་འདོད་རིགས་པའི་ཕྱིར་རོ། །ཞེས་གནང་བའི་ལན་ནི། ཁྱེད་རང་གཅོད་
གཏོང་མཁྱེན་ན་ཡང་། །བདག་གི་གཅོད་པར་བྱེད་མི་དགོས། །འོ་ན་ཁྱོད་ཀྱི་ཞེས་པ་འདིར། །
ཡང་བསྐྱར་བཅུ་པ་ཆད་འདི་ཅི། །འདི་སྐབས་ཀྱི་ཞེས་བྱ་བ་ཡང་། །ད་ལྟ་བ་རུ་ཁྱེད་འདོད་
ལ] 23
མ.



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ན༑ ༑འདས་དུས་གཅོད་དུས་མ་འོངས་དུས། །ཞེས་པ་ཆོས་སྲིད་གང་དུ་གསལ། །ཉིད་ཀྱི་ད་
ལྟ་བ་འདི་འདྲ། །དཔེར་འརྗོད་ཀུན་ལ་འཛུགས་ནུས་པ། །ཁྱི་སྤྱང་ངོ་ཚ་མེད་པ་རྣམས། །
སྦྱིན་སར་ཡང་ཡང་སྙེགས་དང་མཚུངས། །གཅོད་པར་བྱེད་ཅེས་འདི་ཉིད་ཀྱང༌། །ད་ལྟ་བ་
དང་ད་ལྟར་མིན། །བྱེད་ལས་གསལ་བའི་ཚིག་ཡིན་པ། །སུམ་རྟགས་པ་ལ་རླུང་ལྟར་
གྲགས། །འདི་རིགས་ཞལ་ལུང་དགོངས་དོན་དུ། །དུས་གསུམ་གར་གཏོགས་དབྱེ་བའི་ཚེ། །
བསྡུ་སྐབས་ད་ལྟར་བར་བསྡུ་ཡང་། །ད་ལྟར་ལྟོས་པའི་སྒྲ་མ་ཡིན། །དཔེར་ན་སྐོར་གསུམ་
སྒང་དྲུག་རྣམས། །བོད་འབངས་ཁོངས་སུ་བསྡུ་དགོས་ཀྱང་། །དེ་དག་བོད་པ་ག་ལ་ཡིན། །
འབྲོག་སྐད་ཁམས་སྐད་མངའ་རིས་སྐད། །སོ་སོར་འངོན་སུམ་མ་དགོངས་སམ། །སྐབས་
འདིའི་དུས་གསུམ་དབྱེ་བ་ཡང་། །བསྡུ་བའི་དོན་དུ་ཤེས་གསུངས་ལས། །འདས་དང་མ་
འོངས་ད་ལྟ་བ། །སྟོན་དང་གསལ་ཕྱིར་གསུངས་པ་མེད། །ཡོད་ན་སྟོན་པའི་དུས་ལ་བབས། །
ར་འདིའང་ཐུ་མིའི་དགོང་རྒྱན་དུ། །ལ་དོན་དཔེ་རུ་ཁོ་བོས་བཀྲལ། །ཁྱོད་ཀྱིས་མིན་པའི་
ཁུངས་སྐྱེལ་མཛོད། །གལ་ཏེ་ཁུངས་སྐྱེལ་མ་ཐུབ་མཚམས། །བཞིན་ཤུན་འབྲོང་གི་ཁྲག་
ཟེབ་ལས། །ཤ་ཡི་ས་བོན་འབྱུང་རེ་ཟད། །དྲོད་འུར་ཟིལ་པ་ཆར་བསྙིལ་ཏེ། །སྐུ་གཟུགས་
འཁྲུད་པའི་གཡར་དམ་འཆའ། །འགག་དོན་བྱེད་འབྲེལ་ལ་དོན་གྱི། །ཁུངས་ལུང་མུན་པ་
འདོམ་འཇལ་སྐྱོན། །
དོན་བཅུ་བཞི་པར། ཡང་རྩོད་ཡིག་ཏུ། ལས་དང་བྱ་བ་རྣམ་པ་ཀུན་ཏུ་དོན་གཅིག་ཏུ་འཛིན་པའང་
མཚང་དུ་མཐོང་སྟེ། ལས་བྱ་ཡུལ་ལ་ཐོབ་ཅིང་བྱ་བ་དེ་ལ་མི་འཇུག་པ་སོགས་ཀྱིས་སོ། །ཞེས་གནང་བའི་ལན་ནི།
ལས་དང་བྱ་བ་དོན་གཅིག་ཏུ། །འཛིན་པ་མཚང་དུ་གཟིགས་གྱུར་ན། །རྗེ་བཙུན་ཆེན་པོ་
དངུལ་ཆུ་བས། །ལས་དང་བྱ་བ་དོན་གཅིག་སྟེ། །ཞེས་གསུངས་འདི་ཡང་མཚང་ཡིན་ནམ། །
བརྡ་སྤྲོད་མཁྱེན་པའི་བོད་མཁས་ལ། །བོད་སྐད་མི་ཤེས་རོང་པས་འཕྱ། །འོ་ན་སངས་རྒྱས་
མས་དར
124



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ཤཱཀ་ཐུབ་ལ། །མུ་སྟེགས་ངན་པས་འཕྱ་དང་མཚུངས། །ཁྱེད་ཀྱི་ལས་དང་བྱ་བ་དེ། །ཇ་ལ་
ཚྭ་བུལ་ཆང་ལ་ཕབ། །ལྟ་བུའི་ཐོབ་ཐང་འདོད་པ་ནི། །མཚང་གི་ནང་ནས་མཚང་ཆེན་ཡིན། །
ལས་ནི་བྱ་ཡུལ་ལ་ཐོབ་ཅིང་། །བྱ་བ་དེ་ལ་མི་འཇུག་ན། །གོང་གི་རྩོད་དོན་བརྒྱད་པ་རུ། །
བྱ་ཡུལ་ཤིང་ཡིན་གསུངས་པའི་སྐབས། །བཅད་པའི་བྱ་བ་ཤིང་ལ་བྱུང་། །གསུངས་དེ་འདི་
རུ་ནང་འགལ་ལོ། །མ་ཟད་དངོས་འགལ་འདི་ལྟ་སྟེ། །སྟོན་ཀ་ལོ་ཏོག་རྔ་བའི་ཚེ། །གཟོར་
བའི་གཡོ་རྩོལ་འདུ་བྱེད་ལས། །ཐོབ་གཤིས་གཅོད་པའི་ལས་རེམས་ཀྱང་། བྱ་བ་དེ་ལ་མི་
འཇུག་ན། །བརྔས་ཀྱང་མཆོག་དུས་མེད་པར་ཐལ། །དཔྱིད་ཀ་ས་བོན་འཐོར་རུང་ལ། །
སྟོན་ཀ་བརྔ་རུ་མི་རུང་བ། །ཞིང་སྟེང་གཡོ་མེད་འཇོག་དགོས་པ། །འཇིག་རྟེན་ཀུན་ལ་མི་
སྲིད་ཀྱང་། །ཁྱེད་ལ་ཡོད་པ་སྔོན་གྱི་ལས། །ཞབས་རིམས་མཛོད་ཅིག་སྙིང་གཏམ་ཡིན། །
ཁྱེད་ཀྱི་བྱ་ཡུལ་ཤིང་དེ་ལ། །སྟ་རེ་རྡེག་པའི་ལས་ཐོབ་ཀྱང་། །བྱ་བ་དེ་ལ་མི་འཇིག་ན། །
བཅད་ཀྱང་ཆོད་དུས་མེད་པར་ཐལ། །བྱ་བ་དེ་ལ་མི་འཇིག་ཅེས། །ཚིག་འདིའང་སྒྲ་ལོག་
དོན་སྐྱོན་ཅན། །ཐར་ཆགས་བྱས་ན་བྱ་ཡུལ་ལ། །བྱ་བ་མི་འཇུག་ཅེས་བྱ་གོ། ཡང་ན་བྱ་བ་
དེ་ལ་ལས། །མི་འཇུག་ཅེས་སུ་གོ་བའི་ཕྱིར། །གོ་ལོག་འགལ་འདུའི་རྩོད་ཡིག་འདི། །ཉོ་ཆ་
ཉོ་རུ་བཏང་བ་འདྲ། །མཁས་མདོག་གསུངས་གསུངས་མང་པོ་ཚོའི། །རྗེས་ངན་སྒྲ་ལ་
གཅུར་སྐབས་ཐོན། །ལེགས་སྦྱར་འབྲུག་སྒྲས་བོད་སྐད་ཀྱི། །ལས་བྱ་མི་ཤེས་སྣང་བ་སྐྱོ། །
བོད་པའི་ལས་བྱ་བལྟོས་ཆོས་སམ། །མེད་ན་མི་འབྱུང་རྒྱུ་འབྲས་སུ། །གཅིག་པའི་ཁུངས་
ལུང་འདི་ལྟ་སྟེ། །ཐུ་མིས་རྩ་བར་ལས་ཞེས་དང༌། །ལས་བྱ་བླང་བྱ་གསུངས་པའི་དོན། །
སུམ་རྟགས་འགྲེལ་པ་ཀུན་མཐུན་ཚིག །ལས་སུ་བྱ་བ་ཞེས་གསལ་འདི། །ལས་བྱ་བལྟོས་
ཆོས་གཅིག་པའི་དཔེར། །ལག་ཁྲིད་ལུགས་ལ་གྲགས་པ་ཡིན། །དེ་ཡང་གྲགས་ལུགས་
འདི་ལྟ་སྟེ། །ལས་ནི་བྱེད་པ་བྱེད་པ་པོའི། །འདུ་བྱེད་གཡོ་དང་རྩོལ་བའི་མིང་། །འདུ་བྱ་
ལ125-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཀུན་ལ་རིས་མེད་འཇུག །སུ་ནི་གཉིས་པའི་དེ་ཉིད་སྒྲ། །གཡོ་དང་རྩོལ་བ་གང་བྱས་ཀྱིས། །
སྔ་མའི་གནས་དེ་རྣམ་འགྱུར་ལ། །བྱ་བ་ལེགས་ཉེས་ཞེས་སུ་གྲགས། །རྒྱ་འགྱུར་སྒྲ་ཡི་
བསྟན་བཅོས་སུའང་། །དེ་ཡང་ལས་ཞེས་བྱ་བ་ནི། །གང་དག་ཚོགས་པ་འདུས་པ་ན། །
གང་གིས་མངོན་པར་འདུ་བྱེད་དང་། །གང་ལ་མངོན་པར་འདུ་བྱའི་གཞི། །གང་ཞིག་མངོན་
པར་འདུ་བྱ་རྣམས། །ལས་ཡིན་གང་རུང་གཡོ་རྩོལ་དེས། །སྔ་མའི་གནས་ལས་འགྱུར་ཕྱིར་
རོ༑ །ཞེས་གསུངས་ལས་བྱ་གཅིག་ལ་གཅིག །བརྟེན་ཕྱིར་རྣམ་ཀུན་དོན་གཅིག་ཀྱང༌། །
མཚན་ཉིད་རྟགས་ཆོས་རྣམ་གྲངས་ལ། །ཞལ་ལུང་ལག་ཁྲིད་མ་མཐོང་བའི། །བཤད་ཁྲིད་
པ་རྣམས་གཉིས་གསུམ་འཕྲུལ། །ཁོ་བོས་ལས་བྱ་ཆོས་དང་སྲིད། །སྐབས་བསྟུན་དཔེ་
བཅས་བཤད་ཀྱི་ཉོན། །དང་པོ་ཆོས་ལྟར་བརྡ་སྤྲོད་ན། །སྒོ་གསུམ་གཡོ་རྩོལ་འདུ་བྱེད་ལ། །
སྟོབས་བཅུ་མངའ་བས་སེམས་པ་དང་། །བསམ་པའི་ལས་ཞེས་གསུངས་པ་སྟེ། །བདག་
གིར་འཛིན་པའི་བྱིས་པ་རྣམས། །དཀར་ནག་འདུ་བྱའི་རྩོལ་སྒྲུབ་ཆེད། །གང་རུང་བྱ་གཞི་
ལ་དམིགས་ནས། །བྱ་བའི་ལས་དང་བྱེད་པའི་ལས། །བྱེད་པོའི་ལས་སོགས་རྣམ་གྲངས་
ཀྱང་། །འགག་དོན་བྱ་གཞིའི་གཡོ་རྩོལ་དང༌། །སྔ་མའི་གནས་ཀྱི་རྣམ་འགྱུར་ལས། །
གཞན་པའི་ལས་བྱ་ཡོད་མ་ཡིན། །སྒོ་གསུམ་རྣལ་མར་གནས་པའི་སྐབས། །ཀུན་གཞིའི་
རྣམ་ཤེས་བསྐྱོད་མིན་ན། །ཚོགས་བདུན་བསྐྱོད་པར་མི་སྲིད་པས། །མཁས་པས་བྱ་བཏང་
ཆེན་པོ་འམ། །སྒོ་གསུམ་གཡོ་མེད་ཅེས་སུ་བཤད། །ཆོས་ཉིད་སྨྲ་བསམ་བརྗོད་མེད་ཕྱིར། །
འདི་དུས་ལས་བྱའི་མིང་ཡང་མེད། །དོན་དུ་གཡོ་རྩོལ་བཏང་བ་ལས། །ལུང་ངག་ཡིད་
གསུམ་བཏང་བ་བ་མིན། །གཉིས་པ་འཇིག་རྟེན་གྲགས་དང་བསྟུན། །དབུས་གཙང་སྐད་དུ་
བརྡ་སྤྲོད་ན། བྱ་གཞིར་གཡོ་འགུལ་མི་ལམ་པའམ། །མི་ནུས་ཞེ་ལྷོད་ཅན་དེ་ལ། །སྐྱེ་བོ་
ལས་མ་ནུས་ཞེས་ཟེར། །མ་ནུས་ལས་དེ་གང་ཞེ་ན། །ཆོས་སྲིད་བྱ་བཞག་མི་ནུས་པའམ། །
ལ 125༤



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
མི་ལམ་པ་ལས་གཞན་མེད་ཕྱིར། །དངུལ་ཆུའི་གསུང་དེ་ཤིན་ཏུ་བཙན། །མ་བཏབ་ས་བོན་
ཅི་ལ་འཕེལ། །འཕེལ་རྒྱུ་མེད་ན་སུ་ཡིས་འདེབས། །ཕན་ཚུན་མེད་ན་མི་འབྱུང་གི །རྒྱུ་
འབྲས་ཡིན་ལུགས་དེ་ལྟར་ཡིན། །གསུམ་པ་སྐབས་བསྟུན་དཔེར་བརྗོད་ནི། །བྲ་ཁྲེ་ཟ་བའི་
མོན་རོང་པར། །བོད་ཟན་བརྫི་ལུགས་བརྡ་སྤྲད་དེ། །ལས་དང་བྱ་བའི་རྣམ་གཞག་བྱ། །ཐོག་
མར་བརྩམ་པ་སྤགས་ཁུ་གཉིས། །སོ་སོར་སྣོད་དུ་ཡོད་པའི་ཚེ། །བྱ་ཡུལ་ཕོར་པར་མི་
བལྟོས་པ། །བདག་པོ་རང་དང་འབྲེལ་བའི་ཕྱིར། །བྱེད་པོའི་དངོས་པོ་ཞེས་སུ་བཤད། །
རྩམ་ཁུ་ཕོར་པར་བླུག་པའི་ཚེ། །བྱ་ཡུལ་ཕོར་པར་བརྟེན་དགོས་ཕྱིར། །བརྫི་བྱ་འམ་ནི་
བརྫི་རྒྱུ་ཞེས། །བྱ་བའི་དངོས་པོ་ཞེས་སུ་བཤད། །སོར་མོའི་འདུ་བྱེད་གཡོ་རྩོལ་ལ། །བྱེད་
པའི་ལས་ཞེས་བཤད་པ་ལྟར། །རྩམ་ཁུ་འདྲེས་ཙམ་ཧྲལ་ཧྲུལ་ལ། །བྱ་བའི་ལས་ཞེས་
བཤད་པ་ཡིན། །སྔ་མའི་རྩམ་ཁུ་གནས་འགྱུར་ཏེ། །ཟན་གོང་རྣམ་པར་གྱུར་པ་དང་། །རོང་
པས་བོད་ཟན་རྫི་ཤེས་པའི། །བྱ་བ་གྲུབ་པ་དེ་ལ་བྱ། །གཡོ་རྩོལ་ལས་སུ་ཤེས་པ་དང་། །
ཟན་གྱི་རྣམ་འགྱུར་བྱ་བར་ཤེས། །རྩམ་ཁུ་རྒྱུ་རུ་ཤེས་པ་དང་། །ཟན་གོང་འབྲས་བུར་ཤེས་
དགོས་སོ། །མ་བརྫིས་ཟན་དུ་འགྱུར་མི་སྲིད། །རྩམ་ཁུ་མེད་ན་ཅི་ལ་བརྫི། །ཕན་ཚུན་མེད་
ན་མི་འབྱུང་གི །རྒྱུ་འབྲས་མཐུན་ལུགས་དེ་ལྟར་ཡིན། །དེ་ལྟའི་མིང་དོན་ཚོགས་པ་ལ། །
བྱ་གཞིའི་དཔེ་རུ་སྔོན་མཁས་བཞེད། །བཤད་ཁྲིད་ལུགས་སུ་མི་སྣང་ཡང་། །ལག་ཁྲིད་
ལུགས་ལ་ཤིན་ཏུ་གཅེས། །ཟན་གོང་བརྫི་ལུགས་མི་གོ་ན། །བརྟན་གཡོའི་དངོས་དང་
དངོས་མེད་བརྡ། །འབྱེད་པའི་རེ་བ་ཟད་པ་སྟེ། །ཀུན་གཟིགས་ཆེན་པོ་ལྔ་པ་རྗེས། །བརྒྱ་
ཡི་ནང་ན་མཁས་པ་དཀོན། །སྟོང་གི་ནང་ན་དཔའ་བོ་དཀོན། །བརྒྱ་སྟོང་ལས་ཀྱང་ཆེས་
དཀོན་པའི། །ཚིག་གི་མདུད་འགྲོལ་རེ་རེ་ཙམ། །གསུངས་བཞིན་ཚིག་མདུད་མ་འཁྲོལ་ན། །
སུམ་རྟགས་རྣམ་བཤད་རྩོམ་ཚད་ཀུན། །བོད་བརྡར་མཁས་པའི་ངེས་པ་མེད། །ངེས་ན་ལྟ་
1 27



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བྱེད་དབང་པོ་མིག །གཡོར་མཁན་གཡོར་བྱེད་ཡོང་སྲིད་དམ། །སྲིད་ན་ཁྱོད་ཀྱིས་བོད་སྐད་
བརྡར། །མཛུབ་བཙུགས་ཆོས་སྲིད་ལ་གྲོགས་པའི། །འདུ་བྱེད་འདུ་གཞི་འདུ་བྱ་གསུམ། །
སྤངས་པའི་ལས་བྱ་འདི་འོ་ཞེས། །སྟོན་དང་བདག་གིས་ལེགས་སྐྱེས་འབུལ། །བོད་བརྡ་
སྤྲོད་རྒྱུར་ལེགས་སྦྱར་ངོམས། །བོད་སྒྲ་སུམ་རྟགས་ཟིལ་གྱིས་མནན། །བོད་སྐད་བརྡ་དོན་
ལ་བཀར་ཚེ། །རྗེས་ངན་གསལ་བའི་རྣམ་ཐར་རོ། །འགག་དོན་བོད་བརྡ་སྤྲོད་དོ་ཞེས། །
བོད་སྐད་གཏིང་དོན་མ་རྟོགས་སྐྱོན། ། །
འཇིགས་བྱེད་སོགས་ནི་བྱེད་པོའི་སྒོ་ནས་མིང་ཐོགས་པས་ཁྱེད་
ཀྱི་གནོད་བྱེད་དུ་བབས་ཀྱང་མ་མཁྱེན་པ་སྟེ། རྩ་ཤེ་ལས། ཁྱོད་ནི་རང་གི་སྐྱོན་རྣམས་ནི། །ང་ལ་ཡོངས་སུ་སྒྱུར་བྱེད་པ། །རྟ་
ལ་མངོན་པར་བཞོན་བཞིན་དུ། །རྟ་ཉིད་བརྗེད་པར་གྱུར་པ་བཞིན། །ཞེས་པའི་ཚུལ་དུ་ལྟའོ། །ཞེས་གནང་བའི་ལན་
ནི༔ བོད་སྐད་བརྡ་ལ་གཅོད་བྱེད་ནི། །སྟ་རེ་སོག་ལེ་གྲི་ལ་འཇུག །དེ་བཞིན་འབིགས་བྱེད་
མདའ་མདུང་གསོར། །འཆིང་བྱེད་ལྕགས་སྒྲོག་ཞགས་པ་རུ། །མངོན་བརྗོད་རྣམས་སུ་
དངོས་བསྟན་གྱི། །སེམས་མེད་བེམ་པོའི་བྱེད་པ་རྣམས། །བྱེད་པ་པོ་རུ་ཁྱེད་འདོད་ན། །
ཆོས་སྲིད་བརྡ་སྤྲོད་ཀུན་དང་འགལ། །འཇིགས་བྱེད་རྨོངས་བྱེད་ལ་སོགས་ནི། །ཐུགས་
རྗེའི་ཆོ་འཕྲུལ་མོས་སྣང་སྟེ། །འདོད་རྒྱལ་མིང་ལས་བྱེད་པོ་དང་། །བྱེད་པ་གཉིས་ཀ་མ་
ཡིན་ཕྱིར། །གདོན་བགེགས་མིང་རྣམས་མཐའ་དཔྱོད་དུ། །རང་སོར་འཇོག་དགོས་ཞེས་
བཀོད་པར། །མ་དག་ཡུལ་ཆེས་འཇིགས་བྱེད་སོགས། །བྱེད་པོའི་སྒོ་ནས་མང་ཐོགས་པས། །
ཁྱེད་ཀྱི་གནོད་བྱེད་ལ་བབས་ཟེར། །འོ་ན་ཁྱེད་ཀྱི་འཇིགས་བྱེད་དེ། །བཟོ་བོ་ཡིན་ནམ་
ལས་དཔོན་ཡིན། །བྱེད་པོའི་སྒོ་ནས་མིང་ཐོགས་ན། །ལས་ཀ་ཅི་དང་ཅི་འདྲ་བྱས། །བྱེད་
པོས་བྱ་བ་འདི་བྱས་ཞེས། །མཐོང་ཐོས་བརྗོད་རྒྱུ་མ་སྙེད་ཚེ། །བྱ་བ་མི་ལྡན་བྱེད་པོ་ཅི། །
ལས་མེད་བྱེད་པ་པོར་ཡང་འགྱུར། །ཞེས་པས་རྩ་ཤེ་བཀག་མིན་ནམ། །འཇམ་དཔལ་རྒྱུ་
ཀ 128



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
འཕྲུལ་མོས་སྣང་གར། །རྡོ་རྗེ་འཇིག་བྱེད་ཡེ་ཤེས་པ། །ཞལ་ཕྱག་ཕྱག་མཚན་མང་མཐོང་
བས། །རོང་པས་ལས་དཔོན་ཡིན་པར་ལྟ། །ཡེ་ཤེས་ཡུལ་ལ་མི་སྣང་ཞིང་། །ཚོགས་བརྒྱད་
ཕུང་ལྔས་མི་གོས་བཞིན། །འཇིགས་བྱེད་བྱེད་པོའི་སྒོ་ནས་མིང་། །ཐོགས་ཞེས་སྨྲ་བ་གཏི་
མུག་གོ །བྱེད་པ་པོ་ཞེས་བྱ་བ་དེ། །མིང་དོན་གོ་བརྡ་མ་འཕྲོད་པས། །གནོད་བྱེད་སུར་
བབས་མི་མཁྱེན་ན། །ཁོ་བོས་མཛུབ་བཙུགས་ར་སྤྲོད་བྱེད། །རྩ་ཤེའི་རབ་བྱེད་བརྒྱད་པ་རུ། །
བྱེད་པོ་ལས་ལ་བརྟེན་བྱས་ཤིང་། །ལས་ཀྱང་བྱེད་པ་པོ་ཉིད་ལ། །བརྟེན་ནས་འབྱུང་བ་མ་
གཏོགས་པ། །གྲུབ་པའི་རྒྱུ་ནི་མ་མཐོང་ངོ༌། །གསུངས་འདིས་ཁྱེད་ཀྱི་ལྗགས་ལ་གནོད། །
འདི་སྐབས་སྐྱོན་ལ་ར་མགོ་ནི། །ར་བཟིའི་རྩོད་ཡིག་ཡིན་པའི་སྐྱོན། །ཞོན་ལའང་བ་ཡི་
སྔོན་འཇུག་སྦྱར། །བདག་གཞན་དབྱེ་བ་མ་ཆོད་རྟགས། །རྟ་བརྗེད་བ་སྙེད་ངོ་མཚར་ཆེ། །
བ་མོ་གཙོ་བོར་བཏོན་པ་འདྲ། །དེས་ན་རྟ་དང་བ་གཉིས་ཀ །གོང་ཞིང་དཔྱིད་ཀ་འདེབས་
རུང་ལ། །སྟོན་ཀ་བརྔ་རུ་མི་རུང་དེར། །རྟོད་ཕུར་ཐོབ་ལ་ལེགས་གསོས་ཤིག །ཞུགས་ཤིང་
གསོལ་མར་མཐུན་རྐྱེན་ཡོང༌། །འགག་དོན་རྣམ་དབྱེ་གསུམ་པ་ཡི། །ས་བཅད་གསན་
གཟིགས་མེད་པའི་སྐྱོན། ། །
དོན་བཅུ་དྲུག་པར། ཡང་རྩོད་ཡིག་ཏུ། རླུང་གིས་ཤིང་ཆག་ལྟ་བུ་ལས་བཅག་མི་གཟུང་ན། སྟ་རེས་
ཤིང་བཅད་མི་ཟེར་བར་ཆད་ཅེས་བརྗོད་པར་བུའི་སྐྱོན་འཇུག་སྟེ། རླུང་དང་སྟ་རེ་གཉིས་ཀ་གང་ཟག་མིན་ཞིང་བེམ་པོར་
མཚུངས་པའི་ཕྱིར་རོ། །དེས་ན་གྲགས་པའི་ཚལ་དུ་རྩེན་པར་འོས་སོ། །ཞེས་གནང་བའི་ལན་ནི། མཐའ་
མཚམས་མོན་རོང་ནས་ལྷགས་རྣམས། །དབུས་གཙང་ཡུལ་གྱི་ཟ་སྐད་དང་། །འཐུང་སྐད་
ཚུན་ཀྱང་སྦྱོང་དགོས་ཕྱིར། །བཅག་ཆག་མ་ཕྱེད་ཤིན་ཏུ་བདེན། །ནུས་ཐོབ་བརྡ་འཆད་མ་
ཤེས་ན། །ལུས་སུ་གཅིག་ཚོགས་ཕོངས་ཁ་ཡང་། །བུ་ག་ཡིན་པས་ག་ལ་ཁྱབ། །སོ་ལྕེ་
སོགས་ཀྱིས་ཐ་དད་དབྱེ། །བོད་སྐད་བརྡ་ལ་བཅག་ཅེས་པ། །གཟུང་བྱའི་དངོས་པོ་ག་ལ་
༤ 129



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཡིན། །འདས་བྱ་སྟོན་པའི་སྒྲ་ཡིན་ཀྱང་། །འདིར་བཅག་མི་བཟུང་ན་ཞེས་པ། །སྒྲ་ནི་ལག་
པས་བཟུང་བྱ་མིན། །ཆག་དུམ་ལག་ཏུ་མི་བཟུང་ན། །ཞེས་བྱར་གོ་བས་ཁྱེད་ཅི་དྲག །
བརྗོད་པར་བྱའི་སྐྱོན་འཇུག་གྱུར་ན། །རྩོད་དོན་དང་པོ་གཉིས་པར་ཡང་། །མེད་པ་དག་ལ་
ཡོད་བཀོད་པའི། །སྲིན་བྱའི་རྫུན་སྐྱོན་དེ་མིན་ནམ། །སྐབས་འདིའི་སྐྱོན་ལ་ར་མགོ་ཡང་། །
ར་དཀར་ལུག་ཁྱུར་མི་འདྲེས་སྐྱོན། །རླུང་གིས་ཤིང་བཅག་ཟེར་དགོངས་ན། །བཅག་ནི་
བདག་གཞན་སྟོན་པའི་སྒྲ། །གཅོག་མཁན་གང་ཟག་འདི་འོ་ཞེས། །ཁྱེད་ཀྱིས་མཛུབ་
བཙུགས་སྟོན་ནུས་སམ། །སྟ་རེས་ཆད་ཅེས་ཟེར་བ་ལ། །གཅོད་མཁན་བྱེད་པ་པོ་མེད་པར། །
སྟ་རེ་ལངས་ཏེ་ཤིང་གཅོད་ན། །ལྟས་ངན་ཡིན་གྱི་ཞབས་རིམས་མཛོད། །མདོ་རྒྱུད་གཞན་
ལྟ་སྨོས་ཅི་འཚལ། །རྣམ་གསལ་ཤེར་ཕྱིན་སྡུད་པར་ཡང་། །དཔེར་ན་རྒྱ་མཚོར་འཇུག་པའི་
གྲུ་ནི་ཆག་གྱུར་ལ། །ཞེས་དང་ད་དུང་དེ་ཉིད་དུ། དེ་ནི་སྣོད་སོ་མ་བཏང་ཆུས་རེག་ཞིག་པ་
བཞིན། །ཞེས་གསུངས་ཆག་དང་ཞིག་ཅེས་པ། །བྱེད་པོ་གཞན་མེད་སྒྲ་ཁོ་ནར། །ལོ་པཎ་
རྣམས་ཀྱིས་བསྒྱུར་མོད་ཀྱང༌། །ཁྱེད་འདོད་བཅག་བཤིག་ལོག་ལྟས་བསླབས། །མི་འདོད་
རླུང་གིས་དར་ཤིང་དང་། །རྒྱལ་མཚན་བཅག་སོང་ཁྱེད་སྨོས་དང་། །གཅོག་མཁན་བྱེད་པོ་
རྩད་གཅོད་མཐར། །སྟོན་རྒྱུ་མེད་མཚམས་རྒྱུག་རྡུང་ཉེ། །ཐ་ན་བོད་ཕྲུག་ཆུང་ངུས་ཀྱང་། །
སྣོད་སྤྱད་ལག་ནས་ཤོར་བའི་ཚེ། །བཅག་ཆག་གང་ཟེར་ཉོན་དང་ཤེས། །བརྡ་དག་རྩོད་ལ་
མ་རིངས་པར། །སྔོན་ལ་བོད་སྐད་སྦྱོང་བར་མཛོད། །བྱེད་པོ་གཞན་དང་འབྲེལ་མ་འབྲེལ། །
ནུས་ཐུབ་བརྡ་དག་མི་དཔྱོད་པ། །བཅག་ཆག་བཅད་ཆད་རྒྱལ་བའི་བཀར། །སེལ་འཇུག་
སྨྲ་སྒོ་བདུད་ཀྱིས་ཕྱེ། །བྱེད་པོ་སྟ་རེ་དང་འབྲེལ་ཚེ། །ཤིང་བཅད་གཅོད་ལས་ཆད་ཆོད་ནི། །
བྱིས་པ་བླུན་ཀྱང་མི་ཟེར་མོད། །ཁྱོད་ཀྱིས་གསན་ན་སྨྲ་མཁན་དེ། །བླུན་པོ་ཡིན་པ་ཐེ་ཚོམ་
མེད། །ཤིང་གཅོད་བྱ་བ་གྲུབ་པ་ན། །བཅད་དེ་ཆད་སོང་ཟེར་བ་ནི། །བྱེད་པོ་གཞན་དང་མ་
13().



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
འབྲེལ་སྒྲ། །ཡོངས་གྲགས་ཡིན་པས་སྐྱོན་ཅིར་འཇུག །བྱེད་པ་སྟ་རེ་བྱེད་པོའི་ལས། །བྱ་
གཞིར་ཚོགས་པའི་དགོས་ཆེད་ཀྱིས། །ལྗོན་ཤིང་རིང་ཐུང་གང་འདོད་ལྟར། །བསམ་བཞིན་
གནད་དུ་བཅད་པ་དང་། །ཤེས་པས་མ་ཟིན་བེམ་པོའམ། །རང་བཞིན་འབྱུང་བའི་གཡོ་
འགུལ་གྱིས། །མི་འདོད་བཞིན་དུ་ཕངས་སེམས་བཅས། །ཆུད་ཟོས་ཆག་པ་ཁྱེད་མེད་ན། །
རྒྱ་ཅོག་དང་ནི་ཏི་ར་གཉིས། །རྐང་བཞི་བེམ་པོར་མཚུངས་དེའི་ཕྱིར། །སྲོག་བྲལ་མགོན་
མེད་བམ་རོ་ཞིག །ཁྱེད་ཀྱི་ཅོག་ཙེར་ཤིན་ཏུ་མཛེས། །བྱིས་པའི་ཚིག་ལས་ཐ་ཆད་པའི། །ཆོ་
མེད་རྩོད་ཡིག་མ་ཡིན་ན། །གོ་ཐལ་རྩམ་པའང་བེམ་མཚུངས་ཞེས། །མཉམ་སྤྱོད་མཛད་པ་
ཅང་བདེན་ནམ། །ཟས་སུ་སྲིན་འབུ་ཟ་ས་དང་། །ཅུ་ལིའི་ཐུག་པ་འཐུང་ས་ཡིན། །མོན་རོང་
རྣམས་སུ་བག་ཕོབ་ལ། །ཚང་ཚིང་ཁྲོད་དུ་རྩེན་པར་འོས། །སྒྲ་དོན་ཁྲུལ་མེད་དཔྱོད་པ་དང་། །
ཕུལ་བྱུང་རབ་བརྟགས་ནོར་ར་རེ། །འགག་དོན་མངོན་སུམ་བརྡ་སྤྲོད་དང་། །རྟོག་རྟགས་
བྱུང་རྒྱལ་བསྲེས་པའི་སྐྱོན། ། །
དོན་བཅུ་བདུན་པར། ཡང་རྩོད་ཡིག་ཏུ། སྐྱེས་བུ་ཞིག་གིས་གནས་ནས་འབྱིན་པ་ལ་སོགས་ནི་
མཐུན་མིན་གྱིས་ལེགས་བཤད་དུ་གྲུབ་ཀྱང་ནང་འགལ་ཡིན་ཞེས་སྨོས་པས་མི་ཆོག་གི་སྒྲུབ་བྱེད་ཚད་མ་བཀོད་དགོས་སོ། །
ཞེས་གནང་བ་ལ་དགོས་དོན་གསུམ་སྟེ། རྩོད་དོན་སྤྱི་མཚུངས་ཀྱི་ལན་དང༌། འཕྲོས་དོན་
སྒྲུབ་བྱེད་སྣེ་སེལ་གྱི་དྲི་བ། ཡོངས་སུ་རྫོགས་པའི་སྒྲུབ་བྱེད་དྲི་བ་དོགས་གཅོད་རྒྱས་པ་དང་
བཅས་སོ། །
དང་པོ་ནི། འོ་ན་མུ་ཏིག་ཕྲེང་མཛེས་སུ། སྐྱེས་བུ་གང་ཞིག་གནས་ནས་ནི། །འབྱིན་
པོ་གཞན་མེད་གནས་ནས་ཀྱང་། །ཁྱེད་ཀྱི་རྩོད་ཡིག་བཏང་བ་འདིར། །སྐྱེས་བུ་ཞིག་གིས་
གནས་ནས་འབྱིན། །ཞེས་བཀོད་འབྱིན་པོ་དངོས་གསལ་འདི། །སུ་ཡིས་སུ་ཞིག་གནས་
ནས་འབྱིན། །བཞེད་པ་དངོས་དང་བཞེད་རྗེས་ཀྱང་། །རྒྱབ་འགལ་སོང་བ་མི་མཁྱེན་ནམ། །
མ 131



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཞན་ཡང་མུ་ཏིག་ཕྲེང་མཛེས་སུ། །ཐུན་མོང་མིན་ཚུལ་མ་གསུངས་ཀྱང་། །ཁྱེད་ལ་ཤིན་ཏུ་
གསང་བ་ཡི། །ཐུན་མིན་ལེགས་བཤད་བཀའ་བབས་ན། །ཐུན་མིན་གསང་སྔགས་ལུགས་
འདྲ་སྟེ། །སུམ་བཅུ་པ་ཡི་རྗེས་གནང་དང་། །རྟགས་ཀྱི་འཇུག་པའི་དབང་བསྐུར་དངོས། །
རྣམ་དབྱེ་གསུམ་པའི་བསྐྱེད་རིམ་ལ། །ཅི་ཕྱིར་འཇུག་གི་རྫོགས་རིམ་ཟབ། །དཔེར་བརྗོད་
བསྙེན་གྲངས་ཐེམས་པ་ན། །སུམ་རྟགས་གྲུབ་ཐོབ་མང་འཕེལ་ནས། །གྲུབ་རྟགས་རྫུན་
མཚང་དཔེར་བརྗོད་ངོམས། །ནམ་ཞིག་བོད་བརྡ་དང་འགལ་མཚམས། །ཐུན་མིན་ལེགས་
བཤད་སུས་བརྩམས་ཞེས། །མ་ངེས་འོ་རྒྱལ་བཟོ་ཉེན་ཆེ། །གྲུབ་པས་ཞེས་བྱར་གནང་
འོས་ཀྱང་། །གྲུབ་ཀྱང་ཞེས་པའང་སྒྲ་ལོག་སྟེ། ནང་འགལ་ཐུན་མིན་ལེགས་བཤད་དུ། །
གྲུབ་ཀྱང་ནང་འགལ་སྨོས་མི་ཆོག །ཅེས་བྱར་གོ་མིན་ཀུན་ལ་དྲིས། །ནང་འགལ་སྨོས་པས་
མི་ཆོག་ན། །སྐྱེས་བུ་ཞིག་གིས་ཞེས་བཀོད་ནས། །ཕྱག་རྗེས་ནང་འགལ་འདི་ལ་གཟིགས། །
སྒྲུབ་བྱེད་ཚད་མ་ཁྱེད་རང་གིས། །རྩོད་དོན་བཅུ་བར་བཀོད་མིན་ནམ། །འོན་ཀྱང་ཁྱོད་
ཀྱིས་རྩོད་པའི་ལན། །ཕྱོགས་ཙམ་བརྡ་དོན་མ་སྤྲད་ན། །ཁྱེད་ཀྱིས་བབ་ཅོལ་བཀོད་པ་ཡི། །
རྩོད་ཡིག་འདི་དང་མཚུངས་ཀྱི་དོགས། །དཔལ་སི་མཁས་པ་ཆེར་གྲགས་ཀྱང་། །གཉིས་
མེད་གསུངས་དབང་མ་ཡིན་ཕྱིར། །མ་བཤད་ལོག་བཤད་ནོངས་པ་ཀུན། །བཟོད་གསོལ་
སྦྱངས་བྱར་མ་གསུངས་སམ། །འོ་ན་ཞི་བ་དྲག་པོ་གཉིས། །རྣམ་ཆ་མིང་དོན་སོ་སོའམ་
གཅིག །གཅིག་ན་ཁྱེད་ལ་བདེན་པ་ཐོབ། །དེའི་ཚེ་བྱ་རོག་དཀར་པོར་འགྲོ །དམངས་
རིགས་དང་ནི་རྗེ་རིགས་གཉིས། །དོན་གཅིག་ཡིན་ནམ་སོ་སོ་ཡིན། །གཅིག་ན་ཁྱེད་ལ་
བདེན་པ་ཐོབ། །དེའི་ཚེ་སངས་རྒྱས་རྫུན་པར་འགྱུར། །ཤ་ཡི་ཆེད་དུ་ཕྱུགས་གསོད་དཔེ། །
བདག་པོའི་དོན་ནམ་ཤ་ཡི་དོན། །ཤའི་དོན་ཡིན་ན་ཁྱེད་རང་བདེན། །དེའི་ཚེ་བརྡ་སྤྱོད་
རྫུན་པར་འགྱུར། །འདིས་མཚོན་གོ་སྐྱོན་བསམ་འདས་ཀྱང་། །ཁྱེད་རང་བོད་བརྡ་མི་
~132



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
མཁྱེན་པའི། །རྫོབ་རྟགས་ཕྱག་རྗེས་དངོས་གསལ་ལ། །སྒྲུབ་བྱེད་བཀོད་པ་རང་ངལ་རྒྱུ། །
གངས་ཅན་བརྡ་སྤྲོད་ཁོང་ཆུད་པས། །མུ་ཕྲེང་ནང་དུ་གཟིགས་ན་མཁྱེན། །གྲགས་ཕྱིར་
རྨོངས་ཞེན་ལོག་རྟོག་པའི། །ཕྱོགས་ལྷུང་ཅན་གྱིས་མཐོང་བ་དཀའ། །མཐོང་ཡང་བརྡ་དོན་
འཕྲོད་པ་དཀའ། །འཕྲོད་ཀྱང་དག་ཐེར་ཐོན་པ་བཀའ། །ཐོན་ཀྱང་ལན་འདེབས་ནུས་པ་
བཀའ། །ནུས་ཀྱང་སྤོབས་པས་ལྕོགས་པ་བཀའ། །གལ་ཏེ་ཁྱེད་ཀྱི་ལན་ཐེབས་ན། །
གནས་སྐབས་དེ་ཉིད་དཔེར་བརྗོད་འདི། །ཡོངས་གྲགས་ཐུ་མིའི་བཞེད་སྲོལ་དང་། །
མཐུན་དང་མི་མཐུན་དྲི་བ་བྱེད། །དྲིས་ལན་མདོ་རྒྱུད་བསྟན་བཅོས་དང་། །མཐུན་ཏེ་ཁོ་བོ་
ཡིད་ཆེས་མཚམས། །བརྒྱ་ཕྲག་བརྒལ་བའི་གོ་ཕྱོགས་རྣམས། །རེ་རེ་བཞིན་དུ་དྲི་བ་བྱེད། །
དེ་དག་ལ་ཡང་སྐྱོན་གཅིག་ཙམ། །མིང་འདོགས་བྱར་མེད་དག་འཁྱོལ་སྐབས། །ལུགས་
གཉིས་ཁྲིམས་ཀྱི་རལ་གྲིའི་སྟེང་། །ཁོ་བོའི་སྨྲ་བའི་འབབ་སྟེགས་འཇོག །མ་ངེས་མིང་ཚིག་
བརྡ་དོན་སྒྲ། །སྨོས་ཅི་མདོར་ན་འཕུལ་རྟེན་ཙམ། །ནོར་འཁྲུལ་ཞེས་བྱའི་མིང་ཐོན་ཚེ། །
ཁྱེད་ཀྱི་ལྗགས་ཀྱང་རྐྱང་ནུས་སམ། །མཐར་ཐུག་དམ་བཅའ་འདི་ལ་བྱེད། །མཐའ་དཔྱོད་
ནང་དུ་གནས་འབྱིན་དང་། །ལྕགས་གོང་རང་བཞིན་གསེར་གྱུར་སོགས། །རྨི་ལམ་འཁྲུལ་
བའམ་འོག་འགྱུའི་དཔེ། །བརྡ་སྤྲོད་ལུགས་ལ་མི་སྲིད་ཕྱིར། །ངོ་མཚར་ཆེ་འམ་ནང་འགལ་
སྙམ། །ཐེ་ཚོམ་དཔྱད་བྱར་བཀོད་པ་ལས། །དགག་པ་འདི་བྱས་ཁྱེད་ཀྱིས་སྟོན། །སྟོན་རྒྱུ་
མེད་ན་ཞལ་རེ་སྐྱེངས། །ད་ནི་ཁྱེད་ཅག་ཧོལ་རྒྱུགས་ཀྱིས། །མི་འཇོན་འཇོན་རྒྱུའི་རྩོད་ཡིག་
བསྲིངས། །རྫིང་ཆུ་དྭངས་འདོད་དབྱུག་པ་ཡིས། །དཀྲུགས་ཏེ་རྙོག་མ་སློང་དཔེར་བྱས། །ད་
དུང་ཡང་ལན་རྩོད་འགྱུར་མཚམས། །ཡིག་གཏོང་ཅིར་དགོས་གདོང་ཐུག་བྱེད། །དྲི་ཚིག་རྒྱ་
མཚོའི་གཟའ་སྐར་དཔེ། །བལྟས་ཆོག་ཡོང་ཀྱི་ངང་མ་ཐུང༌། །དེ་དུས་རོ་འཛིན་སུ་རིང་དང་། །
གཡོ་བའི་ཚུལ་ལ་ཕན་ཚུན་བལྟ། །འགག་དོན་བོད་བརྡ་མ་འཕྲོད་གོང་། །འོལ་ཚོད་སུན་
༤133~



ནམོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འབྱིན་དཔའ་ཐལ་སྐྱོན། །
གཉིས་པ་འཕྲོས་དོན་སྒྲིབ་བྱེད་སྣེ་སེལ་གྱི་དྲི་བ་ནི། འོ་ན་ཁྱེད་རང་གི་ཞལ་སློབ་
རྣམས་ལ་མུ་ཕྲེང་ཁྲིད་སྐབས་རྣམ་དབྱེ་གཉིས་པའི་ནང་ཚན་དེ་ཉིད་ཀྱི་དཔེར་བརྗོད་འདི་ཇི་
ལྟར་བྱས་ནས་ཁྲིད་ཁྱེད་རང་གིས་གསུང་པ་བཞེན་འདི་ལ་སྒྲུབ་བྱེད་སྣེ་སེལ་ཙམ་གྱི་དྲི་བ་
ཞིག་འགོད་པར་བྱ་སྟེ། ཚད་མ་ཡིན་མིན་བོད་ཁམས་མཆོག་དམན་ཐམས་ཅད་ཀྱིས་མཁྱེན་
འགྱུར་འདི་ལ་དོན་བཞི་སྟེ། སི་བཞེད་ཀྱི་དཔེར་བརྗོད་དངོས་བསྟན་པ་དང་གཅིག །དེའི་
འདྲ་དཔེ་སྦྱར་བ་དང་གཉིས། བཀའ་འགྲེལ་དང་དྲི་དོགས་མཆན་རིམ་དུ་འགོད་པ་དང་
གསུམ། རང་ལུགས་ལག་ཁྲིད་པའི་འགྲེལ་ཚུལ་བསྟན་ཏེ་ར་སྤྱད་པ་དང་བཞིའོ། །དང་པོ་
ནི་མུ་ཕྲེང་གྲངས་༡༤ བ༤ པར། མཆོག་གསུམ་ལ་སྐྱབས་སུ་ཤེས། ཞེས་སོ། །གཉིས་པ་འདྲ་དཔེ་ནི།
སངས་རྒྱས་ལ་སྟོན་པར་ཤེས། ཆོས་ལ་སྐྱོབ་པར་ཤེས། དགེ་འདུན་ཚོགས་མཆོག་ཏུ་ཤེས།
དཔོན་པོ་ལ་མགོ་འདྲེན་དུ་ཤེས། གྱོན་པ་ལ་གོས་སུ་ཤེས། ཇ་ཆང་ལ་བཏུང་བར་ཤེས།
བཟའ་བ་ལ་ཟས་སུ་ཤེས་ལྟ་བུ་སྟེ་མཐའ་ཡས་སོ། །
གསུམ་པ་བཀའ་འགྲེལ་དྲི་དོགས་སུ་འགོད་པ་ནི། སྐྱབས་སུ་ཤེས་པ་ནི་བྱ་བ། ཞེས་པས་བྱ་
བ་གསུམ་དུ་འགྱུར་རམ། བསྡོམས་པས་གཅིག་ཡིན། དང་པོ་ལྟར་ན། སྐྱབས་དང་། སུ་
དང༌། ཤེས་པའི་བྱ་བ་དེ་གསུམ་གང་ལགས། གཉིས་པ་ལྟར་ན། བྱ་བ་ཞེས་པ་ངོས་འཛིན་
གང་ལ་བྱེད། སྐྱབས་གང་ཡིན། སུ་གང་ཡིན། ཤེས་གང་ན་ཡིན། མིང་དེ་དག་དོན་ལ་སྦྱོར་
དང་། མིང་དོན་མ་མཚུངས་ན་བརྡ་ཡང་དག་པར་སྦྱོར་བ་ཞེས་པ་དོན་ཅི་ལ་ཟེར། ཡིད་རྟོན་
དང་ཁུངས་ལུང་མེད་པར་དོགས། ཡང་། མཆོག་གསུམ་ནི་བྱ་བ་དེའི་ཡུལ་ཡིན་པས། ཞེས་གསུངས་
པ་ལྟར་ན། ཡུལ་ལ་ལ་སྒྲ་འཇུག་པ་དཔེ་འགྲེལ་གཉིས་གཉིས་ཀ་དང་མཐུན་ཏེ། འོ་ན་རྣམ་
དབྱེ་གཉིས་པ་དངོས་ཀྱི་དཔེར་བརྗོད་ལས་ནང་ཚན་དེ་ཉིད་མ་ཡིན་པར་ཐལ་ལོ། །ཡང་།
བ་ནང་
~ 134



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
དེ་ལ་ལས་ཀྱི་རྣམ་དབྱེ་སྦྱོར་བ་ཡིན་མོད། ཅེས་གསུངས་པ་ལྟར་ན། ལས་ཀྱི་རྣམ་དབྱེ་ནི་གཉིས་པ་
དངོས་དང་ནང་ཚན་དེ་ཉིད་ལས་འགྲོ་ས་མེད་ལ་དེའི་སྒྲ་ནི། སུ་རུ་ར་དུ་ན་ལ་ཏུ་བཅས་
བདུན་ཡིན་ཀྱང་། ལ་སྒྲ་དེ་ཉིད་ལ་སྦྱོར་ན་སྨྲ་སྒོ་དང་འགལ། མི་སྦྱོར་བ་ལ་ནི་དཔེར་བརྗོད་
དུ་མཆོག་གསུམ་ལ་ཞེས་གསལ་བས་ནང་འགལ་དུ་དོགས། འདི་སྐབས་ལ་སྒྲ་བཏང་
སྙོམས་སུ་འཇོག་དོན་དེ་གང་ལགས། ཡང་། བྱེ་བྲག་ཕྱེ་ན་ལས་དང་བྱ་བ་ཐ་དད་པ་དང་མི་དད་པའི་དབང་
གིས། ཞེས་གསུངས་པ་དེ་ལྟར་ན། ལས་དེ་གང་ཡིན། བྱ་བ་དེ་གང་། ཐ་དད་ལུགས་དེ་གང་།
ཐ་མི་དད་ལུགས་དེ་གང་། སོ་སོའི་མིང་དོན་མཛུབ་བཙུགས་འདི་ལྟ་བུའོ་ཞེས་ར་མ་སྤྲད་
པར་སྤོམ་ཚིག་གིས་གོ་བརྡ་ཅི་ལ་འཕྲོད། ཡུལ་གངས་ཅན་པའི་བརྡ་སྤྲོད་ཡིན་ན་བོད་ཀྱི་
སྐད་བརྡ་ཀུན་འཕྲོད་དགོས་པ་མ་ལགས་སམ།
ཡང་། ལས་ཀྱི་རྣམ་དབྱེ་འཇུག་པའི་ཡུལ་གཙོ་ཕལ་གཉིས་ལས་གཙོ་བོ་དེ་ཉིད་དང་། ཕལ་པའམ་འདིར་བསྟན་
དེ་ཉིད་ཀྱི་དོན་ཅན་ནི། ཞེས་གསུངས་པ་ལྟར་ན། དེ་ཉིད་རང་ལ་ཡང་གཙོ་ཕལ་གཉིས་སུ་
གསུངས་པར་གོ་བས་དེ་ཉིད་གཙོ་བོ་དེ་གང་ཡིན། ཕལ་པའམ། འདིར་བསྟན་ནི། མཆོག་
གསུམ་ལ་སྐྱབས་སུ་ཤེས། ཞེས་པ་འདི་རང་ཡིན་མཆི། གཙོ་ཕལ་གཉིས་ཀར་ལས་ཀྱི་རྣམ་
དབྱེ་འཇུག་ན་འཇུག་ལུགས་གང་དང་གང་ཞིག་བྱས་ནས་འཇུག །ཞལ་ལུང་བའི་ལས་ཀྱི་
རྣམ་དབྱེ་ལ་ནི། བྱ་བའི་ཡུལ་དང་། བྱ་བའི་སྒྲ། བྱ་བའི་དངོས་པོ། བྱ་བ་བྱས་པ་ཞེས་ས་
བཅད་བཞིར་གསུང་སྲོལ་དེ་ཇི་ལྟར་བྱས་ནས་འཇུག །ཡང་། ལས་སྒྲ་རྣམས་གཙོ་ཕལ་
གཉིས་ཀར་འཇུག་གོ་ཞེ་ནའང་སྨྲ་སྒོ་སོགས་དང་འགལ། མི་འཇུག་པ་ལ་ནི། འདིར་ལས་
ཀྱི་རྣམ་དབྱེ་འཇུག་པའི་ཡུལ་ཞེས་གསལ་བས་ནང་འགལ་བར་དོགས། ཡང་། བྱ་བ་ཉིད་ལ་
ལས་དང་བྱ་བ་གཉིས་སུ་དབྱེ་བའི། ཞེས་གསུངས་པ་ལྟར་ན༑ གངས་ཅན་དུ་གྲགས་པའི་སུམ་
རྟགས་ཀྱི་དཔེ་ཁྲིད། བཤད་ཁྲིད། ཞལ་ལུང་གང་ལའང་བྱ་བ་གསུམ་དུ་དབྱེ་ལུགས་
༤ 135མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མཐོང་ཐོས་མེད་ལ། དེས་ན། བྱ་བ་ཉིད་དེ་གང་ལ་ཟེར། བྱ་བའི་ལས་དེ་གང་། བྱ་བའི་བྱ་
བ་ནི་གང་། མིང་དོན་ར་སྤྲོད་ཁུངས་ལྡན་མེད་ན། དོན་ཅི་ཡང་གོ་རྒྱུ་མེད་པའི་བརྡ་སྤྲོད་
མུན་ནང་མཛུབ་ཡུག་གམ། མིང་སྟོང་གྲལ་བསྒྲིགས་སུ་གོ་བའི་དོགས། ཡང་། ཤེས་པ་ནི་བྱ་བ།
སྐྱབས་ནི་ཤེས་པར་བྱ་རྒྱུའི་ལས་ཡིན་པས། ཞེས་གསུངས་པ་ལྟར། ཤེས་པ་བྱ་བ་ཡིན་ན། གང་གཡོ་བ་
དང་རྩོལ་བའི་འདུ་བྱེད་ཀྱིས་འདུ་ཤེས་པ་ཞིག་བཟོ་རྒྱུ་ཡོད་པར་ཐལ། སྐྱབས་སུ་འདུ་ཤེས་
པ་ཙམ་དེ་རང་བྱ་བ་ཡིན་པར་གོ་བས། དེ་ལྟར་ན་བོད་མཁས་སྔ་རབས་པ་རྣམས་ཀྱིས་བྱ་
བ་ཞེས་པ་བྱ་བཞིའི་ལས་ཀྱི་རྣམ་འགྱུར་ཡིན་པ་བསྟན་འགྱུར་དུ་བཤད་ཀྱང་། འདིར་འདུ་
ཤེས་ལ་བཞེད་ན། འདུ་བྱེད་པའི་ལས་དང་། འདུ་ཤེས་པའང་གཅིག་པར་ཐལ་བས་བེམ་
ཤེས་འགལ་དོགས་མ་ཟད། གཟུགས་སོགས་ཕུང་པོ་ལྔའང་བཞིར་ཐོལ་བས་མདོ་རྒྱུད་དང་
དངོས་འགལ་དུ་གོ་བའི་དོགས། སྐྱབས་ནི་ཤེས་པར་བྱ་རྒྱུའི་ལས་ཡིན་ན། བོད་པས་
མཆོག་གསུམ་དང་། སྐྱབས་གནས་ཞེས་པ་དོན་གཅིག་མིང་གི་རྣམ་གྲངས་སུ་འདོད་ལ།
སྐྱབས་ལས་སུ་འདོད་པ་ནི་ནང་པ་ལྟ་ཅི་སྨོས། ཕྱི་རོལ་པས་ཀྱང་ག་ལ་འདོད། ཚངས་པ་
དང་རྒྱ་བྱིན་སོགས་གང་ཟག་ཏུ་འདོད་པ་ལས། གཡོ་རྩོལ་གྱི་ལས་དང་བྱ་བ་མི་འདོད་དམ་
སྙམ། འདིའི་གོང་དུ་སྐྱབས་བྱ་བར་བརྡ་སྤྲད་པ་དེ་ཡང་། ད་ནི་ལས་སུ་གནས་འགྱུར་བས་
ནང་འགལ་ཡིན་པར་གོ་བའི་དོགས།
ཡང་། དེར་ལ་དོན་གྱི་རྣམ་དབྱེ་འཇུག་པའི་དེ་ཉིད་དེ། ཞེས་པ་ལྟར་ན། སྐྱབས་ལས་སུ་གནས་
འགྱུར་བ་དེར་ལ་དོན་གྱི་རྣམ་དབྱེ་འཇུག་རུང་ན། ལ་དོན་གྱི་རྣམ་དབྱེ་ནི། གཉིས་བཞི་
བདུན་པ་དེ་ཉིད་ཚེ་སྐབས་བཅས་ལྔ་ཡིན་ན་འཇུག་ཁུངས་ཇི་ལྟར་བྱས་ནས་འཇུག །རྣམ་
དབྱེའི་སྒྲ་བདུན་པོ་འཇུག་གོ་ཞེ་ནའང་། ལས་ཞེས་པའི་ས་མཐར་སུ་ཁོ་ན་ཐོབ་པ་ལས། རུ་
ར་སོགས་འཇུག་ན་སུམ་རྟགས་དང་འགལ་བ་མ་ཟད། ལ་སྒྲའང་སྨྲ་སྒོ་དང་འགལ། འདི་
༤ 136ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
སྐབས་མཆོག་གསུམ། ལ་སྒྲ༑ སུ་བཅས་བཏང་སྙོམས་སུ་འཇོག་དོན་དེ་གང་ཡིན་དབྱེ་
ལུགས་གོ་བརྡ་མ་སྤྲད་ན་ཁུངས་མེད་འོལ་ཚོད་དུ་འགྲོ་བའི་དོགས།
ཡང་། སྐྱབས་དང་ཤེས་པ་གཉིས་སྤྱིར་ཐ་དད་ཡིན་ཡང་བྱ་བ་གཅིག་ལ་སྦྱོར་བ་འདི་འདྲའི་སྐབས་སུ་ཤེས་པ་
ཉིད་སྐྱབས་ཡིན་ནོ་སྙམ་པའི་ངོ་བོར་སྐྱེས་པ་བརྗོད་པ་ཡིན་པས། ཞེས་གསུངས་པ། འོ་ན། ཨེམ་རྗེ་དང་ནད་
པ་གཉིས་སྤྱིར་ཐ་དད་ཡིན་ཡང་། སྨན་དཔྱད་ཀྱི་བྱ་བ་གཅིག་ལ་སྦྱོར་བ་འདི་འདྲའི་སྐབས་
སུ་ནད་པ་ཉིད་ཨེམ་རྗེ་ཡིན་ནོ་སྙམ་པའི་ངོ་བོར་སྐྱེས་པས་ནད་པ་ཨེམ་རྗེར་འགྱུར་ཞེས་
ངག་གི་བརྗོད་པར་རུང་ངམ་མི་རུང་། རུང་ན་མངོན་སུམ་བརྡ་དོན་སྤྲོད་པར་མཛོད་དང་།
མི་རུང་ན། འདུ་ཤེས་པ་དེའི་སྐྱབས་མཆོག་གསུམ་དང་། ནད་པ་དེའི་སྐབས་ཨམ་རྗེ་ཡིན་
པས་སྐྱབས་སུ་མཉམ། མཆོག་གསུམ་གྱི་ཐུགས་རྗེས་བསྐུལ་བས་འདུ་ཤེས་པ་དེ་ལ་ཚུར་
བསྐྱབས་པ་དང་། ཨེམ་རྗེའི་ཐུགས་རྗེ་བསྐུལ་བས་ནད་པ་ལ་ཚུར་བསྐྱབས་པ་གཉིས་ཀ་
སྐྱོབ་བྱེད་དང་བསྐྱབ་བྱ་ཡིན་པར་མཉམ། འདུ་ཤེས་པ་དེ་འཁོར་བའི་སྡུག་བསྔལ་ལས་
ཐར་བ་དང་། ནད་པ་དེ་ནད་ཀྱི་སྡུག་བསྔལ་ལས་ཐར་བ་བྱ་བའི་ཆོ་ག་གཅིག་ཏུ་མཉམ།
མཆོག་གསུམ་གཏན་གྱི་སྐྱབས་ཡིན་པས་འདུ་ཤེས་མཁན་དེ་དང་། ཨེམ་རྗེ་ནད་པའི་
སྐྱབས་ཡིན་པར་འདུ་ཤེས་མཁན་དེ་གཉིས་ཀ་གང་ཟག་ཡིན་པར་མཉམ། ནང་སྙེམ་བྱེད་
ཀྱི་རེ་དོགས་ནི་གཉིས་ཀར་ཡོད་པས་མཉམ་ན། མི་མཉམ་པའི་ཁུངས་ལུང་དེ་གང་ཡིན།
ད་ནི་གསུང་རན་པའི་དུས་ལ་བབས་ཏེ། ཁྱེད་རང་གིས་སྒྲུབ་བྱེད་བཀོད་དགོས་ཞེས་རྩོད་
ཡིག་བཏང་བའི་དགོས་དོན་དེ་ལགས་སོ། །ཤེས་པ་ཉིད་སྐྱབས་ཡིན་ན། ངོ་ཤེས་མཁན་ཁོ་
རང་གི་འདུ་ཤེས་དེ་ཀ་སྐྱབས་སུ་སོང་བས་མཆོག་གསུམ་དགོས་པ་མེད་པར་འགྱུར། གོང་
དུ་འདུ་ཤེས་པ་བྱ་བར་བརྡ་སྤྲད་པ་དེ་ཡང་ད་ནི་སྐྱབས་སུ་གནས་འགྱུར་བར་དོགས། ཡིན་
ན་སྙམ་པའི་ངོ་བོར་སྐྱེས་པ་བརྗོད་པ་ཡིན་ན། སྙམ་བྱེད་ཀྱིས་རྟོག་ཚོགས་ཀུན་བརྗོད་པར་
ལ 137



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཁས་ལེན་དགོས་པར་ཐལ་ལ། གནས་བརྒྱད་དགོངས་དོན་གྱི་བརྗོད་པ་ནི་དེ་ལྟ་བུ་མ་ཡིན་
ནོ༑ ༑
ཡང་། ཤེས་པ་ཡུལ་ཅན་དང་། སྐྱབས་ཡུལ་དུ་མི་བཟུང་བར། མཆོག་གསུམ་ཡུལ་དང་སྐྱབས་དང་ཤེས་པ་
བསྡམས་པའི་ཚིག་ནུས་ཡུལ་ཅན་གྱི་ངོ་བོ་གཅིག་སྟོན་པ་ཡིན་ནོ། །ཞེས་གསུངས་པ། ཤེས་པ་ཡུལ་ཅན་དུ་མི་
བཟུང་ན་ཡུལ་དུ་འདོད་པ་ལས་འོས་མེད། དེ་ལྟར་ན་ཤེས་པ་བེམ་པོར་ཡང་ཁས་ལེན་
དགོས་པ་མ་ཟད། སྟོང་ཕྲག་བརྒྱ་པར། འདུས་ཏེ་རེག་པའི་རྐྱེན་གྱི་ཚོར་བ་ཞེས་གསུངས་
པ་དང་འགལ་ཞིང་། མཆོག་གསུམ་ཡུལ་ཡིན་ན་སྐྱབས་ཀྱང་ཡུལ་མ་ཡིན་ནམ། གལ་ཏེ་
སྐྱབས་ཞེས་པ་ཡུལ་དུ་མི་གཟུང་ན། ནང་པ་སངས་རྒྱས་པའི་ཁྱད་པར་གྱི་ཆོས། དཀོན་
མཆོག་གསུམ་ལ་སྐྱབས་གནས་སམ་སྐྱབས་ཡུལ་ཞེས་བརྡར་བཏགས་པ་དང་དངོས་
འགལ་མ་ཟད། ཐོག་མར་སྐྱབས་སུ་ཤེས་གསུམ་བྱ་བར་བརྡ་སྤྲད་པ་དེ་དང༌། དེ་རྗེས་
སྐྱབས་ནི་ཤེས་པར་བྱ་རྒྱུའི་ལས་སུ་བརྡ་སྤྲད་པ་དེ་དང༌། དེ་རྗེས་སྐྱབས་ཤེས་བྱ་བ་གཅིག་
སྦྱོར་སྐབས། ཤེས་པས་སྐྱབས་ཚབ་བྱས་པའི་སྐྱབས་དེ་དང་། གཤམ་དུ་ཐག་པ་ལྟ་བུས་
བསྡམས་པའི་སྐྱབས་དེ་བཅོས། སྐྱབས་བཞི་གའི་བརྗོད་དོན་རྣམས་ས་ཟིན་མེད་པར་གོ་
བའི་དོགས། ལ་སྒྲ་འཇུག་པའང་དེ་ཉིད་ཀྱི་དཔེ་ལ་ནི་ནང་འགལ་དུ་དོགས། སྐྱབས་དང་
ཤེས་པ་ཐག་པ་ལྟ་བུས་བསྡམས་པའི་ཚིག་ནུས་ཡུལ་ཅན་གྱི་ངོ་བོ་ཇི་ལྟར་བྱས་ནས་སྟོན་པ་
ཡིན། སྐྱབས་ཤེས་ཐག་པ་ལྟ་བུས་བསྡམས་རྒྱུ་ལྟ་ཅི་ཕྱོགས་གཅིག་ཏུ་སྡོམ་ཡང་ག་ལ་རུང་།
འདུ་ཤེས་ནི་ཀུན་འགྲོ་སྟེ་སེམས་བྱུང་ཡིན་པ། ཕ་རོལ་སྐྱབས་གནས་ཀྱི་ཡེ་ཤེས་དང༌། ཚུ་
རོལ་གང་ཟག་གི་གཙོ་སེམས་ཀྱང་ཇི་ལྟར་བྱས་ནས་བསྡམས། ངོ་བོའང་ག་ལ་གཅིག །ཡེ་
ཤེས་ནི་བློ་བྲལ་ཆོས་ཉིད་གཤིས་ཀྱི་གཞུགས་ཚུལ་ཡིན་ལ་གཙོ་སེམས་ནི་ཚོགས་བརྒྱད་
དང་བཅས་པའི་གཟུང་འཛིན་སྤྲོས་པའི་བློ་ཅན་ཏེ་བསྡོམས་པས་ངོ་བོ་གཅིག་སྟོན་གྱི་ཡོད་
དམ 138ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ན༑ དེའི་རྣམ་པ་གང་དང་། རྟགས་གང་དང་། མཚན་མ་གང་ཡིན། དག་པ་དང་མ་དག་
གཉིས་བསྡོམས་ཏེ་ངོ་བོ་གཅིག་སྟོན་ན། སངས་རྒྱས་དང་སེམས་ཅན་བསྡོམས་ནའང་ངོ་བོ་
གཞན་གཅིག་ཏུ་འགྱུར་དགོས་པར་ཐལ་ཏེ། དཔེར་ན་ཕྱེ་དང་ཆུ་གཉིས་བསྡོམས་པས་ཟན་
ཞེས་མིང་དོན་གོ་བརྡ་སྤྲོད་རྒྱུ་ཞིག་འབྱུང་བ་མ་ལགས་སམ། རང་བློར་ཡུལ་གངས་ཅན་
པའི་བརྡ་ཡང་དག་པར་སྦྱོར་བ་ཞེས་པ་དེ། འཇིག་རྟེན་གྲགས་པ་དང་བསྟུན་པའི་བོད་
ལུགས་ཆོས་སྲིད་ཀྱི་སྒྲ་དོན་གོ་བརྡ་སྤྲོད་བྱེད་སྒྲ་རིག་ཁེར་གཙང་དུ་འདོད་པ་ལས། གང་
དྲན་གང་བྱུང་ཐམས་ཅད་ཉ་ཉུང་མཉམ་བསྲེས་སུ་ངོམས་ནས་སྟོན་པའི་ལུགས་སུ་ནམ་ཡང་
འདོད། རྒྱུ་མཚན་དེ་ལྟ་བུས་མཐའ་དཔྱོད་དུའང་མངའ་བདག་ཁྲི་སྲོང་ལྡེའུ་བཙན་གྱི་
ཁྲིམས་ཡིག་ཏུ། བྱིས་པར་བརྡ་སྤྲོད་འདྲི་ཀློག་ཡོན་ཏན་སློབས། །ཞེས་གསུངས་པས།
སྐབས་དེར་བྱིས་པའི་རྣམ་དཔྱོད་སོར་མོས་ཀྱང་འགྲོལ་ནུས་པའི་གངས་ཅན་པའི་བརྡ་སྤྲོད་
དེ་ནི་ལེགས་སྦྱར་དང་གཏན་ཚིགས་སོགས་ཀྱིས་ལྕགས་མདུད་ཞུ་ལུགས་སུ་སོང་ནས་
གཞུང་མང་མཁྱེན་པའི་སྙིང་བུས་ཀྱང་མི་འཁྲོལ་བའི་མཚམས་སུ་གྱུར། ཅེས་པ་བདག་གིས་
བཀོད་དོན་ཡང་། ཐུ་མིས། མིང་ཚིག་བརྗོད་པ་མེད་ན་ནི། །ཐུན་མོང་ཐུན་མོང་མ་ཡིན་
པའི། །ཤེས་བྱ་སྟོན་པའང་མེད་པར་འགྱུར། །ཞེས་དང་། མིང་ཚིག་གསལ་བ་མེད་ན་ནི། །
དོན་རྣམས་བརྗོད་པར་མི་འགྱུར་རོ། །ཞེས་གསུངས་པའི་རྗེས་སུ་འབྲངས་པ་ལགས་པས་
དྲིས་ལན་མཐའ་གསལ་ངེས་ཤེས་འདྲོངས་པ་ཞིག་ཐུགས་རྗེས་གཟུང་དུ་གསོལ།
བཞི་པ་རང་ལུགས་བོད་སྔ་རབས་པའི་ལག་ལེན་འདེབས་པའི་དོན་ཁྲིད་ལྟར་ན།
བོད་ཕྲུག་རང་ཡུལ་གྱི་སྐད་བརྡ་སྤྲོད་པ་ལ་ཀློ་ཁ་ཁྲ་བ་སོགས་མཐའ་མི་གཞན་ལ་འདྲི་རུ་ཙ་
རི་རོང་སྐོར་ལ་འགྲོ་མི་དགོས་ཏེ། འཇམ་དབྱངས་ཐུ་མིས། ཡི་གེའི་ཁོངས་ནས་མིང་དབྱུང་
ཞིང་། །མིང་གི་ཁོངས་ནས་ཚིག་ཕྱུངས་ཏེ། །ཚིག་གིས་དོན་རྣམས་སྟོན་པས་སོ། །ཞེས་
1.3) ༼ག་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གསུངས་པའི་འགྲེལ་ཚུལ་ཏེ། འདི་ལུགས་སུ་བརྡ་སྤྲོད་ན། གོང་གི་དཔེར་བརྗོད། མཆོག་
གསུམ་ལ་སྐྱབས་སུ་ཤེས། ཞེས་པ་འདི་ཉིད་རྣམ་དབྱེ་གཉིས་པ་དངོས་དང་། ནང་ཚན་དེ་ཉིད་
གཉིས་ཀ་འདྲེས་ཏེ་སོ་སོར་དབྱེ་བ་མ་ཆོད་པས་དཔེར་བརྗོད་དང་འགྲེལ་བཤད་འགལ་
སྤྱོད་རྫབ་རྫོབ་ཏུ་སོང་བ་ཡིན། འདི་ལ་བརྡ་སྤྲོད་པའི་རྣམ་གཞག་བྱེད་ན་སྤྱི་དང་། བྱེ་བྲག་
གཉིས་ལས། དང་པོ་ནི། མཆོག་གསུམ། ཞེས་པ་རྣམ་དབྱེ་དང་པོ་སྟེ་དཀོན་མཆོག་གསུམ་གྱི་
མཚན་བསྡུས་པའི་མིང་ངོ༌། ། ལ། ཞེས་པ་ལ་དོན་གྱི་སྒྲ་དྲུག་པ་སྟེ། ལ་སྒྲ་མཆོག་གསུམ་ལ་
སྦྱར་བས་མཆོག་གསུམ་བྱ་བའི་ཡུལ་དུ་གྲུབ། སྐྱབས། ཞེས་པ་མཁྱེན་བརྩེ་ནུས་པའི་བདག་
ཉིད་རང་ལས་ལྷག་པའི་རིགས་ལ་འཇུག་སྟེ་དཔེར་ན། བླ་མ། མཆོག་གསུམ་ལྷ་དང་། རྗེ་
དཔོན། སྨན་པ། སློབ་དཔོན་སོགས་རེ་གནས་ཞུ་ཡུལ་ཐམས་ཅད་ལ་འཇུག་ཀྱང་། ད་རེས་
སྐབས་སུ་བབས་པ་ནི་སྐྱབས་ཡུལ་མཆོག་གསུམ་རང་ལ་ངེས་དགོས་པའོ། ། སུ། ཞེས་པ་
ལ་དོན་གྱི་སྒྲ་བདུན་པོའི་ཐོག་མ་ན་གནས་པ་དེའོ། ། ཤེས། ཞེས་པ་ཕ་རོལ་ན་གཞུགས་པའི་
མཆོག་གསུམ་དེ་གཏན་གྱི་སྐྱབས་ཡིན་པ་ཚུ་རོལ་གང་ཟག་དེས་འདུ་ཤེས་པའོ། །གཉིས་པ་
ནང་གསེས་བྱེ་བྲག་ཏུ་དབྱེ་བ་ལ་གཉིས་ཏེ། དཔེར་བརྗོད་ཀྱི་སྟོད་ཆ་དབྱེ་བ་དང༌། སྨད་ཆ་
དབྱེ་བའོ། །
དང་པོ་སྟོད་ཆ། མཆོག་གསུམ་ལ། ཞེས་པ་ནི། བྱེ་བྲག་དེ་ཉིད་ཀྱི་དཔེར་བརྗོད་མ་ཡིན་
ཏེ༑ གངས་ཅན་ལུགས་ཀྱི་སྤྱིར་བཏང་རྣམ་དབྱེ་གཉིས་བཞི་བདུན་པ་གསུམ་གྱི་སྦྱོར་ཡུལ་
དུ་སོང་བ་ཡིན། དེ་ཡང་དཔེར་ན། མཆོག་གསུམ་ལ་ཕྱག་བཙལ་ལྟ་བུ་གཉིས་པ་དང་།
མཆོག་གསུམ་ལ་ན་བཟའ་གསོལ་ལྟ་བུ་བཞི་པ། མཆོག་གསུམ་ལ་བྱིན་མཐུ་ཡོད་ལྟ་བུ་
བདུན་པ་སྟེ། འདི་དག་ལ་ནི་ལ་སྒྲ་འང་ངེས་པར་སྦྱོར་དགོས་པ་སུམ་རྟགས་ཀྱི་དགོང་དོན་
ཡོངས་གྲགས་ཙམ་དུ་མ་ཟད། སློབ་དཔོན་བི་དྷ་རའི་གནས་བརྒྱད་གཉིས་པའི་འགྲེལ་
~14(0མ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
པར་ཡང་། བོད་ཀྱི་སྒྲ་ལ་ནི། བཞི་པ་ཡང་ལ་ཡིས་སྟོན་ལ། བདུན་པ་ལ་ཡང་ཡིས་སྟོན་ཏེ་
ཞེས་པ་ལྟར་དོན་ལ་གནས་ཤིང་། ལེགས་སྦྱར་ལ་ནི་གཉིས་པ་ཨོ་དང་། བཞི་པ་ངེ་དང༌།
བདུན་པ་རི་རྣམས་ཀྱིས་སྟོན་པ་སྟེ་ཞྭ་དཔེ་ལྷམ་ལ་མི་ཁེབ་བོ། ། །
གཉིས་པ་སྨད་ཆ། སྐྱབས་སུ་ཤེས། ཞེས་པ་འདི་ནི། དེ་ཉིད་ཀྱི་དཔེར་བརྗོད་ཡིན་ངེས་
ཀྱང་། ཡུལ་དང་ཡུལ་ཅན་ངོ་བོ་གཅིག་པ་ག་ལ་ཡིན། གལ་ཏེ་ཡིན་པར་འདོད་ན་བྱ་ཡུལ་
ལ་ལ་སྒྲ་འཇུག་པའི་ཕྱིར་དེ་ཉིད་མ་ཡིན་པར་ཐལ་ལོ། །སྐྱབས། ཞེས་པ་ནི་འདི་ཕྱི་གཏན་གྱི་
སྐྱབས་ཡིན་པར་ངོ་ཤེས་དགོས་རྒྱུའི་ཤེས་བྱ་དེ་ཡིན་ཅིང་། སུ། ཞེས་པ་ནི། རྣམ་དབྱེ་གཉིས་
པའི་མཚམས་སྦྱོར་ལ་དོན་གྱི་སྒྲ། ཤེས། ཞེས་པ་ནི་ཕ་རོལ་ན་ཡོད་པའི་སྐྱབས་གནས་དེ་ཚུ་
རོལ་གང་ཟག་རང་གིས་སྐྱོབ་པ་པོར་འདུ་ཤེས་པས་ན། ཤེས་བྱ་དང་ཤེས་བྱེད་སྒྲ་དོན་ངོ་བོ་
གཅིག་པའི་དེ་ཉིད་དུ་འདོད་དོ། །འདི་སྐབས་ལའི་སྒྲ་མི་འཇུག་པའི་རྒྱུ་མཚན་ཡང་། སྨྲ་
སྒོར། དུ་ལ་སོགས་པ་ལ་དང་མཐུན། །དེ་ཉིད་ལ་ནི་ལྷགས་པ་ཡིན། །ཞེས་གསུངས་པའི་
ལུང་འདྲེན་ཡང་། མུ་ཕྲེང་གྲངས་༢༥ན་པོར་གསལ་ཀྱང་། མཛད་པ་པོ་སྤྱི་དང་མི་འདྲ་བས་
ནང་འགལ་དུ་མི་འགྱུར་རམ་སྙམ་མོ། ། །
གསུམ་པ་ཡོངས་སུ་རྫོགས་པའི་སྒྲུབ་བྱེད་དྲི་བ་དོགས་གཅོད་རྒྱས་པ་ནི། ཕུགས་སུ་
ས་བཅད་འདིའི་མཚམས་སུ་འཇོག་རྒྱུ་ཡིན་ཀྱང་གནས་སྐབས་རིང་རྩོད་ལན་འདི་ཉིད་ལ་
ཡང་ལན་མ་འབྱོར་བར་རེ་ཞིག་ཁྲོམ་བསྒྲགས་མི་བྱའོ། །ཞར་བྱུང་མུ་ཕྲེང་མཆོག་འཛིན་གྱི་
འགྲེལ་པ་འགའ་རེར་ཡང་། དེ་ཉིད་ཀྱི་དཔེར་བརྗོད། སྐྱབས་སུ་ཤེས། ཞེས་རྩོད་མེད་བཀོད་
ཀྱང་། རང་འགྲེལ་མཛད་སྐབས། ཤེས་པ་ནི་བྱ་བ་སྟེ་ཡུལ་ཅན། ཞེས་བཀོད་པ། ཤེས་པ་བྱ་བ་
ཡིན་ན། བྱ་བ་བཟང་ངན་ལེགས་ཉེས་ཐམས་ཅད་ཤེས་པར་ཐལ་བས་ཤེས་པ་བེམ་པོར་
ཡང་གྱུར། ཤེས་པ་ཡུལ་ཅན་ཡིན་ན། དཔེར་བརྗོད་ཀྱི་དོན། སྐྱབས་སུ་འདུ་ཤེས་པ་དེ་དང་།
141 མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འགྲེལ་པའི་དོན་ཡུལ་ཅན་ཚོགས་བརྒྱད་སེམས་སུ་གོ་བ་གཉིས་ནང་འགལ་དུ་དོགས།
སྐྱབས་ནི་ཤེས་པར་བྱ་རྒྱུའི་ལས་ཡིན་པས་ཡུལ། ཞེས་པ། འོ་ན་སྐྱབས་ཡུལ་ཡང་མཆོག་གསུམ་མ་ཡིན་
པ་ཆོས་སྲིད་གང་རུང་གི་ལས་ཀ་རྣམས་ཡིན་པར་མ་ཟད། སྐྱབས་ནི་ཡུལ་ཡིན་ན། སྐྱབས་
ཡུལ་ལ་ཞེས་ལ་སྒྲ་ཐོབ་པས་རྣམ་དབྱེ་གཉིས་པ་དངོས་ལས་ནང་ཚན་དེ་ཉིད་མ་ཡིན་ཏེ་རྩ་
འགྲེལ་རྒྱབ་འགལ་ལོ། །དེ་གཉིས་གཞི་ཐ་དད་པ་ལྟར་སྣང་ཡང་། བྱ་བ་གཅིག་ལ་སྦྱོར་བའི་ཚེ་ཡུལ་ཅན་གྱི་རྣམ་
རྟོག་དེ་ཡང་སྐྱབས་ཡིན་ནོ་སྙམ་དུ་ཤེས་པ་ཡིན་པས། ཞེས་པ། འོ་ན། རྟེན་ཤ་ཕྲག་གདོས་བཅས་ཀྱི་ལུས་
དང༌། བརྟེན་པ་ནང་གི་སེམས་རྒྱུད་གཉིས་གཞི་ཐ་དད་པ་ལྟར་སྣང་ཡང་། ཏིང་ངེ་འཛིན་གྱི་
བྱ་བ་གཅིག་ལ་སྦྱོར་བའི་ཚེ། སེམས་ལ་རྣམ་རྟོག་གང་ཤར་ཐམས་ཅད་ཏིང་ངེ་འཛིན་ཡིན་
ནོ་སྙམ་དུ་ཤེས་དགོས་ན། རྣམ་རྟོག་དང་ཏིང་ངེ་འཛིན་གཅིག་པར་ཐལ་བར་དེ་ལྟར་ན།
རྣམ་རྟོག་ཐོག་མ་རང་ནས་རྒྱུན་ཆགས་སུ་ཡོད་གཤིས་ཏིང་ངེ་འཛིན་བསྒོམས་ཀྱང་དོན་མེད་
དུ་ཐལ་ཞིང་། ལྷག་པར་རྣམ་རྟོག་དེའང་སྐྱབས་ཡིན་ནོ་སྙམ་དུ་ཤེས་དགོས་ན། རྣམ་རྟོག་
སྐྱབས་སུ་གོ་འཕོས་ཏེ་མདོ་རྒྱུད་ལུང་དོན་དང་འགལ་བ་ནི། ཕྱོགས་གླང་གིས། རྣམ་རྟོག་
མ་རིག་ཆེན་པོ་ལྟེ། །འཁོར་བའི་རྒྱ་མཚོར་ལྷུང་བྱེད་ཡིན། །ཞེས་གསུངས་སོ། །ཡུལ་སྐྱབས་
དེའི་ངོ་བོར་ཡུལ་ཅན་དེའང་སྐྱེས་པའི་ཕྱིར་བྱ་བ་དང་ལས་ཐ་དད་དུ་དབྱེ་མི་ནུས་པའི་ཕྱིར་རོ། །ཞེས་པ། ཡུལ་སྐྱབས་
དེའི་ངོ་བོར་ཡུལ་ཅན་དེའང་སྐྱེས་ན་ངོ་བོ་རྣམ་རྟོག་ལ་རང་རྩལ་སྐྱབས་སུ་གྲུབ་ཅིང་ཤེས་པ་
རོལ་པར་སྣང་བ་སྟེ། རྣམ་རྟོག་མ་རིག་པ་ལྟར། སྐྱབས་དང་། འདུ་ཤེས་པའང་མ་རིག་པ།
རྣམ་རྟོག་སྤང་བྱ་ཡིན་པ་ལྟར། སྐྱབས་དང་འདུ་ཤེས་པའང་སྤང་བྱ། རྣམ་རྟོག་གིས་འཁོར་
བར་ལྟུང་བ་བཞིན། སྐྱབས་ཡུལ་དང༌། སྐྱབས་སུ་འདུ་ཤེས་པས་ཀྱང་འཁོར་བར་ལྟུང་བ།
རྣམ་རྟོག་བཟང་ངན་བར་མ་ལྟར། སྐྱབས་ཤེས་ཀྱང་བཟང་ངན་བར་མར་གྱུར་བ་སོགས་
སྐྱོན་མཐའ་ཡས་སོ། །ཡང་། སྐྱབས་ཡུལ་ལ་ལས་དང་བྱ་བ་འབྱུང་མི་སྲིད་ན། ཕྱག་མཆོད་
ལ 142



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
སྐྱབས་འགྲོ་གསོག་པའི་ལས་ཀྱང་བྱ་བ་དོན་མེད་དུ་འགྱུར། འདི་སྐྱབས་ཐ་དད་དུ་དབྱེ་མི་
ནུས་པའི་ལས་དང་བྱ་བ་དེ་གང་ཡིན་ངོས་འཛིན་སོགས་ཀྱང་མ་ཤེས་པས་དོགས་སེལ་
བརྒལ་ལན་ཞལ་གསལ་ཡིད་ཚིམ་གནང་དུ་གསོལ། རང་ལུགས་ཀྱི་སྐྱབས་སུ་ཤེས། ཞེས་
པའི་འགྲེལ་ཚུལ་ནི་གོང་དུ་བཤད་ཟིན་ལྟར་ལ་བསྐྱར་ལྡབ་མི་དགོས་སོ། །
སྨྲས་པ། དཔྱིད་ཀྱི་རྒྱལ་མོའི་རྣམ་དཔྱོད་དབྱུ་གུ་ཡིས། །བརྡ་སྤྲོད་སྤྲིན་གྱི་རྔ་ཆེན་
བརྡུངས་པའི་ཚེ། །ལོ་རྟོག་འདུ་ཤེས་རེངས་པོའི་ཆབ་རོམ་ཚོགས། །སྐྲག་ཏེ་སྟོབས་ལྡན་
གནས་སུ་བྲོས་ལ་རིངས། །བོད་འགྲེལ་གྲགས་སྙན་སི་ཏཱ་རྭ་བར་བཅས། །བག་མེད་
འཕྲོག་ལ་ཁེངས་པའི་གདོང་བཅུ་པའི། །ཟོག་རྫུན་མགྲིན་པ་གཅོད་ནུས་ར་གྷའི་བུ། །དིང་
སང་གངས་ཅན་ལྗོངས་སུ་མཆིས་ཞེས་གླེང་། །ཟངས་ལྕགས་ནས་བཟུངས་ར་གོག་ཀྲད་
རོའི་བར། །བསགས་ལ་བང་མཛོད་ཅེས་བྱའི་སྒྲ་སྙན་པོ། །མ་དག་ཁྱིམ་ཞེན་ཅན་ལ་མཁོ་
མོད་ཀྱང་། །ཐར་འདོད་སྐྱེས་བུའི་ཚོགས་ལ་དེས་ཅི་བྱ། །དུས་ཀྱི་ས་མཆོད་མ་ཡི་གདན་
སྟེང་དུ། །ཀླུ་ཡི་ཁྱབ་བྱེད་དབྱངས་མཐའི་གཙུག་ཕུད་ཅན། །དེ་ཡི་ས་བྱམས་ན་ནི་དུག་ཅན་
གནས། །ཆུས་ཁྱེར་མི་ལ་ཆུས་ཁྱེར་མིས་འཇུས་དཔེ། ས་འཛིན་སྡེ་བ་གཙང་བྱེད་ལུས་ཀྱིས་
བཏེག །ཡོན་ཏན་རྒྱ་མཚོ་གཡས་གཡོན་ཕྱག་བརྙན་ཏེ། །རྟགས་ཅན་ཞུགས་ལ་དྲང་སྲོང་
ལུས་མགོ་ཅན། །བཟང་པོའི་ཆུ་བཏགས་བློ་གཡོན་རིག་བྱེད་དོ། །གཞུང་འགྲེལ་རྗེས་ཟློས་
རྩོལ་བཤད་ནེ་ཙོའི་ཆོས། །ཞལ་ལུང་མན་ངག་ལག་ཁྲིད་བཅུད་བྲལ་ཡང་། །དཔེ་བཤད་
བདུན་རྩིར་སྒྲོ་བཏགས་བུམ་སྟོང་ནས། །བུམ་པར་འབྱོ་རྣམས་རེ་ཞིག་ངལ་སོས་ཤིག །རང་
འཁྲུལ་གཞན་ཤེའི་རྦད་ཁམས་ཀུདྷུ་མས། །བཀྲུས་ཟོང་ར་གན་གངས་ཁྲོད་ཚོང་ར་རུ། །
འགྲིམས་པ་བི་ཤྭ་ཀརྨའི་དཔྱད་གསུམ་གྱིས། །རང་མདོག་ཐོན་པ་དངོས་པོའི་གཤིས་
ལུགས་ཡིན། །འོ་ན་ཀྱང་རྒྱ་མཚོར་རིན་ཆེན་མཆིང་བུས་གང༌། །ཉ་སྦལ་དུག་ཆེན་སྦྲུལ་
1 13



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཡང་མཐའ་ཡས་ཕྱིར། །འཇིགས་པར་བརྟགས་ཏེ་ཆུ་གཏེར་སྤང་བྱ་རུ། །ཁོ་བོས་ནམ་ཡང་
མ་བཤད་དོན་འདིར་བརྟག །ཅེས་བྱ་བ་ནི་བར་སྐབས་ཀྱི་ཚུགས་སུ་བཅད་པའོ། །
དོན་བཅོ་བརྒྱད་པར། ཡང་རྩོད་ཡིག་ཏུ། བཞིན་ཞེས་པ་ད་ལྟ་བའི་ཚིག་གྲོགས་ཡིན་ན། རྩ་ཤེས་
ལས། སྐྱེས་དང་མ་སྐྱེས་བཞིན་པ། ཞེས་པའི་སྐྱེ་བཞིན་པ་འདི། ད་ལྟ་བ་མིན་པར་ཐལ་ལོ། །ཞེས་གནང་བའི་ལན་
ནི༑ བཞིན་སྒྲ་མ་ལུས་ད་ལྟ་བའི། །ཚིག་གྲོགས་ཡིན་པར་ཁྱེད་འདོད་ན། །ཁྱེད་ཀྱི་དམུས་
ལོང་ད་ལྟ་བར། །བཞིན་གྱི་དམིགས་བུ་ཡ་རེ་ང་། །དུས་གསུམ་རྒྱལ་བའི་བཀའ་ལུང་ཡང་། །
མངོན་སུམ་མཐོང་སར་ཁྱད་གསོད་པ། །མིན་ན་ཁྱེད་ཀྱི་ད་ལྟ་བ། །ཚ་འདྲི་ཕོག་པའི་ཞུ་
ཚིག་འདྲ། །གོང་དུ་རྩོད་དོན་བཅུ་གཉིས་པར། །ཐུ་མིའི་སླར་བསྡུ་ཁྱད་གསོད་སྐབས། །
སྒྲུབ་བོ་ད་ལྟ་བ་ཡིན་ཞེས། །ད་ནི་བཞིན་ཡང་ད་ལྟ་བ། །སྐྱེ་བོ་ངན་པའི་ཡ་སྲོང་ན། །གང་
འབྲེལ་སྡིག་ལ་སྦྱོར་བ་བཞིན། །ཁྱེད་ཀྱི་རྩོད་ཡིག་བརྟག་དཔྱད་ཀྱང་། །ངག་སྡིག་གསོག་
པའི་ལས་སུ་ཆེ། །འོན་ཀྱང་ཁྱོད་ཀྱིས་རྩོད་བསྐུལ་དོན། །བརྡ་འཆད་འཆལ་བའི་རོ་ལངས་
ལྕེ༑ ༑ །ཁོ་བོས་བཅད་པའི་ལག་རྗེས་གསེར། །གངས་ཅན་བསྟན་འགྲོའི་བཙས་སུ་འཇོག །
འོ་ན་རང་བཞིན་དེ་བཞིན་གཤེགས། །དེ་བཞིན་ཉིད་དང་གཞི་ཇི་བཞིན། །བྱི་བཞིན་གྲོ་
བཞིན་སྒྲ་བཞིན་སོགས། །བཞིན་རྣམས་ད་ལྟ་བའི་ཚིག་གྲོགས། །ཡིན་པར་ཞལ་བཞེས་
མཛད་ནུས་སམ། །ནུས་ན་ཆོས་ཀུན་རང་བཞིན་མེད། །ཁྱེད་ཀྱི་ད་ལྟའང་མེད་པར་ཐལ། །
དེ་བཞིན་གཤེགས་ནི་སངས་རྒྱས་མཚན། །ཁྱེད་ཀྱི་ད་ལྟ་བ་དེ་ཡང་། །སངས་རྒྱས་མཚན་
དུ་འགྱུར་རིགས་སམ། །རྣམ་གསལ་ཤེར་ཕྱིན་སྡུད་པའི་ནང་། །འདས་པའི་དེ་བཞིན་ཉིད་
དང་མ་འོངས་དེ་བཞིན་ཉིད། །ད་ལྟ་དེ་བཞིན་ཉིད་ལ་སོགས། །སྟོན་མཆོག་ཤཱཀྱའི་རྒྱལ་པོ་
ཡིས། །མ་འོངས་འདས་ལའང་མ་གསུངས་སམ། །སངས་རྒྱས་བཀའ་ལ་མི་བརྩི་ན། །བོད་
འགྲེལ་མཁས་ལ་ཅི་ཕྱིར་བརྩི། །ད་དུང་གསན་དང་གཞི་ཇི་བཞིན། །གནས་ཀྱི་སྦྱངས་ཡོན་
ལ 144ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
བྱེ་བྲག་མིང་། །ཁྱེད་ཀྱི་མུ་ཅོར་ད་ལྟ་བ། །སྦྱངས་ཡོན་ལ་ཡང་འཛུགས་དྲན་ནམ། །བྱི་
བཞིན་གྲོ་བཞིན་ཞེས་བྱ་བ། །རྩིས་ལས་རྒྱུ་སྐར་མིང་དུ་བཤད། །ཁྱེད་ཀྱི་མུ་ཅོར་ད་ལྟ་བ། །
རྒྱུ་སྐར་ལ་ཡང་འཛུགས་དྲན་ནམ། །ཇི་བཞིན་སྒྲ་དང་ཇི་བཞིན་མིན། །རྒྱུད་ཀྱི་སྦས་དོན་
ཚིག་ཁྱད་དེ། །ཁྱེད་ཀྱི་བཞིན་སྒྲ་ད་ལྟ་བ། །རྒྱུད་དོན་ལ་ཡང་འཛུགས་དྲན་ནམ། །བཞིན་
ཞེས་བྱ་བ་ད་ལྟ་བའི། །ཚིག་གྲོགས་ཡིན་དང་མ་ཡིན་དེ། །མཁྱེན་ལྡན་ཡོངས་ཀྱིས་གསལ་
གཟིགས་ཀྱང་། །བསྟན་དང་ཕྱིས་འབྱུང་བློ་གསལ་ཆེད། །ད་ལྟ་བ་དང་ད་ལྟར་བ། །འཁྲུལ་
སེལ་དྲི་དགག་ར་སྤྲོད་བྱེད། །བརྡ་སྤྲོད་སྨྲ་སྒོ་མཚོན་ཆ་རུ། །བཞིན་ལ་སོགས་པ་ཚིག་གི་
དོན། །མ་ནོར་བ་དང་ཡིན་པ་དང་། །དྲ་བ་དག་ཏུ་སྦྱར་གསུངས་ཀྱང༌། །ད་ལྟ་བ་དང་ད་
ལྟར་བ། །གཉིས་ཀར་གསུངས་པ་ཡོད་མ་ཡིན། །ཤོང་འགྱུར་དཎྜིའི་མེ་ལོང་དུ། །བཞིན་སྒྲ་
གཅིག་པ་དུ་མའི་བཞིན། །མཚུངས་པ་གསལ་བྱེད་སྒྲ་བཞིན་དང་། །རབ་རྟགས་རྒྱན་གྱི་
བཞིན་སྒྲ་དང་། །དཔེ་མིན་དོན་གྱི་བཞིན་སྒྲ་བཅས། །ལྔ་རུ་གསུངས་ཀྱང་ཁྱེད་འདོད་པའི། །
ད་ལྟ་བ་དང་ད་ལྟར་བ། །གཉིས་ཀར་གསུངས་པ་ཡོད་མ་ཡིན། །མདོ་སྡེ་བཞིན་བཟང་དག་
ཅེས་པ། །སྐྱེས་བུའི་མིང་དུ་གསུངས་པ་ལས། །ད་ལྟ་བ་དང་ད་ལྟར་བ། །གཉིས་ཀར་
གསུངས་པ་ཡོད་མ་ཡིན། །སྐྱེས་བུའི་གདོང་ངམ་བྱེད་ལ་ཡང་། །བཞིན་རས་དང་ནི་བཞིན་
ཟེར་ཡང་། །ད་ལྟ་བ་ལ་གདོང་ཡོད་ན། །འབྲས་དཀར་འབག་ཀྱང་ད་ལྟ་བ། །ཡིན་ཞེས་
སྲང་ཁྲོད་ཉུལ་བར་མཛོད། །གཞན་ཡང་བོད་ཡུལ་མཐིལ་སྐད་ཀྱི། །གཅོད་ཀྱིན་གཏོང་
གིན་ཟ་ཡིན་ལ། །བརྡ་གསར་ལུགས་སུ་དཔེར་བརྗོད་སྐབས། །གཅོད་བཞིན་གཏོང་
བཞིན་ཟ་བཞིན་པར། །ད་ལྟ་བ་དང་ད་ལྟར་བ། །གཉིས་ཀར་ཁས་ཆེའི་སྔོན་མཁས་མེད། །
ཤེས་བཞིན་དྲན་པའི་བྱ་ར་བ། །སེམས་བྱུང་ཡིན་པར་མདོ་སྡེར་གསུངས། །ད་ལྟ་བ་དང་ད་
ལྟར་བ། །འདོད་མིན་ཚད་མའི་གཞུང་ལ་ལྟོས། །མིང་ཚིག་དཔེ་དང་གདོང་ལ་སོགས། །
མ 1:45



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ངེས་མེད་འཇུག་པའི་བཞིན་སྒྲ་རྣམས། །ད་ལྟར་འདོད་ན་དུས་ཚོད་དང་། །ད་ལྟ་འདོད་ན་
ལ་འུར་མིང་། །ཁྱེད་ཀྱི་བཞིན་སྒྲ་ད་ལྟ་བར། །འདོད་པའི་དམུས་ལོང་འཁར་བ་དེ། །སྔོན་
ཆད་བོད་ལ་མ་གྲགས་ཕྱིར། །རྡོ་རིང་པས་ཀྱང་དཔྱད་དཀར་བཞེད། །སྐྱེད་དང་མ་སྐྱེས་
སྐྱེས་བཞིན་པ། །འདས་དང་མ་འོང་ད་ལྟར་བར། །འདོད་པ་གཏི་མུག་མཐར་ཐུག་སྟེ། །སྐྱེ་
འགག་གནས་བྲལ་ངོ་མ་མཁྱེན། །གལ་ཏེ་ཁྱེད་ཀྱི་སྐྱེ་བཞིན་པ། །ད་ལྟ་བ་རུ་ཁས་ལེན་ན། །
རྩ་ཤེའི་རབ་བྱེད་བཅུ་གཅིག་པར། །སྐྱེ་བཞིན་པ་ནི་འཆི་འགྱུར་ཞིང་། །ཞེས་གསུངས་ཁྱེད་
ཀྱི་ད་ལྟ་བ། །ཤི་བའི་རོ་དེ་གང་དུ་བསྐྱལ། །ཁྱེད་ལ་བཞིན་ཀུན་ད་ལྟ་བར། །འགྲོ་ཞེས་ཁ་
ཆེམས་བཞག་གམ་ཅི། །དེ་བཞིན་བར་བྱེད་བཅུ་བཞི་པར། །ཕྲད་བཞིན་པ་དང་ཕྲད་པ་
དང༌། །ཕྲད་པ་པོ་ཞེས་གསུངས་པས་ན། །ད་ལྟ་བ་ཤིའི་རོ་ལངས་ཏེ། །རོང་དུ་ཕྲད་དམ་
བོད་དུ་ཕྲད། །འབྲས་དཀར་རྔོན་པའི་བཞིན་རས་འབག །འདི་ཡང་ད་ལྟ་བ་ཡིན་ཞེས། །
ཁྱེད་ལ་ཕྱག་རྟགས་ཕུལ་བྱུང་ངམ། །ད་དུང་རྩ་བ་ཤེས་རབ་དང་། །དབུ་མ་འཇུག་པ་ཞལ་
མཐུན་པར། །འགག་བཞིན་པ་ཞེས་གསུངས་པ་ཡང་། །ད་ལྟ་བ་རུ་འདོད་འགྱུར་ན། །
འཇིག་ཉམས་ནུབ་ཤི་ཞིག་སྟོངས་སོགས། །འདས་ཟིན་རྣམས་ཀྱང་ད་ལྟར་འགྱུར། །ངེད་
ཀྱི་སྐྱེ་བཞིན་ཞེས་པ་ནི། །ཆོས་རྗེ་བོད་མཁས་བཞེད་པ་ལྟར། །བོད་མཐིལ་སྐད་ཀྱི་བརྡ་
གསལ་ཏེ། །བརྡ་རྙིང་ལ་ནི་སྐྱེ་ཡིན་དང་། །ཡུལ་སྐད་ཕལ་པར་སྐྱེ་གིན་ཟེར། །ཏིང་འཛིན་
རྒྱལ་པོའི་མདོ་ལྟར་ན། །རང་བཞིན་ཉིད་ལ་དགོངས་པ་ཡིན། །རྩ་ཤེའི་འགྲེལ་པར་ཅུང་
ཟད་སྐྱེས། །ཅུང་ཟད་མ་སྐྱེས་པ་དེར་བཤད། །སློབ་དཔོན་ཨརྱ་དེ་ཝས་ཀྱང༌། །ཕྱེད་སྐྱེས་
ཕྱེད་མ་སྐྱེས་དེར་གསུངས། །སྐྱེ་བཞིན་སྐྱེ་བའི་སྐྱེ་ལུགས་ཕྱིར། །ཀུན་གྱིས་མངོན་སུམ་
ལྟར་ཡོད་ལ། །ཁྱེད་ཀྱིས་ད་ལྟ་བ་གཟིགས་སམ། །གཟིགས་ན་གཟིགས་དབྱིབས་ཁ་དོག་
སྟོན། །དངོས་པོའི་སྐྱེ་ལུགས་གསུངས་པ་དེ། །དུས་ལ་ལོག་སྒྲུབ་བླུན་རྟགས་སོ། །འོ་ན་
༤ 146



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
དབུ་མ་རྩ་ཤེའི་ནང་། གང་ཚེ་སྐྱེ་བ་ཡོད་པ་ན། །སྐྱེ་བཞིན་འདི་བྱུང་མེད་པའི་ཚེ། །ཅི་ལྟར་
སྐྱེ་ལ་བརྟེན་ནས་ནི། །སྐྱེ་བཞིན་ཞེས་ནི་བརྗོད་པར་བྱ། །གསུངས་ལས་ད་ལྟ་བར་བརྟེན་
ནས། །སྐྱེ་བཞིན་ཞེས་བརྗོད་ག་ལ་གསུངས། །བོད་སྐད་རྩ་བ་མ་རྟོགས་པར། །བོད་བརྡའི་
གཏིང་ཕུག་ཅི་ལ་རྟོགས། །བབ་ཅོལ་ཁུངས་མ་འཁྱོལ་གྱི་ཚིག །བརྡ་སྤྲོད་ཁོངས་སུ་འདྲེན་
མི་རིགས། །མདོ་རྒྱུད་བསྟན་བཅོས་ཞལ་མཐུན་པའི། །སྒྲ་སྦྱོར་སྒྲུབ་པ་སྟོན་པ་དང་། །
གཅོད་པ་ལ་སོགས་བྱེད་ཚིག་གི །དོན་ཐོབ་མིང་མཐའི་པ་བསྡུས་ནས། །ཚིག་ལྷད་བཞིན་
པ་བསྲེས་པ་ཡིས། །སྒྲུབ་བཞིན་པ་དང་སྟོན་བཞིན་པ། །གཅོད་བཞིན་པ་སོགས་འབྱམས་
ཀླས་པས། །མདོ་རྒྱུད་ལུགས་གསུམ་མི་འགལ་ན། །སྦྱིན་སོགས་ཕ་རོལ་ཕྱིན་པ་ལ། །ཕྱིན་
བཞིན་པ་ཞེས་མདོ་གར་སྣང་། །རིག་པ་འཛིན་པས་ཞེས་པ་ལ། །རིག་བཞིན་པ་དང་འཛིན་
བཞིན་པ། །ཞེས་པ་རྒྱུད་སྡེ་གང་དུ་སྣང་། །བཀོད་པ་བཤད་པ་ལྟ་བུ་ལ། །བཀོད་བཞིན་པ་
དང་བཤད་བཞིན་པ། །ཞེས་པ་ཡུལ་ལུགས་གང་དུ་སྣང་། །སྒྲུབ་བཞིན་པ་དང་སྟོན་བཞིན་
པར། །སྒྲུབ་པ་སྟོན་པ་ལས་ལྷག་པའི། །ཚིག་ལྷད་བཞིན་པ་བཅུག་པ་ལ། །དགོས་དོན་
འཕར་མ་འདི་ཡོད་སྟོན། །མེད་ན་འགལ་རྟགས་རིམ་པར་འཆད། །འབྱུང་བ་འཁལ་བ་
འཁུར་བ་དང་། །འཁྱར་བ་ལ་སོགས་བྱ་ཚིག་ལའང་། །ཚིག་ལྷད་བཞིན་པ་ཐལ་ཆེས་པས། །
འབྱུང་བཞིན་པ་དང་འཁལ་བཞིན་པ། །འཁུར་བཞིན་པ་སོགས་འབྱམས་ཀླས་པས། །
དོན་ཐོབ་ཚིག་མཐའི་བ་ཕྱི་ཝ། །བཞིན་པ་བསྲེས་པས་པ་རུ་འཕྱུགས། །འབྱུང་བ་ལ་སོགས་
བྱ་ཚིག་གི །བ་བསྡུས་བཞིན་པ་བསྲེས་པ་དེས། །ཚིག་ལྷད་བརྗོད་དཀའ་སྨོས་ཅི་དགོས། །
བརྡ་སྤྲོད་འཆལ་བ་མ་ཡིན་ན། །ད་ནི་བྱེད་ཚིག་ཡིན་ཟེར་བར། །འབྱུང་འཁལ་འཁུར་
སོགས་བྱ་ཚིག་ཡིན། །བྱ་ཚིག་ཡིན་ནོ་ཟེར་བ་ལ། །བཞིན་པ་ཞེས་པ་བྱེད་ཚིག་ཡིན། །བྱ་
ཚིག་བྱེད་ཚིག་བསྲེས་གྱུར་ན། །རྗེས་མཐུན་བདག་སྒྲ་ཇི་ལྟར་དབྱེ། །ཅི་ཕྱིར་འཇུག་གི་
11མ



，
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དགོངས་དོན་གྱི། །མིང་དང་བྱེད་པ་ཇི་ལྟར་དབྱེ། །བདག་གཞན་གཉིས་ཀྱི་བཟླས་དབྱེའི་
སྐབས། །དུས་གསུམ་བྱ་བྱེད་ཇི་ལྟར་དབྱེ། །བྱ་བྱེད་འཕྱུགས་ཀྱང་སྐྱོན་མེད་ན། །སུམ་
རྟགས་བརྡ་སྤྲོད་རི་མོའི་མེ། །སྲེག་འཚོད་ནུས་པ་ཡེ་མེད་པ། །དིང་སང་ཁྱེད་ཀྱི་རྩོད་ཡིག་
འདྲ། །བཞིན་ཞེས་བྱ་བའི་སྒྲ་སྤྱི་དང་། །བྱེ་བྲག་སྐྱེ་བཞིན་པ་ལ་སོགས། །བརྒལ་ལན་
དཔྱིད་ཟླ་ཤར་བ་ན། །ད་ལྟ་བ་ཡི་ནང་ཆ་རུལ། །འཕགས་པ་ལྷས་ཀྱང་བཞི་བརྒྱ་བར། །
དངོས་རྣམས་ཡོངས་སུ་འགྱུར་བ་ཡང་། །ཡིད་ཀྱིས་ཀྱང་ནི་འཛིན་མི་འགྱུར། །དེ་ལྟ་ན་ཡང་
ད་ལྟར་བར། །ཡོད་པ་མི་མཁས་རྣམས་ཀྱིས་རྟོག །གསུངས་ལྟར་སྦྲུལ་གྱི་མདུད་པ་དང༌། །
འཁྱགས་སྟེང་བརྩིགས་པའི་མཁར་དཔེ་དང་། །བྱེ་མའི་ཆང་བུ་བཤིག་པ་ལ། །བྱེད་པ་པོ་
བཞིན་མི་དགོས་སོ། །འགག་དོན་མིང་ཚིག་དཔེ་དང་གདོང་། །སྐྱེ་འགག་གནས་སོགས་མ་
མཁྱེན་སྐྱོན། །
དོན་བཅུ་དགུ་པར། ཡང་རྩོད་ཡིག་ཏུ། སྔོན་དུ་བ་འཇུག་པ་ད་ལྟ་བའི་ཚིག་གྲོགས་ཡིན་པ་མི་འགལ་
ཏེ༑ ཕོ་ནི་འདས་དང་གཞན་བསྒྲུབ་ཕྱིར། །ཞེས་པའང་བྱ་ཚིག་མ་ཡིན་གྱི་མིང་རྐྱང་བཞིན་ལྟ་བུ་མིན་ཞིང་། གལ་ཏེ་ཡིན་དུ་
ཆུག་ཀྱང་དམིགས་གསལ་ལ་སྤྱིར་བཏང་གིས་འགོག་མི་ནུས་ཏེ། སློབ་དཔོན་གྱིས། སྤྱིར་བཏང་བ་ལ་དམིགས་ཀྱིས་བསལ། །
བསྟན་བཅོས་ཀུན་ལ་རབ་དུ་གཅེས། །ཞེས་པ་བཞིན་ཏེ། གཞན་དུ་ན་བགྱིད་ཅེས་པའང་ད་ལྟ་བའི་ཚིག་ཏུ་མི་འཐད་པར་
འགྱུར་རོ། །ཞེས་གནང་བའི་ལན་ནི། ད་ལྟ་བ་ལ་བ་ཐོབ་ན། །ཁྱེད་ཀྱི་རྩོད་དོན་བཅོ་ལྔ་པར། །
རྟ་ལ་བཞོན་ཞེས་སྔོན་འཇུག་བ། །སྦྱར་བའི་རྗེས་ངན་དེ་མིན་ནམ། །ད་ལྟ་ད་ལྟར་མི་ཕྱེད་
པར། །ད་ལྟ་བ་ཡི་ཚིག་གྲོགས་ཞེས། །མཁས་པས་བབ་ཅོལ་སྒྲོག་རིགས་སམ། །འགལ་
མིན་བཀའ་བསྟན་བསྡུར་དང་ཤེས། །གངས་ཅན་མཁས་པའི་བཞེད་སྲོལ་ལ། །མིང་རྐྱང་
ལ་ཡང་རྣམ་གྲངས་མང་། །འདོད་རྒྱལ་ཐོག་མའི་དངོས་མིང་ལ། །བས་འཕུལ་ཡོད་པ་མི་
འགལ་ཡང་། །སུམ་རྟགས་ལུགས་ཀྱི་བརྡ་འཆད་སྐབས། །ཚོངས་པའི་མིང་དང་དངོས་དོན་
༤ 148



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
མིང་། །དང་པོར་གཏོགས་པའི་བླ་དྭགས་དང༌། །སྒྲུབ་མཁན་སྒྲུབ་པོ་སྒྲུབ་བྱེད་དང༌། །ད་
ལྟར་བ་ལ་བ་ཐོབ་ན། །ཐུ་མིས་བོད་ཀྱི་སུམ་རྟགས་སུ། །ཕོ་ནི་འདས་དང་ད་ལྟ་བ། །
གསུངས་པའི་ཁུངས་སྐྱེལ་ཡོད་དམ་ཅི། །མེད་ན་བོད་བརྡ་མ་འཕྲོད་གོང་། །ཧམ་རྩོད་
དཔྲལ་ཀོ་མཐུག་པའི་སྐྱོན། །ཁྱེད་བཞེད་སུམ་རྟགས་ཁྲིད་སྐབས་སུ། །ད་ལྟ་བ་ལ་བ་ཐོབ་
ན༑ ༑མྱུར་མགྱོགས་གློ་བུར་སྐད་ཅིག་དང་། །བཙན་ཐབས་ལ་འུར་ལ་སོགས་ལ། །བས་
འཕུལ་ཐོབ་ཁུངས་ཁྱེད་ཀྱིས་སྐྱོལ། །མེད་ན་འགལ་རྟགས་དེ་ག་རང་། །དེ་ལྟར་བ་ལ་བ་
ཐོབ་ན། །ད་ལྟར་དུས་བསྡུའི་བྱེད་པོ་དང་། །བྱེད་པ་བྱེད་ཚིག་མིང་རྐྱང་ལ། །བས་འཕུལ་
ཐོབ་པའི་གཞུང་དེ་སྟོན། །མེད་ན་འགལ་རྟགས་དེ་ག་རང་། །ཁྱེད་ཀྱི་འགལ་རྟགས་ཕྲེང་
རིམ་ཅན། །གོང་དུ་སླར་བསྡུ་གནད་བཅུས་ཏེ། །རྫོགས་ཚིག་གོ་ངོ་ད་ལྟ་དང་། །གསལ་
བྱེད་ཡིན་ཅེས་ག་ལོག་བསྒྱུར། །དེ་ལ་རྗེས་གནོན་མ་བྱུང་བས། །ཁབ་སྙིང་འགྲོ་མཚམས་
ལང་ཤོར་གྱིས། །རྩ་ཤེའི་དགོངས་དོན་གནད་བཅུས་ཏེ། །སྐྱེ་བཞིན་ད་ལྟ་བ་རུ་བཏང་། །དེ་
ལའང་བཅུར་བཀག་མ་བྱུང་སྟབས། །རྟགས་འཇུག་རྩ་བ་སྣུབས་ལ་ཆས། །བྱ་བྱེད་ཚིག་
དབྱེར་མ་ཆོད་ནས། །བཞིན་པ་ཞེས་པའི་བརྡ་སེལ་བཅུག །ད་དུང་དེས་ཀྱང་མི་ཚད་པ། །
གཞུང་དང་རྒྱབ་འགལ་འདི་ལྟ་སྟེ། །སྔོན་བར་མཁས་ཀུན་མགྲིན་གཅིག་ཏུ། །གཞན་
བསྒྲུབ་བྱ་བ་བྱ་ཡུལ་དང་། །བྱ་བའི་གཞི་རུ་བཞེད་པ་དེ། །མ་འོངས་དུས་ལ་བསྡུ་དགོས་པ། །
སུམ་རྟགས་འགྲེལ་པ་ཀུན་མཐུན་ཀྱང་། །ཁྱེད་ཀྱིས་ད་ལྟ་བ་ཞེས་བཀོད། །དུས་དང་གློ་
བུར་ཉིས་འགྲོར་བཅོས། །དགོས་མེད་ཚིག་གྲོགས་དགོས་ཚུལ་བཀོད། །གཞན་བསྒྲུབ་བྱ་
ཚིག་མ་ཡིན་ཞེས། །ཐུ་མིའི་རྩ་བར་ནག་སེལ་བཏང་། །མིང་རྐྱང་བཞིན་ལྟར་ཞེས་བྲིས་ཏེ། །
ཡིན་མིན་གཉིས་ཀྱང་སྟངས་མི་ཆོད། །ད་དུང་ད་ལྟར་དུས་བསྡུ་ལ། །བ་སྔོན་འཇུག་པ་མི་
འགལ་ཞེས། །ར་ཐོན་ལུག་ཐོན་སྨྲ་བ་ལ། །སུམ་རྟགས་མཁན་པོ་ཟེར་རམ་ཅི། །བརྡ་ལོན་
ལ 149ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མི་འཁྱོལ་རྩོད་ཡིག་འདིར། །ཡིག་ནོར་ཡིན་ནམ་འཁྲུལ་ཚིག་ཡིན། །གཞན་བསྒྲུབ་བྱ་ཚིག་
མ་ཡིན་གྱི། །མིང་རྐྱང་བཞིན་ལྟར་མིན་ཞེས་ན། །ཁྱེད་ཀྱི་རྩོད་ཡིག་ཅི་མི་འདྲ། །པ་ཏྲར་
འོས་ཀྱི་བརྡ་འཆད་མིན། །གོང་གི་རྩོད་དོན་བཅུ་དྲུག་པའི། །གསོལ་ཅོག་བམ་རོའི་རི་མོར་
འོས། །ཁྱེད་ཀྱི་རྩོད་ཡིག་ཆ་འཇོག་དང་། །ཡིད་རྟོན་ཕེར་ན་དོན་གོང་མར། །བཞིན་སྒྲ་ད་
ལྟ་བ་ཞེས་བཀོད། །འདི་རུ་མིང་རྐྱང་བཞིན་ཡིན་སྨྲ། །འདི་འདྲར་ཐོན་གསུམ་བཅོ་བརྒྱད་
གྲགས། །གན་རྒྱར་སྔ་ཚིག་ཕྱིས་འགལ་ཟེར། །གཞན་བསྒྲུབ་བྱ་ཚིག་མིན་ཞེས་བཀག །
གལ་ཏེ་ཡིན་དུ་ཆུག་ཀྱང་ཞེས། །འོ་ན་ཐེ་ཚོམ་མ་སངས་པས། །ཁུངས་དང་དག་པ་མི་
འཁྱོལ་བཞིན། །ཁྱེད་ལ་རྩོད་ཁྲལ་སུ་ཡིས་བཀལ། །གངས་ཅན་བརྡ་ལ་དབང་ཟའི་ཚིག །
ཞལ་ནས་ཐོས་ཚད་གསུང་དྲགས་ན། །ཆོས་སྲིད་སྲོག་ཤིང་སུམ་རྟགས་བརྡ། །བོད་མཁས་
དྲ་མའི་ཕྱག་བཞེས་ལས། །ཡིག་ནག་ཀློག་འདོན་ཤེས་ཚད་དང་། །ལད་སོད་བརྩམས་ཆོས་
མཁན་རྣམས་དང་། །སྣག་ཤོག་མཐུན་རྐྱེན་འཛོམས་ཚད་ཀྱིས། །ལག་རྩེད་མཛད་ས་ག་ལ་
ཡིན། །ཅི་ཕྱིར་བརྡ་སྤྲོད་རྒྱ་མཚོ་ལས། །བྱ་མ་བུམ་དང་ཀུ་ཤའི་ཐིག །དབང་པོས་ཕུར་བུར་
ཚད་བསྟན་ལྟར། །འདི་ཡང་གངས་ཅན་བརྡ་སྤྲོད་དོ། །སྤྱིར་བཏང་སྔོན་འཇུག་རྣམ་ལྔ་
ལས། །དམིགས་བསལ་བས་འཕུལ་འཇུག་ལུགས་ཏེ། །རན་པས་མ་ཚད་ཕྱིས་སྐྱོན་ཙམ། །
བོད་མཁས་སྔ་རབས་རིམ་ཅན་གྱིས། །ཤེས་པ་དང་ནི་ཤེས་བྱ་བ། །སེམས་བྱུང་སློབ་གཉེར་
བྱེད་པ་པོར། །གོ་སྐྱོན་འཁྲུལ་གཞི་འགོག་སླད་དུ། །ས་མཐར་ཤེས་ཚབ་ཞེས་སྦྱོར་བ། །
བར་སྐབས་བཀའ་བསྟན་ཞུས་ཆེན་པ། །ཞ་ལུ་ལོ་ཙཱའི་ཕྱག་རྗེས་སུ། །བཀའ་བསྟན་དག་
ཡིག་ལ་བཀོད་ཀྱང་། །དེ་ལས་ལྷག་པ་ཡིན་ཁུལ་གྱིས། །ཞེས་པ་བཞིན་ཏེ་འདྲི་དགོས་རྒྱུར། །
ཤེས་པ་བཞིན་ཏེ་ཞེས་བཀོད་པ། །རང་སྣང་ཨུ་ཚུགས་མ་ཡིན་ན། །མིང་གི་མངོན་བརྗོད་
ཐམས་ཅད་དུ། །ཤེས་པ་སེམས་ཀྱི་མིང་དུ་བཤད། །བློ་རིག་ཤེས་གསུམ་དོན་གཅིག་ཏུ། །
~150ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
རྟོག་གེ་བས་ཀྱང་འདོད་བྱེད་ན། །ཚིག་ཕྲད་སེམས་སུ་མ་ཐལ་ལམ། །ཞེས་བྱ་བ་ལ་ཤེས་བྱ་
བ༑ ༑ངེད་རིང་ལུགས་ཀྱི་བཞེད་པ་ཡིན། །སློབ་དཔོན་གྱིས་ཀྱང་ཤེས་པ་བཞིན། །བྲིས་ཏེ་
གསུང་རྒྱུ་ཡིན་འདྲ་སྟེ། །ཞེས་བྱ་བ་བཞུགས་ཟེར་དགོས་རྒྱུར། །ཤེས་བྱ་བ་བཞུགས་ཡོད་
ངེས་བདེན། །བགྱིད་ཅེས་བྱེད་པའི་མིང་དངོས་ཡིན། །ད་ལྟ་བ་ལ་སུ་ཞིག་འདོད། །འདས་
དང་བགྱིད་པ་དང་མ་འོངས་ཞེས། །གསུངས་པ་ཆོས་སྲིད་གང་དུ་གསལ། །གསར་རྙིང་
བརྡ་ཡི་རྣམ་འབྱེད་དུ། །བགྱི་དང་བགྱིས་དང་བགྱིད་པ་གསུམ། །བྱ་དང་བྱས་དང་བྱེད་
པའི་མིང་། །དང་པོའི་ཆོས་དངོས་མིང་མ་ཡིན། །བླ་དྭགས་མིང་དུ་མཁྱེན་པར་མཛོད། །
གངས་ཅན་ལུགས་ཀྱི་བརྡ་དག་ཀུན། །སུམ་རྟགས་ལུགས་བཞིན་བསྲུང་དགོས་ཀྱང་། །
ཁྱེད་ཀྱི་དཔེ་གསར་ད་ལྟ་བ། །རྗེ་བཙུན་མི་ལའི་གདུགས་ཚོད་འདྲ། །ཐུག་ཐལ་བྱེད་ཀྱང་ཟླ་
ཚོད་རང་། །ཚྭ་ཡི་དོད་ཀྱང་ཟྭ་ཚོད་རང་། །རྩམ་སྡོར་ཚྭ་དེ་ཁོ་བོ་ལ། །མེད་ནས་ལོ་འགའ་
ཐལ་ལོ་ཞེས། །གསུངས་པ་ལྟ་བུ་མ་ཡིན་ན། །དུས་ཚོད་ལ་ཡང་ད་ལྟ་བ། །སྒྲུབ་བོ་སོགས་
ཀྱང་ད་ལྟ་བ། །བཞིན་ཞེས་པ་ཡང་ད་ལྟ་བ། །སྐྱེ་བཞིན་པ་ཡང་ད་ལྟ་བ། །གཅོད་པར་བྱེད་
ཀྱང་ད་ལྟ་བ། །སྔོན་དུ་བ་འཇུག་ཐམས་ཅད་ཀྱང་། །ད་ལྟ་བ་ཡི་ཚིག་གྲོགས་སྨྲ། །བགྱིད་
ཆེས་བྱ་བའང་ད་ལྟ་བ། །རང་ཡོད་ད་ལྟ་བ་ལས་གཞན། །སོ་སོའི་བརྡ་སྤྲོད་ཁོ་བོ་ལ། །མེད་
ནས་ལོ་འགའ་ཐལ་ཞེས་འདྲ། །ཁྱེད་ཀྱི་སུམ་རྟགས་ལུགས་དེ་ལ། །བརྡ་སྤྲོད་གཅིག་གིས་
ཀུན་ཁྱབ་པ། །ད་ལྟ་བ་ལ་འགྲོ་དོན་བྱུང་། །ཐུན་མིན་ལེགས་བཤད་འདི་ཡིན་ནམ། །སྔོན་
དུས་གླེན་པ་ར་བཟི་བས། །སྟར་གའི་ཐེམ་སྐས་རྒྱས་བཀབས་ཏེ། །ས་རྡོ་ཤིང་སོགས་
དངོས་ཀུན་ལ། །སྟར་ག་སྟར་གའི་དཔེ་དང་མཚུངས། །འགག་དོན་ལོང་འཁར་ད་ལྟ་བ། །
གར་འཛུགས་འདིར་འཛུགས་མེད་པའི་སྐྱོན། ། །
དོན་ཉི་ཤུ་པར། ཡང་རྩོད་ཡིག་ཏུ། དངོས་པོ་བདག་དང་གཞན་དུ་ཐ་སྙད་མཛད་པ་ལ་སྐྱོན་ཅི་ཡང་མ་
151



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མཆིས་ཏེ། འབྲུ་སྣོད་བགྱིས་ན་དངོས་པོའི་ནང་མཚན་བདག་དང་གཞན་ཞེས་པའི་དོན་ཡིན་པའི་ཕྱིར་ཏེ། རྒྱ་གར་གྱི་ནང་
མཚན་རྡོ་རྗེ་གདན་ཞེས་པ་རྒྱ་གར་རྡོ་རྗེ་གདན་ཞེས་བརྗོད་པ་བཞིན་ནོ། །ཞེས་གནང་བའི་ལན་ནི། མཁྱེན་
རློམས་བརྡ་འདོགས་གོ་ལོག་འདི། །རང་ཆེ་འབྱིད་པར་སྐྱོན་མེད་ཀྱང་། །ཁ་ལ་ཕོངས་མིང་
བརྡ་སྤྱད་ན། །སངས་རྒྱས་བསྟན་འགྲོར་སྐྱོན་ཆེ་འོ། །རྡོ་རྗེ་གདན་གྱི་རྡོ་རྗེ་དེ། །འདུས་མ་
བྱས་ཀྱི་རྡོ་རྗེ་སྟེ། །བསྐལ་པ་སྟོང་ཀྱང་མི་འཇིག་པ། །མདོ་རྒྱུད་བསྟན་བཅོས་ལ་གསལ་
ཀྱང་། །དེ་ཡང་ཁྱེད་ཀྱིས་དངོས་པོར་སྨྲ། །འགལ་བ་ལྟག་སྤྱོད་མ་ལགས་སམ། །ཁྱེད་ཀྱིས་
འདི་སྐབས་དཔལ་སིར་སྐྱོན། །ཅི་ཡང་མ་མཆིས་མཁས་མདོག་ཨང་། །འོ་ན་རྩོད་དོན་བཅུ་
པ་རུ། །བཀན་བྱའི་ལག་པ་མི་འདོད་ཅེས། །སྐྱོན་འདོན་མཛད་པོ་ཁྱེད་མིན་ནམ། །དངོས་
པོའི་གནས་ལུགས་མ་གཏོགས་པ། །བདག་གཞན་ཐ་སྙད་སུ་ཡིས་དྲིས། །སྔོན་ཆད་བདག་
གིས་སུ་ལ་ཡང་། །བར་རྩོད་སྐྱོན་སྒྲོག་མ་མྱོང་སྟེ། ད་ནི་མཁས་ཚོད་མི་ཟིན་པའི། །སྔ་རྒོལ་
ཁྱེད་ལ་སྐྱོན་མེད་ན། །མདོ་རྒྱུད་ལུགས་དང་འགལ་ངེས་པ། །འདིར་གསལ་མཛུབ་
བཙུགས་ར་སྤྲད་རྣམས། །ཁྱེད་སྐྱོན་མིན་ན་སུ་ཡི་སྐྱོན། །ཁྱེད་ཀྱིས་དངོས་པོའི་ནང་ཚན་
ཞེས། །འགལ་དཔེ་རྒྱ་གར་རྡོ་རྗེ་གདན། །འདྲ་དཔེ་ལྷ་སའི་ནང་ཚན་གྱི། །ཇོ་ཁང་ཞེས་སུ་
གྲགས་པ་རྣམས། །སྔོན་བར་མཁས་ཀུན་མགྲིན་གཅིག་ཏུ། །ཡུལ་གྱི་དགར་གཞི་རྒྱ་གར་
དང༌། །དགར་ཆོས་རྡོ་རྗེ་གདན་དུ་བཞེད། །འདི་ལྟའི་དཔེར་བརྗོད་བསམ་མི་ཁྱབ། །རྣམ་
བཤད་ལྷན་ཐབས་གཟིགས་སུ་གསོལ། །འདི་ཉིད་དྲུག་སྒྲའི་དགར་གཞི་དང་། །དགར་
ཆོས་དག་ཏུ་འདོད་པ་ཡིན། །དེ་བཞིན་ལྔ་པ་ལྟར་བྱས་ན། །རྒྱ་གར་ནང་ནས་རྡོ་རྗེ་གདན། །
དེ་མཚུངས་ནི་སྒྲ་ལྟར་བྱས་ན། །རྡོ་རྗེ་གདན་ནི་རྒྱ་གར་དབུས། །ལྟ་བུ་སྒྲ་དོན་མི་འགྱུར་བ། །
མཁན་པོ་ཐུ་མིའི་བཞེད་སྲོལ་ཡིན། །ཁྱེད་ཀྱི་དངོས་པོ་བདག་གཞན་དཔེར། །རྒྱ་གར་ནང་
ཚན་རྡོ་རྗེ་གདན། །བོད་ལ་སྔོན་ཆད་གྲགས་མེད་ཕྱིར། །སུམ་རྟགས་འགྲེལ་བ་ཀུན་དང་
ལ152ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
འགལ། །འདི་འདྲ་བདག་ལྟས་བཤད་གྱུར་ན། །བདག་གཞན་བྱ་བྱེད་དུས་གར་གཏོགས། །
ཁུངས་ལུང་སྟོན་རྒྱུ་མེད་དེའི་ཕྱིར། །བརྡ་སྤྲོད་ཡོངས་ཀྱི་རྐང་འདྲེན་ཟེར། །འཁྱོག་པོས་དྲང་
པོ་ཁྱད་བསད་དེ། །རྫུན་གྱི་བདེན་པ་བསླུ་འོ་ཞེས། །དབང་ཆེན་ཞིག་དང་ཕྲད་པ་ན། །
འགྲམ་ལྕག་ཕོག་པའི་རྐྱེན་དུའང་འགྱུར། །དེའི་སླད་གོང་གསལ་དཔེར་བརྗོད་ལ། །རྟགས་
འཇུག་ལུགས་བཞིན་བདག་གཞན་སོགས། །འགྲོ་ཁུངས་འདི་ཞེས་མ་གསུངས་ན། །
འཇམ་དབྱངས་ཀུན་དགའ་རྒྱལ་མཚན་གྱིས། །ནོར་ལ་ཟོག་ཚོང་བྱས་པ་ལ། །རྒྱལ་པོའི་
ཁྲིམས་ལ་ཐུག་གྱུར་ན། །ཆོས་ལོག་རྫུན་མས་སྦྱར་བ་ནི། །རྒྱལ་པོའི་ཁྲིམས་ལ་ཅིས་མི་ཐུག །
གསུངས་པའི་ཚུལ་ལའང་ཐག་ཉེ་སྟེ། །ཐེ་ཚོམ་དཔྱད་བྱ་སྤྱིར་བཀོད་ལ། །སྒེར་ནད་རྩོད་
ཡིག་གཏོང་སླ་སྟེ། །མཁས་གྲགས་འདོད་པས་རྗེས་ངན་གྲགས། །སུམ་རྟགས་རྩོད་པས་
རྫོབ་རྟགས་ཐོན། །འགག་དོན་རྟགས་འཇུག་བདག་གཞན་གྱི། །དཔེར་བརྗོད་ཁ་ཕྱོགས་
མ་མཁྱེན་སྐྱོན། །དོན་ཉེར་གཅིག་པར། ཡང་རྩོད་ཡིག་ཏུ། གཞན་ཡང་འདི་སྐོར་ལེགས་སྦྱར་དང་སྦྱར་
ནས་བརྒལ་ལན་བཤད་དུ་ཡོད་ཀྱང་ཁྱེད་ཀྱིས་ཐམས་ཅད་བསྲེས་པའི་སྐྱོན་དུ་མཐོང་བས་བཞག་གོ །ཞེས་གནང་བ་
བཀའ་དྲིན་ཆེ། རྒྱ་ནས་བོད་དུ་བསྒྱུར་བ་ཞིག །ཡིན་ན་ལེགས་སྦྱར་བརྒལ་ལན་འོས། །
བོད་ཡུལ་རང་སྐད་འབེལ་གཏམ་ལ། །ལེགས་སྦྱར་བརྒལ་ལན་བསྐོར་མི་དགོས། །ངོ་ཚ་
མེད་རྣམས་བོད་སྐད་ལ། །ལེགས་སྦྱར་བརྒལ་ལན་རུང་སྙམ་ན། །འདི་སྐོར་ཞེས་པ་གང་
ལ་ཟེར། །ཁྱེད་ཀྱི་རྩོད་ཡིག་འདི་ཡིན་ནམ། །བདག་གིས་བརྩམས་པའི་མཐའ་དཔྱོད་ཡིན། །
རྩོད་ཡིག་ཡིན་ན་རྩོད་དོན་རུལ། །རྫུན་སྐྱོན་གང་དྲན་གང་བྱུང་བཀོད། །བརྡ་དག་རྣམ་དབྱེ་
གོ་ལོག་ཕྱིར། །འདི་སྐད་ཁྱེད་ཀྱི་ཤངས་རྩེར་གནས། །ཊ་དང་ང་སི་ཊ་དང་ངས། །ཐོབ་
ཁུངས་ལྔ་ཙམ་ནོར་བཞིན་དུ། །ད་དུང་ལེགས་སྦྱར་ངོམས་ནུས་པ། །བོད་པར་བཞིན་རས་
སྟོན་ཕོད་དམ། །ཁོ་བོའི་མཐའ་དཔྱོད་ཡིན་སྨྲ་ན། །མཐའ་དཔྱོད་བོད་ཡུལ་རང་སྐད་ལ། །
༤ 153



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཅ་ཆ་ཇ་དང་ཞ་ཟ་འ། །སྔོན་རྗེས་མིང་གཞིས་ཡོང་ཁྱབ་པར། །བརྒལ་ལན་ལེགས་སྦྱར་
རྩོམ་མཁན་སུ། །དགོས་པའི་དུས་སུ་མི་རྟོན་ན། །འགལ་རྟགས་དང་པོར་ངོ་ཤེས་བྱ། །མཐོ་
རིས་དྲང་སྲོང་སརྦ་ཛྷཱས། །མཐའ་འཁོབ་བོད་ཡུལ་རང་སྐད་དང་། །ལེགས་སྦྱར་གཞུང་
ལུགས་མཉམ་བསྲེས་སུ། །གསུངས་པའི་ཁུང་སྐྱེལ་ཡོད་དམ་ཅི། །མེད་ན་འགལ་རྟགས་
གཉིས་པ་ཡིན། །སྤྲེལ་སྲིན་བཤོས་སྲས་མ་ནུའི་ཁྱུར། །ལྷོ་ཕྱོགས་ནགས་མ་བྱ་གསེབ་ཏུ། །
ལེགས་སྦྱར་བརྡ་སྤྲོད་སུ་ཡིན་སྨྱོས། །མེད་ན་འགལ་རྟགས་གསུམ་པ་ཡིན། །བོད་རྗེ་
གཉའ་ཁྲི་བཙན་པོ་ནས། །ཆོས་རྒྱལ་སྲོང་བཙན་སྐུ་དུས་བར། །བོད་ལ་ཡི་གེ་མེད་ན་ཡང་། །
བོད་ཡུལ་རང་སྐད་མེད་པ་མིན། །ཕན་ཚུན་གཏམ་བརྗོད་བགྲོ་གླེང་སྐབས། །དག་ཐེར་
ལེགས་སྦྱར་མཁན་པོ་སུ། །མེད་ན་འགལ་རྟགས་བཞི་པ་ཡིན། །དེ་དུས་ཐུ་མིས་བོད་ཡིག་
ལུགས། །སྲོལ་གཏོད་སྒྲ་གཞུང་སུམ་རྟགས་སོགས། །རྒྱ་འགྱུར་ཡིན་པར་ཁྱེད་འདོད་ན། །
གཏི་མུག་ཡིན་གྱི་རྣམ་དཔྱོད་མིན། །འགལ་རྟགས་ལྔ་པ་ཡིན་ཤེས་བྱ། །དེ་ནས་བོད་ཡུལ་
སེར་སྐྱ་ཀུན། །ཆོས་སྲིད་བྱ་གཞག་ཅིར་འཇུག་ཀྱང༌། །ལེགས་སྦྱར་གོམས་བྱང་མི་དགོས་
པ༑ ༑བོད་ཡིག་སྡེབ་སྦྱོར་སུམ་རྟགས་ཀྱིས། །གོ་ཆོད་ཡིག་ཚང་གཏོང་ལུགས་སོགས། །
ཕྱག་བཞེས་མངོན་སུམ་མཐོང་ཐོས་ལ། །བོད་པས་ལེགས་སྦྱར་མ་ཤེས་པས། །ལས་དོན་
འདི་འཕྱུགས་སྟབས་འདི་ཆག །ཁྱེད་ལ་གསུང་རྒྱུ་ཡོད་ངེས་སམ། །མེད་ན་འགལ་རྟགས་
དྲུག་པ་ཡིན། །རྒྱ་གར་པཎ་ཆེན་མ་མཐོང་ཞིང་། །རྒྱ་ཡུལ་གོམ་གང་མ་བགྲོད་པར། །བླུན་
རྟགས་ལོ་པཎ་མིང་མིན་པ། །ཡང་དག་དོན་གྱི་ལོ་ཙཱ་བ། །འཇམ་དབྱངས་ཀུན་དགའ་རྒྱལ་
མཚན་གྱིས། །འདིར་ནི་མི་ནུས་མི་དགོས་ལ། །རྣམ་པར་དབྱེ་ལ་རང་གནས་མིན། །སྦྱོར་
བ་དག་ཀྱང་ཐ་དད་པས། །དོན་དེའི་སྤྲོས་པ་རེ་ཞིག་བཞག །ཅེས་གསུངས་པ་ཡི་རང་
འགྲེལ་དུའང་། །ལེགས་པར་སྦྱར་བའི་སྒྲའི་རྐྱེན་གྱིས། །བོད་ཀྱི་སྐད་སྒྲུབ་མི་ནུས་ལ། །
༤ 154



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
བོད་ཀྱི་སྐད་དང་བརྡ་ཉིད་ཀྱིས། །རང་གི་ཐ་སྙད་གོ་བའི་ཕྱིར། །སཾསྒོ་ཏ་ཡིས་སྒྲུབ་མི་
དགོས། །ཞེས་གསུངས་འདི་ལ་མཆན་ཐོབ་དང་། །མ་ཐོབ་འགལ་རྟགས་བདུན་པ་ཡིན། །
རྒྱ་གར་ཤར་ནུབ་གཉིས་ཀ་རུ། །ལེགས་སྦྱར་ཕུལ་ཕྱིན་གྲགས་སྙན་ཅན། །པཎ་ཆེན་སྨིཾ་ཏི་
ཛྷ་ན་ཡང་། །ལོ་ཙཱ་ལམ་བར་གྲོངས་རྐྱེན་གྱིས། །བོད་སྐད་བརྡ་དོན་མ་འཕྲོད་པ། །ཁམས་
ཕྱོགས་འཁྱར་ཏེ་ལུག་རྫི་ཡང་། །མཛད་དགོས་བྱུང་ཚུལ་མ་གསན་ཏམ། །བོད་སྐད་བརྡ་
ལན་ལེགས་སྦྱར་གྱིས། །རུང་ན་ཁམས་སུ་འཁྱར་དོན་ཅི། །འདི་ཡང་འགལ་རྟགས་བརྒྱད་
པ་ཡིན། །བར་སྐབས་ལེགས་སྦྱར་ངོམས་འགས་ཀྱང་། །བོད་སྐད་བརྡ་དང་རྒྱབ་འགལ་
བའི། །དཔེར་བརྗོད་ར་གན་གསེར་བརྫུས་དེས། །འཛོག་སྦྱོར་རྗེས་ངན་མ་བཞག་གམ། །
འགལ་རྟགས་བུ་གའི་གྲངས་ལྡན་དེ། །རྟོག་བརྟགས་མཁན་ཚོའི་གཤེགས་ལམ་མོ། །བོད་
སྐད་ལན་ཕོངས་ལེགས་སྦྱར་ནས། །བརྒལ་ལན་ཡོད་རློམས་ལྟག་བསྐོར་དཔེ། །གླུམ་ལ་
སྒོག་བཙོང་སྨན་སྣ་བཏབ། །ཁོགས་རྩེས་བླངས་ནས་ཟ་འདོད་འདྲ། །རྒྱ་བོད་མིའི་ཟས་མི་
རུང་ཡང་། །ཕག་ལྟོ་ལ་ནི་རུང་ངམ་སྙམ། །གོང་གི་བམ་རོའི་གསོལ་ཅོག་དེའི། །སྟེང་དུ་
བཞག་ན་ཤིན་ཏུ་མཛེས། །བོད་སྐད་གླེང་མོལ་ལེགས་སྦྱར་གྱི། །བརྒལ་ལན་མཛད་སྐབས་
ཞལ་ལག་འོས། །ལྷ་སྲས་ཡབ་ཀྱི་སྐུ་རིང་ལ། །ལུགས་གསུམ་བརྡ་སྤྲོད་དར་མོད་ཀྱང་། །
སཾསྐྲྀ་ཏ་དང་བོད་ཀྱི་སྐད། །པར་སྐབས་འགྱུར་ཐབས་མེད་དེའི་ཕྱིར། །ཕན་ཚུན་བསྒྱུར་
ཁུངས་བསྒྱུར་ཡུལ་དང༌། །སྒྱུར་མཛད་རྒྱ་བོད་ལོ་པཎ་དང་། །བསྒྱུར་དཔང་རྒྱལ་བློན་
འབངས་དང་བཅས། །ཆེ་བ་ལྔ་ཡི་དཔང་བཞག་པའི། །རྒྱ་ལས་མི་འདའི་གཙིགས་ཀ་
བསྡམས། །དེ་རྗེས་ཁྲི་ལྡེ་སྲོང་བཙན་དུས། །འཕགས་བོད་འདྲེས་མའི་བརྡ་སྤྱོད་ནས། །
བོད་བརྡར་འབྲེལ་མེད་བཅོས་མཛད་དེ། །བཙན་པོའི་བཀས་བཅད་ཐ་མར་ཡང་། །བཀས་
བཅད་པ་ལས་མིང་གསར་དུ། །སུས་ཀྱང་འདོགས་སུ་མ་གནང་གི །བསྒྱུར་དང་འཆད་གྲྭ་
ན 15



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སོ་སོ་ནས། །སྐད་གསར་མིང་བཏགས་དགོས་རིགས་ཀྱང་། །སོ་སོའི་གྲྭ་གྲྭར་མི་གདགས་
པར། །བཙན་པོའི་ཕོ་བྲང་འདུན་ས་རུ། །བཅོམ་ལྡན་འདས་ཀྱི་རིང་ལུགས་དང་། །དྷརྨ་ཞུ་
ཆེན་འཚལ་བའི་གྲྭར། །སྙན་ཞུ་ཕུལ་བ་བཀས་བཅད་དེ། །སྐད་ཀྱི་དཀར་ཆག་དཀྱུས་སུ་
བརྣན། །གསུངས་བཞིན་རྒྱ་བོད་ལོ་པཎ་དངོས། །ཞལ་ཆེམས་གཏན་ཕབ་བསྒྱུར་ཟིན་ལ། །
རང་མཚམས་བསྐྱར་བསྒྱུར་མིང་འདོགས་སུ། །རུང་ངམ་མི་རུང་ཁྱེད་ལ་འདྲི། །རུང་ན་
ཁུངས་ལྡན་ག་ལ་ཡིན། །ཆེ་ལྔའི་དཔང་པོ་གང་དང་སུ། །སྙན་ཞུས་བཀས་བཅད་དཀར་
ཆག་གི །དཀྱུས་སུ་བརྙན་དང་མ་བརྣན་ལྟ། །ཡིད་རྟོན་རུང་མིན་དེ་དུས་ཤེས། །གཞན་ཡང་
རབ་བྱུང་བཅོ་ལྔ་པའི། །ས་བྱ་ཀུན་ཕན་ཉི་སྣང་དུ། །ཁྱད་གཞི་ཁྱད་ཆོས་ཀུན་མཚུངས་པའི། །
དཔེ་ཅན་བུད་མེད་དཔེ་འཁྲི་ཤིང་། །རིགས་དཔེར་བཀོད་ནས་དཎྜི་དང་། །དགེ་དབང་
དབྱེན་ལ་མ་སྦྱར་རམ། །ཡོན་ཏན་རང་བཞིན་བརྗོད་དཔེ་ལ། །ཡུལ་འགལ་སྐྱོན་མེད་དཔེ་
འཁྲུལ་འདི། །མ་རྨོས་འབྲུ་སྨིན་མཁའ་རིན་གོས། །རང་བཞིན་འཁྱོག་བརྗོད་གང་ཡིན་
སོམས། །བཏུལ་རྒྱས་བསྐོར་གསལ་བྱ་ཡོན་གྱི། །ཤཱཀྱ་སེངྒེ་རྫས་ཡིན་ན། །རིགས་བྱ་ཡོན་
ཏན་འཆལ་འཆོལ་ཕྱིར། །སངས་རྒྱས་ཐམས་ཅད་རྫ་ས་དཔེར་འགྱུར། །ཡང་ན་རྫས་
འབྲལ་དབང་ཕྱུག་སོགས། །ནེ་ཙོ་ཕུག་རོན་དགའ་མ་ལྟར། །སེམས་ཅན་ཡིན་པར་ཀུན་
ཁྱབ་ན། །འགྲོ་དྲུག་ཀུན་ཀྱང་རྫས་སུ་འགྱུར། །དཎྜི་ལོ་པཎ་བོད་འགྲེལ་གཞུང་། །མཐུན་
པའི་ལྡན་རྫས་ཁྱད་དུ་བསད། །རྫས་བརྗོད་ཐོག་མའི་གསལ་བྱེད་ཀྱི། །ཁྱབ་འཇུག་ཅེས་
པའི་མིང་དེར་འཁྲུལ། །རྣམ་གནོན་རྫས་སུ་ངོ་མ་ཤེས། །རྣམ་གནོན་སྒྱུར་ཞུགས་བཏང་
བླང་ལས། །རྣམ་གནོན་མིན་སྐབས་བཏང་བླང་མིན། །རྣམ་གནོན་ཞེས་པ་འཇུག་པ་བཅུའི། །
སྒྱུ་ཐབས་ཡིན་པར་མཁས་རྣམས་བཞེད། །གལ་ཏེ་ཁྱབ་འཇུག་རྫས་ཡིན་ན། །རྣམ་གནོན་
དགོས་པ་མེད་པར་ཐལ། །འོན་ཏེ་རྣམ་གནོན་རྫས་ཡིན་ན། །ཤིང་རྟ་གླང་པོ་རྐང་ཐང་རྟའི། །
མ 1 56ག་



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
གཡུལ་ཀྱང་རྫས་བརྗོད་ག་ལ་ཡིན། །མ་ཚད་རྫས་དཔེར་དངོས་འགལ་ཕྱིར། །སློབ་དཔོན་
དཎྜིའང་རྫུན་པར་འགྱུར། །སྐྱེས་ཙམ་ལུས་དང་ལྷན་ཅིག་པའི། །ནེ་ཙོ་རྨ་བྱའི་མགྲིན་
མདོག་དང་། །ཕྱིས་སུ་རྒྱ་མཚོའི་དུག་བཅངས་པའི། །དབང་ཕྱུག་མགྲིན་སྔོན་ཅི་ལ་
མཚུངས། །ཆོས་དཔེར་གཞུང་དུ་ཤོ་ལོ་ཀ །འདྲེས་མེད་ཚང་བར་བསྟན་མོད་ཀྱང་། །འདི་ཡི་
ཆོས་དཔེ་རྐང་གཅིག་ནི། །ཙུ་ཏའི་ཡུལ་དུ་སྐྱེས་པ་འམ། །རྒྱ་འདྲེ་རྐང་གཅིག་མིན་ལས་ཆེ། །
དེ་མིན་སེམས་མེད་རབ་རྟོག་དང༌། །ཆ་ཤེས་ཅན་གྱི་གཟུགས་ཅན་དང༌། །མཚུངས་གསལ་
རབ་གསལ་འདྲེས་པའི་དཔེ། །ཆོས་དཔེའི་དམ་བཅར་མི་འགལ་ལམ། །ད་དུང་དཔེ་རྒྱན་
བཅུ་བཞི་པར། །མཛེས་པ་ཞེས་དང་བཅོ་ལྔ་པར། །བུད་མེད་འདི་དག་གྲུབ་མཐའ་ལ། །
ཞུགས་པའི་སྐྱེ་བོ་སྐལ་བཟང་བཞིན། །བདེ་བའི་དོན་བརྩོན་འབྲུས་བུ་འབྱིན། །རང་ཚུལ་
བག་མེད་འཆོལ་མ་ཡིན། །བཀོད་འདི་ལྷོ་ཤར་གཉིས་ཀས་སྤངས། །དཎྜིའི་གཞུང་དོན་
དཔེར་མི་འདོད། །གཞུང་དོན་སཱ་ལ་ཀཱ་ན་ན། །དོན་གཉིས་སྒྲ་གཅིག་གིས་གསལ་དཔེ། །
ཚིག་གི་གཅོད་མཚམས་མཛེས་པ་ལ། །ཕོ་མོའི་རྟགས་འདྲེས་སྐྱོན་མེད་ཕྱིར། །དཔེ་ཅན་
དཔེ་གཉིས་མཉམ་པར་འཇུག །དཔེ་ཅན་ལ་བལྟོས་སྐྱེད་ཚལ་ཕྲེང་། །སྤོས་དཀར་ཤིང་གི་
ནགས་ཀྱིས་མཛེས། །དཔེ་ལ་བལྟོས་ཏེ་བུ་མོ་ནི། །ལན་བུར་བཅས་པའི་གདོང་མཛེས་
ལྡན། །གཅིག་ཤོས་དང་པོའི་གྲོང་ཚིག་ལ། །རྟགས་འདྲེས་དགག་སྒྲ་བསྲེས་མིན་ན། །གྲུབ་
མཐའ་བྱེ་མདོ་དབུ་སེམས་བཞིར། །ཞུགས་པའི་སྐྱེ་བོ་སྐལ་བཟང་དེར། །བོད་པས་མཚན་
ཉིད་དགེ་བཤེས་ཟེར། །དེ་དང་བུད་མེད་ཅིའི་ཕྱིར་མཉམ། །མཉམ་ན་སྐྱེ་བོ་སྐལ་བཟང་ལ། །
བུད་མེད་རྟགས་དང་ལྡན་སྲིད་དམ། །ཡང་ན་བུད་མེད་འདི་དག་གིས། །གྲུབ་མཐའ་རྣམ་
བཞིའི་གཞུང་ཤེས་སམ། །བུད་མེད་འདི་དག་དགེ་བཤེས་བཞིན། །ཞེས་པ་རྟགས་འདྲེས་
སྐྱོན་མིན་གང་། །བདེ་བའི་དོན་བརྩོན་འབྲས་བུ་འབྱིན། །ངག་དོན་གྲོང་ཚིག་མིན་ན་གང་། །
1 དམ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཞན་ལ་སྣུན་ནས་སྐྱེས་བུ་ནི། །བིརྱ་ལྡན་པའི་བི་ཤནྟ །གཞན་ལ་སྣུན་ནས་སྐྱེ་བུ་ནི། །ཁུ་
བ་ལྡན་པ་རྣམ་པར་ངལ། །དེ་ལྟ་བུ་སོགས་ལམ་དག་ནི། །གཉིས་ཀ་ལ་ཡང་བསྔགས་མ་
ཡིན། །གསུངས་ཏེ་བཀག་པ་མ་གོ་འམ། །ཐོག་ཁར་སྤངས་དམ་བཅས་པའི་ཆང་། །བར་
ཁང་ནང་དུ་འཐུང་ཆོག་གམ། །སོ་སོར་སྤངས་བའི་ཁ་ཟས་དུག །ལྷན་ཅིག་འདུག་ཚེ་ཟ་
རུང་ངམ། །ཡང་ན་དང་པོའི་ལྷོ་ཤར་དེ། །གཉིས་པར་ཁྱད་བསད་ཆོག་ཁུངས་སྐྱོལ། །ཡང་
ན་ལེའུ་དང་གཉིས་གསུམ། །གཞུང་གཅིག་དགོངས་གཅིག་མ་ཡིན་ནམ། །རང་ཚུལ་བག་
མེད་འཆོལ་མ་ཡིན། །སྡི་ལིངྒའི་སྒྲར་ཐུ་མིས་བཤད། །མཉམ་ཉིད་དཔེ་ལ་དགག་པའི་སྒྲ། །
གཞུང་དུ་འདུག་གམ་མི་འདུག་ལྟོས། །གཞུང་མེད་དགག་སྒྲ་སྦྱར་ཆོག་ན། །གཞུང་ཡོད་
དགག་སྒྲའང་སྤོང་ལོས་ཆོག །འོ་ན་དཔེ་རྒྱན་ཉི་ཤུ་པ། །དགོས་པ་མེད་ཅེས་འདོར་ཆོག་
གམ། །འཆོལ་མ་ཡིན་ཞེས་ཁ་ཅིག་ལ། །མ་ཡིན་ཞེས་བྱ་ལྕེ་གཉིས་པ། །ལྟོ་ཕྱེ་དག་ལ་སྲིད་
མོད་ཀྱང་། །དཎྜིའི་ལུགས་ལ་མི་སྲིད་དོ། །འདི་འདྲའི་རིགས་གྱུར་བསམ་འདས་ཀྱང་། །ཁོ་
བོའི་སྒོ་གསུམ་འབད་རྩོལ་མཐིལ། །སྙན་སུམ་ཁོ་ནར་མི་བརྟེན་ཕྱིར། །རེ་ཞིག་མི་སྨྲ་ཡིག་
ཚོགས་རྒྱུ། །དིང་སང་ཀ་ཙན་དབྱངས་ཅན་བརྡའི། །རི་མོ་ཙམ་རེ་མཁྱེན་པ་ལ། །སྔོན་བྱོན་
རྒྱ་བོད་ལོ་པཎ་ལས། །ལྷག་གམ་སྙམ་པའི་སྤོབས་པ་མཐོ། །བོད་འཁྲུངས་བེ་རོ་ཙ་ན་ཡིས། །
ལོ་བརྒྱད་ནས་བཟུང་བཅོ་ལྔ་བར། །སྐད་སྣ་སྟོང་དང་དྲུག་བརྒྱ་སྦྱངས། །བོད་འཁྲུངས་མར་
པ་ལོ་ཙཱས་ཀྱང་། །སྒྲ་མདོ་བརྒྱ་རྩ་བརྒྱད་མཁྱེན་ཏེ། །ལེགས་སྦྱར་དཔུང་དུ་ངོམས་ནས་ནི། །
བོད་བརྡ་ཟིལ་གྱིས་མནན་པ་མེད། །བློ་ལྡན་ཤེས་རབ་མཁས་པས་ཀྱང་། །བྱེ་བྲག་བཤད་
མཛོད་ཆེན་མོའི་དབུར། །ལོ་ཆེན་བཻ་རོའི་འགྱུར་གཟིགས་པས། །ཐུགས་དད་ཡི་རང་ལྷན་
ཅིག་གིས། །བེ་རོ་ཙ་ན་ནམ་མཁའི་མཐའ་དང་མཉམ། །ཀ་ཅོག་གཉིས་ནི་ཉི་ཟླ་གཟའ་
སྐར་འདྲ། །རིན་ཆེན་བཟང་པོ་ཐོ་རངས་སྐར་ཆེན་བཞིན། །ཁོ་བོ་ཡང་ནི་སྲིན་འབུ་མེ་ཁྱེར་
ལ 158ལ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ཙམ། །ཞེས་གསུངས་ཕྱི་མས་སྔ་མ་ལ། །བསྔགས་ལས་ཁྱད་གསོད་མ་མཛད་ཕྱིར། །ཀུན་
ལ་ཐེ་ཚོམ་གནས་མེད་པས། །སྔོན་མཁས་མང་བའི་རྒྱུ་དེ་ཡིན། །བར་སྐབས་བོད་བརྡར་
ལེགས་སྦྱར་བཀབ། །བོད་འགྲེལ་གཉའ་བཅག་རྫུན་པར་བཏང་། ཀུན་ཀྱང་སོམ་ཉིའི་དྲ་
བར་ཆུད། །མཁས་པ་ཉུང་བ་དེ་ལ་ཐུག །ཅུང་ཟད་ཤེས་པར་རློམས་རྣམས་ཀྱང་། །ཕྱོགས་
ཞེན་དགག་སྒྲུབ་ཁེངས་སྨྲ་འགྲན། །གཞུང་དོན་རྒྱབ་འགལ་བཤད་སྒྲོས་ལ། །ཊིཀ་ཆེན་
ཡིན་ཞེས་ངོམས་བཤད་བྱེད། །ཆོས་ཁུངས་བོད་ནས་བྱུང་བཞིན་དུ། །བོད་བླུན་ཟེར་ནུས་
སྙིང་ཚན་ལ། །དཔྲལ་གནས་མིག་ལ་ཐལ་འགེབས་དཔེ། །སྙིགས་མའི་རང་རྟགས་ཡི་རེ་
མུག །རྒྱལ་བའི་བཀའ་ཡིས་གནང་མ་གནང་། །འཕགས་པའི་ལུང་གི་གྲུབ་མ་གྲུབ། །
དཔྱད་བཟོད་རིག་པས་འཐད་མི་འཐད། །གཏན་ཚིགས་རྒྱ་ལ་ཐེབས་མ་ཐེབས། །ཡིད་
ཆེས་མྱོང་ཐོག་ཁེལ་མ་ཁེལ། །ངེས་ཤེས་གོ་བས་ཆོད་མ་ཆོད། །མཚོན་བྱ་དཔེ་ཡིས་མཚོན་
མི་མཚོན། །རྟོག་དཔྱོད་ཙམ་ཡང་མི་ཆོག་ན། །རྒྱ་བོད་ལོ་པཎ་ཞལ་འཛོམ་གྱིས། །ས་སྐྱར་
བསྒྱུར་གོ་མི་ཆོད་པའི། །ཕྱོགས་ཞེན་གཤགས་འགྱེད་སྙན་དངགས་ཁྲིད། །བྲིས་ཚད་རྒྱལ་
བའི་བཀའ་ཡིན་ནམ། །གངས་ཅན་བོད་ཡུལ་རང་སྐད་ལ། །ལེགས་སྦྱར་བརྒལ་ལན་ཡོད་
ཅེས་པའི། །ཞབས་བསྐུལ་གསོལ་འདེབས་མཎྜལ་ཏེ། །ཁྱེད་ཀྱི་བསམ་པ་རྫོགས་གྱུར་ཅིག །
ཐམས་ཅད་བསྲེས་པའི་སྐྱོན་མཐོང་ན། བདག་གི་སྐྱོན་ནམ་ཁྱེད་ཀྱི་སྐྱོན། །དང་པོ་ལྟར་ན་
རྩོད་ཡིག་འདི། །གཏོང་མཁན་ཁྱེད་རང་ཡིན་བཞིན་དུ། །སྐྱོན་འདོན་མཛད་དུས་མི་མཛད་
པ༑ ༑རང་གོ་རང་གིས་མ་ཆོད་སྐྱོན། །གཉིས་པ་ལྟར་ན་རང་སྐྱོན་དུ། །མ་ཤེས་གཞན་ལ་
རྩོད་ཡིག་བཏང་། །ད་ནི་བོད་བརྡར་བཅུར་བའི་ཚེ། །རང་ཚོད་གཞན་ཤོར་འགྱོད་ཐལ་
སྐྱོན། །བཞག་གོ་ཞེས་བྱ་འདི་ཡང་དོན། །རྟོགས་ནས་བཞག་གམ་མ་རྟོགས་བཞག །
རྟོགས་ཏེ་བཞག་ན་ཁྱེད་རང་གི །རྩོད་ཡིག་འདི་ཀོས་དཔེ་ངན་བཞག །ཐག་པའི་ཞོར་ལ་
ལ 159-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འབྲེང་པ་དྲུད། །རང་དམའ་རང་འབེབས་ད་གཟིགས་སམ། །མ་རྟོགས་བཞག་ན་གཞན་
བསྐུལ་ངོར། །གཡམ་རྒྱུགས་ཁྱི་རྦད་རྗེས་འབྲངས་སྐྱོན། །རང་གཞན་བེའུ་སྦྲེལ་གཡངས་
ལྷུང་མཚམས། །འུ་ཐུག་མ་བཞག་རང་བཞག་གོ །འགག་དོན་བོད་སྐད་ཁུངས་མ་འཁྱོལ། །
ལེགས་སྦྱར་འོལ་ཚོད་ལྟག་ཁུར་སྐྱོན། །
ཡང་དེ་ཉིད་ནས་ཐུ་མའི་དགོངས་རྒྱན་དང་དཀའ་གནད་
སྙིང་པོ་རབ་གསལ་བརྩམས་པའི་རིགས་པ་དང་མི་མཐུན་པ་མཆིས་ན་བརྒལ་ལན་ཞར་དུ་སྨྲ་བར་སེམས་ཀྱང་ལག་པར་མ་
སོན་ཅིང་། ཚུལ་ལྡན་གྱི་དགག་པའི་ཉིན་བྱེད་ཀྱི་སྣང་བ་རིམ་གྱིས་སྤྲོ་ན་བརྒལ་ལན་རིགས་པ་དང་ལྡན་པའི་པད་ཚལ་ངང་
གིས་འཛུམ་པར་ངེས་སོ། །ཞེས་གནང་བའི་ལན་ནི། ཉིད་ཀྱིས་ཞེས་སུ་གནང་དགོས་ཀྱང་། དེ་
ཉིད་ནས་ཞེས་བཀོད་པ་འདི། །ཚེ་འདས་ནས་ཞེས་གོ་བ་སྟེ། །བོད་སྐད་བརྡ་དོན་མ་འཕྲོད་
པ༑ ༑འདི་དང་འདི་འདྲའི་རིགས་ལ་ཟེར། །གངས་ཅན་ལུགས་ལྟར་བརྡ་སྤྲོད་ན། །དེ་ཞེས་
ཐ་སྙད་འདས་པ་ལ། །ཉིད་ཅེས་ངེས་བཟུང་བརྗོད་པའི་བརྡ། །ནས་ཞེས་རྣམ་དབྱེ་ལྔ་པའི་
སྒྲ༑ ༑ཚོགས་པས་གོང་བཤད་དོན་དེར་འཇུག །ཡང་ན་རྩོད་དོན་བཅོ་བརྒྱད་པའི། །སྐྱེ་
བཞིན་ཤི་བའི་ད་ལྟ་བས། །བརྩམས་པ་རང་ནི་མིན་ལས་ཆེ། །བདག་ནི་ད་ལྟ་གསོན་པོར་
ཡོད། །འཇིག་རྟེན་ཁམས་སུ་ཕྱི་རོལ་པའི། །དེ་ཉིད་ཉེར་ལྔ་ཞེས་པ་དང་། །དེ་བཞིན་ཉིད་
དེ་ཁོ་ན་ཉིད། །དེ་མཚུགས་ཉིད་སོགས་རྣམ་གྲངས་མང་། །ཚེ་འདས་མིང་བརྗོད་མི་འོས་
པར། །དེ་ཉིད་ཅེས་སུ་གྲགས་པ་ལས། །གསོན་པོར་དེ་ཉིད་ནས་ཟེར་བའི། །བརྡ་སྤྲོད་
མཁན་པོ་ངོ་མཚར་ཆེ། །ཀྱིས་ཞེས་བྱེད་སྒྲ་སྦྱོར་དགོས་རྒྱུར། །ནས་ཞེས་སྦྱར་བ་སྔ་མ་
བཞིན། །ཊ་དང་ང་སི་མི་ཕྱེད་པའི། །ལེགས་སྦྱར་བརྒལ་ལན་སྨྲ་དེ་སུ། །དགོངས་སྙིང་
ཕྱག་ཏུ་མ་སོན་ན། །རོ་མཐོང་གོང་ནས་ངུ་འདྲ་ཡང་། །ངེས་པར་བརྒལ་ལན་གསོལ་
འདེབས་ཆེད། །རྒྱན་གྱི་སྐོར་ལའང་ཞབས་བསྐུལ་ཞུས། །རིག་པ་དང་ནི་མི་མཐུན་པ། །
ལ ] 6(Gམ



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
མཆིས་ན་ཞེས་སུ་གནང་དགོས་ཀྱང་། །རིགས་པ་ཞེས་བྱའི་ནོར་འཁྲུལ་འདི། །སྔ་ཕྱིར་
འགལ་རྟགས་ཆེན་པོ་ཡིན། །གངས་ཅན་པ་ཡི་བརྡ་སྤྲོད་སྐབས། །ཤེས་དང་ཤེས་བྱའི་རིག་
པ་ལ། །ས་ཡི་ཡང་འཇུག་ཐོབ་པ་མིན། །མཐར་ཐུག་ཆོས་དོན་ངེས་པའི་ཚིག །སྤོབས་པའི་
རིག་པ་རྣམ་བཞིར་བསྡུ། །རིགས་པ་ཞེས་ནི་འོས་དང་འཐད། །རུང་དང་ཆོག་དང་འགབ་པ་
དང༌། །འཚམས་པ་སོགས་ལ་འཇུག་པའི་བརྡ། །མཐར་ཐུག་བལྟོས་བྱ་ཚད་མ་དང༌། །ཆོས་
ཉིད་རིགས་པ་རྣམ་བཞིར་བསྡུ། །ཐ་དད་ཡིན་གྱི་གཅིག་པ་མིན། །འདི་ཡང་གཏན་ཚིགས་
ཕར་བཞག་སྟེ། །བོད་སྐད་བོད་བརྡ་མ་འཕྲོད་སྐྱོན། །གོང་དུ་སྙིང་པོ་རབ་གསལ་བརྩམས། །
དགག་པའི་རྣམ་གཞག་བྱས་ཚུལ་བཀོད། །འདི་རུ་སྙིང་པོ་རབ་གསལ་ནི། །ཕྱག་ཏུ་མ་
གསོན་ཞེས་གསུངས་པ། །དྷ་དྷུ་ར་ཡི་འཁྲུལ་སྦྱོར་མཛད། །ཞལ་དུ་སོང་བ་མ་ལགས་སམ། །
ཉིན་བྱེད་སྣང་བ་རིམ་སྤྲོ་ན། །བརྒལ་ལན་རིགས་པ་ལྡན་པ་ཡིན། །པད་ཚལ་ངང་གིས་
འཛུམ་ཞེས་པ། །རིགས་པ་རིག་པ་ནོར་འཁྲུལ་ཁར། །དཔེ་དོན་འགལ་རྟགས་ཆེན་པོ་སྟེ། །
འཛུམ་དང་བཞད་པའང་གཅིག་པ་མིན། །བོད་ལུགས་འཛུམ་པ་སོ་མི་མངོན། །འཛུམ་
མདངས་མཆུ་སྒྲོས་རྣམ་འགྱུར་ཡིན། །དཔེར་ན་ཟེའུ་འབྲུ་མི་མངོན་པའི། །མེ་ཏོག་ཁ་འབུས་
ཚུལ་ལ་འཕྱ། །བཞད་པ་སོ་ཕྲེང་ཕྱིར་གསལ་བའི། །རྒོད་ཀྱི་རྣམ་འགྱུར་སྟོན་ལ་ཟེར། །
དཔེར་ན་མེ་ཏོག་ཁ་ཕྱེ་སྟེ། །གེ་སར་དངོས་སུ་ལྟར་ཡོད་བཞིན། །དཔེ་ཅན་མཆུ་སྒྲོས་ལ་
བལྟོས་པའི། །གཟུམ་འཛུམ་བཙུམས་ནི་དུས་གསུམ་གྱིས། །དབྱེ་བ་མ་གཏོགས་ཐ་དད་
མིན། །དཔེ་ལ་བལྟོས་པའི་ཟུམ་པ་ནི། །བྱེད་པོ་མེད་པའི་བརྡ་ཡིན་ཏེ། །ཁྱེད་ཀྱིས་རྩོད་
དོན་བཅུ་དྲུག་པར། །རླུང་ལྟ་བེམ་མཚུངས་ཞེས་བཀོད་འདྲ། །བོད་དུ་ཉིན་བྱེད་སྣང་བ་
ཡིས། །པདྨ་བཞད་པ་མཐོང་ཆོས་ཏེ། །རོང་དུ་ཉི་མའི་ཟེར་སྤྲོ་ཡང་། །པདྨ་འཛུམ་ལས་མི་
བཞད་ན། །ཕྱི་ཤུན་འབྲོང་ཀོ་ཡིན་འདྲ་སྟེ། །གཙག་བུས་དབྲལ་བ་མན་ངག་གོ །དིང་སང་
A
~ 161



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སུམ་རྟགས་དཔེ་གཞུང་དེ། །གཞན་གྱི་རྣ་བར་འཁྱོལ་ཐུབ་ན། །སུམ་རྟགས་མཁན་པོར་
འགྱིང་མང་ཡང་། །བརྡ་འཆད་འཇོག་དུས་དངོས་རྟགས་སྟོན། །རང་ཉིད་བོད་བརྡ་མ་
འཕྲོད་ན། །བོད་མཁས་སྔ་རིམ་ཞིབ་ཞུས་ཀྱི། །བཀའ་བསྟན་བཞིར་བཞག་འདྲི་འོས་ཀྱང༌། །
རང་བཟོའི་བརྡ་ལྷད་དུ་མ་མཐོང་། །འགའ་རེ་དམ་རྫས་མྱོང་གྲོལ་ལ། །མྱོང་གྲོལ་ཞེས་སུ་
བཅུས་པ་དང་། །འགའ་རེས་ཡི་དམ་རང་སེམས་དང་། །དབྱེར་མེད་འགྲུབ་ལ་ལྷ་གྲུབ་དང་། །
དབང་དུ་བསྡུད་ནས་འདུས་པའི་མིང་། །དབང་འདུས་ཞེས་པར་དབང་སྡུད་དང་། །བསམ་
དོན་བསྒྲུབས་ནས་འགྲུབ་པའི་མིང་། །དོན་འགྲུབ་ཅེས་པར་དོན་སྒྲུབ་སོགས། །སྒྲ་དོན་
འཛོལ་བ་བསམ་འདས་ཀྱང༌། །མང་དུ་མི་སྨྲ་ཡིག་ཚོགས་རྒྱུ། །ཀྱེ་མ་ཐུ་མིའི་བཤད་ཁྲིད་
ཀྱང་། །བཅོས་མས་འཆལ་བ་ད་གཟོད་གོ །ཚེ་རབས་ཀུན་ཏུ་གསུང་རབ་ལ། །དག་ཐེར་
བྱེད་པོར་འགྱུར་བར་སྨོན། །དེ་བཞིན་ཁྱེད་ཀྱི་བརྒལ་ལན་ཡང་། །བརྡ་ལོག་གོ་དོན་འཕྲོད་
ཙམ་ལས། །རྒྱས་སྤྲོས་འབུལ་སྐབས་མ་མཆིས་པར། །གནས་སྐབས་བཟོད་པ་བཞེས་
མཛད་རིགས། །སྒྲ་དོན་བརྡར་ཤ་གཅོད་པའི་གཏམ། །མེས་པོའི་ཐིག་ཤིང་རྗེས་འགྲོ་ཡང་། །
ཀུ་རེའི་སུན་འབྱིན་ཐལ་བ་སོགས། །དུས་གསུམ་སྡིག་དང་ལྷན་ཅིག་བཤགས། །གངས་
ཅན་བོད་སྐད་བརྡ་དག་ལ། །རང་ཅག་རྩོད་དོན་མ་མཆིས་ཀྱང་། །ཕྱི་རབས་བློ་གསར་དོན་
གཉེར་བར། །འཆད་རྩོད་རྩོམ་པ་དཔེ་རུ་བསྟན། །མ་རིགས་གཟུང་འཛིན་གཏན་བཅོམས་
ཏེ༑ ༑ཡེ་ཤེ་ཆེན་པོའི་ཀློང་ཡངས་སུ། །མར་གྱུར་མཁའ་ཁྱབ་འགྲོ་བ་ཀུན། །གནས་ལུགས་
རང་སོ་ཟིན་གྱུར་ཅིག །
སྤྱི་དོན་གསུམ་པ་མཇུག་གི་དོན་ལ་གཉིས་ཏེ། ཚུར་གནང་སྨོན་ཚིག་གི་ལན་མ་བུར་
སྦྱར་བ་དང་། ཚིགས་སུ་བཅད་པས་མཇུག་བསྡུ་བའོ། །དང་པོ་ལ་གཉིས་ཏེ། སྨོན་ཚིག་
དངོས་དང་། དེའི་འདྲ་དཔེའོ། །དང་པོ་ནི་རྩོད་ཡིག་ཏུ། བཀའ་དང་དགོངས་འབྲེལ་རིག་ལམ་འདིར་
ཆ 162-



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ལྟོས་ཞེས། །ལུང་དང་ཚད་མའི་འོད་ཀྱིས་ལེགས་མཐོང་ནས། །བརྒལ་ལན་སྨན་པས་རབ་སྦྱར་དགེ་སྲིད་ན། །འགྲོ་རྣམས་
རྗོད་བྱེད་ཚིག་ལ་མཁས་གྱུར་ཅིག །ཅེས་ཤཱ་ས་ན་དྷཱ་ཛས་སོ། །ཞེས་གནང་བར་ཞིབ་ན། ཉིད་ཀྱི་ལྗགས་རྩོམ་
འགོ་གཤམ་གྱི་ཤོ་ལོ་ཀ་གཉིས་པོ་འདི་ལ་ཡང་ཁྱད་ཆོས་འདི་འདྲ་ངོ་མཚར་བརྗོད་དཀའི་
གནས་ཏེ། ཐོག་མཐའ་བར་གསུམ་གྱི་ཐོག་མར། སིང་དང་གེ་སར་སྒྲ་རྣམ་པ་བཞིས་
འབྲེལ་བ་ལྟར། མཐའ་མར་བཀའ་དང་དགོངས་པ་དྲ་བ་ལྟར་འབྲེལ་བ། བར་དུ་ཡང་རང་
གི་ལག་པ་དང་། གསོར་བྱེད་རྡོ་རྗེ་ཞུ་ལུགས་སུ་འབྲེལ་བའི་ཚུལ་འདི་འདྲའི་དཔེ་ནི་རྡོ་རྗེ་
མཇུག་མས་ལུག་ལྤགས་ཟོས་པའི་བྲུན་དང་མཚུངས་པའི་རྩོད་ཡིག་འབྲལ་ལེ་འབྲེལ་ལེ་
ཞེས་དཔེ་དོན་མཐུན་པར་མཚན་གསོལ་བའི་འོས་སོ། །རིག་ལམ་འདིར་ལྟོས་ཞེས་པ་ལ་
ཡང་གོ་སྐྱོན་གཉིས་ཏེ། དང་པོ་ལྟར་ན། བཀའ་དང་དགོངས་པ་འབྲལ་ལེ་འབྲེལ་ལེ་རྣམས་
རིག་ལམ་འདིར་ལྟོས་དང་། མ་རིག་པ་དང་སྤྱི་བརྟོལ་གྱིས་བག་ཆགས་བཞག་ཡོད་ལྟ་བུ་
དང༌། གཉིས་པ་ལྟར་ན། བདེ་བར་གཤེགས་པའི་བཀའ་དང་དེའི་དགོངས་འགྲེལ་གྱི་
བསྟན་བཅོས་རྣམས་ཀྱི་དོན་རྟོགས་པའང་ཤེས་བྱ་སྒྲ་རིག་པའི་ལམ་འདིར་ལྟོས་དགོས་སོ་
ཞེས་གོ་ལ། དེ་ཡིན་ན་ནི། དགོངས་འགྲེལ་ཞེས་པ་རྒྱུ་མ་འབྲེལ་བ་ལྟ་བུ་བ་འབྲེལ་མ་ཡིན་
ཏེ། ཚིག་དོན་སོ་སོར་བཀྲལ་ཏེ་འགྲེལ་བཤད་བྱས་པའི་ག་འགྲེལ་ཡིན་པ་དང་། འདིར་
ལྟོས་ཞེས་པའང་། ངག་སྒྲོན་དུ། བལྟོས་ས་བལྟོས་ཆོས་གཉིས་ཀ་བས་འཕུལ་དུ་བཤད་པ་
འཁྲུལ་གཞི་འགོག་པའི་མན་ངག་ཡིན་པ་ལྟར་སྦྱོར་དགོས་པ་ལས། མིག་ལྟོས་ལྟ་བུའི་
བསྐུལ་ཚིག་ལྟོས་ཀྱང་ནི་འཁྲུལ་གཞི་ཡིན་ནོ། །སྨོན་པའི་གནས་ཀྱང་བོད་པ་ནི་ནང་པ་ཡིན་
ཁུལ་ཏེ་ཚངས་པ་ལྷའི་མེ་ཏོག་གིས་ཁྲིམས་ཤོག་ཏུ་གཏན་ལ་ཕབ་ཅིང་། སངས་རྒྱས་པའི་
ཁྱད་པར་གྱི་ཆོས་ནི་ཡང་དག་པའི་དོན་ལ་སྨོན་པ་ལས་ཚིག་ལ་མི་སྨོན་ཏེ། ཐུབ་པ་ཆེན་
པོས། དགེ་སློང་དག་དོན་ལ་རྟོན་པར་བྱ་ཡི་ཚིག་ལ་རྟོན་པར་མི་བྱའོ། །ཞེས་གསུངས་པ་
ལ 163



ཐུན་མོང་རིག་མཛོད་ལག། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཞིན། སུམ་རྟགས་སུའང་། འབྲས་བུའི་ཆེད་དུ་དོན་ལ་དབབ། །ཅེས་དང་། ཚིག་གིས་
དོན་རྣམས་སྟོན་པས་སོ། །ཞེས་གསུངས་པ་ལྟར་ན། ཚིག་ལ་སྨོན་པ་ནི་རྟོག་གེ །ནེ་ཙོ། མེ་
ན༑ འབྲས་དཀར་ལྟ་བུ་ཁ་བདེ་དོན་སྟོང་རྣམས་ལ་སྨོན་པར་གོ་བ་ལགས་སོ། །གཉིས་པ་
འདྲ་དཔེ་ནི། གཏི་མུག་དབང་ཤོར་བཀའ་དང་དགོངས་པ་འབྲེལ། །དབྱེ་ཐབས་ཡོད་མེད་
རིག་ལམ་འདིར་ལྟོས་དང༌། །མུན་པས་སྣང་བར་འཕྱས་པ་དགེ་སྲིད་ན། །འབྲས་དཀར་
དོན་སྟོང་ཚིག་ལ་མཁས་གྱུར་ཅིག །ལྟ་བུའོ། །གཉིས་པ་ཚིགས་སུ་བཅད་པས་མཇུག་བསྡུ་
བ་ལ་གསུམ་སྟེ། མདོ་དོན་བསྡུ་བ། མཇུག་སྡུད་ཀྱི་ཚིགས་སུ་བཅད་པ། མཐར་ཐུག་གི་
ལེགས་སྨོན་དང་བཅས་སོ། །དང་པོ་ནི། ཐུ་མིའི་གཞུང་དོན་གནད་གཅུའི་དགྲ་ངན་མགོ །
དག་སྦྱངས་སྲིད་སྒྲུབ་ཉག་ཕྲན་གྱིས་བཅད་དེ། དྲང་སྲོང་དམུ་ལོང་ཕང་པར་འཕངས་ཟིན་
པས། །ད་ནི་ས་ལ་བསྒྱུར་མིན་ཁྱེད་རང་མཁྱེན། །ཞེས་སོ། །
གཉིས་པ་ནི་འདིར་སྨྲས་པ། སམྦྷོ་ཊ་ཞེས་ཉིན་བྱེད་བཀའ་དབང་ནི། །གངས་ཅན་
མིན་སེལ་ཐོག་མའི་ལོ་ཙཱར་ཤར། །སྲོང་བཙན་བཞེད་སྐོང་འཇམ་མགོན་མི་ཡི་ཟོལ། །ཐུབ་
བསྟན་བྱང་ཕྱོགས་འདྲེན་པའི་ཤིང་རྟ་རྒྱལ། །གང་དེའི་དགོངས་བཅུད་ལག་རིས་འཛམ་
གླིང་གཞིར། །ཤོང་སྣོད་ཟླ་བ་བརྒྱད་པས་ཟླ་ཉིའི་མིག །བགྲད་དེ་གླིང་བཞིར་བལྟས་ཀྱང་
མ་རྙེད་ཕྱིར། །འཇིག་རྟེན་བྱེ་བ་ཕྲག་བརྒྱར་སྤྲུལ་ལམ་སྙམ། །གངས་ཅན་བརྡ་སྤྲོད་སྔོན་
མེད་ས་མཆོག་ལྗོན། །བསུང་ཞིམ་འཕགས་ཡུལ་མཁས་ལ་ཁྱབ་མ་ཐག །བསྔགས་བརྗོད་
མེ་ཏོག་ལྷུང་དང་ལྷན་ཅིག་ཏུ། །བསིལ་ལྡན་བློ་གསར་རྐང་དྲུག་གླུ་དབྱངས་ལེན། །ཚིག་གི་
ཟེའུ་འབྲུ་རེར་ཡང་དོན་དུ་མའི། །ལེགས་བཤད་དྲི་ལྡན་གཞུང་བཟང་བ་ཀུ་ལ། །འབྱེད་
འདོད་རྣམ་བཤད་ཉི་ཟེར་འབུམ་སྤྲོ་ཡང་། །ཞལ་ལུང་འགྲམ་པའི་ཆང་ལས་གཞན་དུ་མིན། །
ཁྲི་རལ་སྐུ་དུས་ཛི་ན་མི་ཏྲ་སོགས། །རྒྱ་བོད་མཁས་མང་ཕོ་བྲང་འོན་ཅང་དུ། །སྤྱན་དྲངས་
164



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
ཡབ་མེས་སྐུ་རིང་འཕགས་ཡུལ་ནས། །བསྒྱུར་བའི་ཆོས་རྣམས་སྐད་ཞུ་གསར་བཅད་
སྐབས། །ཡེ་དབང་བྲམ་ཟེ་ཀུན་དགའ་ལྕེ་ཁྱི་འབྲུག །སོགས་ཀྱིས་བོད་བརྡར་མི་མཐུན་
སྦྱར་རྣམས་ཀྱང་། །ཆེ་ལོང་བཅོས་ཏེ་ཀླུ་མགུལ་མཆན་ཊིཀ་ལྟར། །སུམ་རྟགས་གཏན་ཕབ་
ལུང་སྦྱར་མན་ངག་དོན། །འུ་བཙན་བཞེད་པས་འདྲི་ཀློག་འཆད་ཉན་སྒོམ། །མཁན་པོའི་
བསྟན་བཅོས་དྲུག་སོགས་ནུབ་ཅེས་ལྟར། །ལག་ལེན་མན་ངག་ཀུན་མཐུན་ཞལ་གྱི་ལུང་། །
ཡིད་ཆེས་ཉིན་སྐར་རྗེས་སུ་རྐང་པ་འཇོག །ཤེར་བཟང་གནས་སྙིང་མཁན་པོ་ཡར་འབྲོག་
པ༑ ༑རིན་ཏོག་སོགས་ཀྱི་ས་བཅད་ལྷན་ཐབས་རྒྱུན། །རྣམ་བཤད་གོ་ཐལ་ཁྲོད་ནས་མེ་
མདག་ཙམ། །འདོམས་པར་མཛད་སྤོབས་ཁོ་བོའི་རྣམ་འདྲེན་ཙམ། །སུམ་ཅུའི་དཀའ་
གནད་རྣམ་དབྱེ་གསུམ་པ་སྟེ། །སློབ་དཔོན་བི་དྷ་རའི་ས་བཅད་དུ་འང་། །གསུམ་པའི་
སྐབས་འདིར་སྤྲོས་ན་བསམ་མི་ཁྱབ། །གསུངས་ཀྱང་ཞལ་འཕངས་ནམ་མཁའི་མཐའ་
ལྟར་རིང་། །རྟགས་འཇུག་དཀའ་གནད་ཅི་ཕྱིར་འཇུག་གི་གཞུང་། །ཞལ་ལུང་ལག་ཁྲིད་
མན་ངག་ལ་རག་ཀྱང་། །སྦས་དོན་དཔྱོད་པའི་བློ་མིག་མི་ལྡན་ན། །ཐུ་མིའི་འདོམས་ལྡོག་
དེར་ཡང་བྲག་ཅར་ལྟ། །སློབ་དཔོན་ཁྲོམ་དཔེས་ཆོག་ཤེས་གང་ཟག་ལ། །མྱོང་ཁྲིད་ཞལ་
ལོང་མན་ངག་གིས་ཅི་བྱ། །ཀློག་ཤེས་ཙམ་གྱིས་བརྡ་ཤེས་ཚུལ་བདེན་ན། །རིག་ལམ་མ་
ཡིན་ནེ་ཙོའི་རྗེས་ཟློས་ཡིན། །དག་ཡིག་ཚིག་ཕྲད་ཙམ་ལ་མཁས་རློམས་པའི། །བརྡ་
འགྲོལ་མི་ཤེས་སུམ་རྟགས་མཁན་པོ་དང་། །རྒྱན་གྱི་བསྟན་བཅོས་རྫུན་རྒྱབ་རྫུན་གནོན་
ཅན། །སྙན་པར་ཁས་འཆེ་སྙིགས་མའི་རང་རྟགས་ཡིན། །ལོག་རྟོག་འཐིབ་པོའི་ཁུང་བུར་
གནས་བཅས་ཏེ། །ཉེས་བཤད་སོམ་ཉིའི་ཕུད་སྒྲོག་ལྕེ་གཉིས་པ། །རྣམ་དཔྱོད་ཕྱོགས་ཞེན་
དུག་རླངས་འཐུལ་བའི་ཚེ། །དཀར་དྲུང་སྤོས་ཀྱི་གླང་པོ་ཆས་སོ་ཀྱེ། །སུམ་རྟོགས་གནད་
བསྡུས་དགོངས་སྙིང་མཐའ་དཔྱོད་དབྱིག །མཁས་གཞུང་མན་ངག་ཆོས་སྲིད་གདེངས་ཅན་
ལ 165



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ལས། །བླངས་ཏེ་རྭ་བ་དཀར་པོའི་རྒྱལ་མཚན་རྩེར། །བཀོད་འདིས་བླུན་པོའི་ཕོངས་པ་
སེལ་ལམ་སྙམ། །བོད་མཁས་འཆི་མེད་ལམ་ལས་ལེགས་བཤད་ཉིད། །རྨོངས་ཆེན་མུན་
འཇོམས་ངོ་མཚར་ལྟ་འདོད་བློ། །འཁྲུལ་རྟོག་ཆང་གིས་ཆེར་མྱོས་རློམས་ཁྱེར་འགའ། །
མུན་པ་མེ་ཕྲེང་མཐོང་ལ་གུས་ཕྱག་བྱེད། །བཀའ་འགྲེལ་རྒྱུ་སྐར་གྱིས་བསྐོར་གཞུང་དོན་
ཟླ༑ ༑བོད་ཁམས་རྫིང་བུར་འགོག་མེད་རྣམ་བཀྲ་ཡང་། །རྟོག་བརྟགས་རླུང་གིས་
དཀྲུགས་པའི་རྙོག་མ་ཀུན། །བགྲུང་བྱེད་ཀེ་ཏ་ཀ་ཞེས་ལྷ་རྣམས་གླེང་། །རྒྱ་ནག་སྐད་ལ་
བལ་སྐད་བརྒལ་ལན་དང་། །སོག་པོའི་སྐད་ལ་འབྲོག་སྐད་བརྒལ་ལན་བཞིན། །བོད་
ཡུལ་མཐིལ་སྐད་ཡུལ་ཚན་སྐད་བརྡ་ལ། །ལེགས་སྦྱར་བརྒལ་ལན་མཆིས་རློམས་བཞད་
འཕྱའི་རྒྱུ། །བོད་འགྲེལ་བཏུང་བྱར་ཇི་མི་སྙམ་པའི་བུ། །ལོག་རྟོག་ཨུརྱའི་བྲང་སྟེང་
བསུབས་སྐྱེས་འབྲས། །མུ་ཅོར་མེ་འབར་རྩོད་ཡིག་རྒོད་མ་ཁ། །དུད་འགྲོའི་གདོང་ཅན་རྒྱ་
མཚོའི་ཕ་མཐར་བསྐྲད། །ར་རོའི་རྩོད་ཡིག་འཁྲུལ་སྣང་ནད་ཀྱིས་གཟིར། །མན་ངག་མིག་
ལྡོངས་རྫུན་རྒྱབ་འཁོར་བ་ཐོགས། །ཚིག་གི་གོམ་འཁྱོར་དོན་གྱི་ཟུངས་ཟད་པ། །ཐོས་ཆུང་
བླུན་ཁྲོད་འཕོང་རར་ངལ་སོས་ཤིག །འགག་དོན་ཐོག་མའི་རྩོད་དོན་ཉེར་གཉིས་པོ། །དམ་
བཅའ་ཡིན་ཕྱིར་ནམ་ཡང་མི་གཏོང་སྟེ། །དག་འཁྱོལ་ཐར་ཆགས་ཡང་ལན་མྱུར་སྲིངས་ཤིག །
རྩོད་ལན་བདེན་རྫུན་བོད་ཁམས་ཀུན་གྱིས་ཤེས། །དམྱལ་བར་གསེག་ཤང་ལྷུང་ཟེད་རྡེག་
ཆ་རུ། །གནས་འགྱུར་ཕན་ཚུན་རྡེག་རེས་བྱེད་པ་སོགས། །འོད་སྤུངས་བསྟན་ལ་ཚིག་རྩོད་
རྣམ་སྨིན་དུ། །མདོ་ལས་གསུངས་ཀྱང་མ་གཟིགས་སྣང་བ་སྐྱོ། །ལོག་རྟོག་སྐལ་བར་ཆེར་
གོམས་ལིང་ཏོག་དེ། །ཁོ་བོའི་རྣམ་དཔྱོད་མིག་སྨིན་གྱིས་གཏོར་པས། །ད་ནི་ལེགས་བཤད་
གཟུགས་སྣང་མངོན་སུམ་པར། །ལྟོས་ལ་རྫུན་དང་དྲན་རྒྱ་ཀུན་སྤོངས་ཤིག །གངས་ཅན་
སྐད་བརྡ་རིན་ཆེན་རྒྱན་གོས་ཅན། །ཆོས་སྲིད་རྣམ་བཀྲ་བོད་འགྲེལ་སྨིན་ལེགས་མའི། །
༤ 166



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
བཞིན་རས་ལོག་རྟོག་སོམ་ཉིའི་དྲིས་སྦགས་པ། །ལེགས་བཀྲུས་དཔྱོད་ལྡན་ཡོངས་ཀྱི་
འདུན་མར་སོང་། །ཨོ་རྒྱན་དཱི་པམ་ཀ་ར་ཙོང་ཁ་པ། །ངོ་བོ་གཅིག་ཀྱང་མཁྲིས་ནད་དུང་
སེར་དུ། །མཐོང་བའི་སྐལ་དམན་ང་བཟང་གཞན་གཤེ་དང་། །ཁྱེད་ཀྱི་རྩོད་ཡིག་ལ་ཁྱད་ཅི་
ཡོད། །འོན་ཀྱང་བཟང་ངན་ལས་ཀྱིས་འབྲེལ་བ་ཞེས། །དུས་གསུམ་རྒྱལ་བའི་ཕྲིན་ལས་
རྨད་པོ་ཆེར། །ངེས་རྙེད་ཕན་ཚུན་བརྒལ་བརྟག་འདི་ཉིད་ཀྱང་། །མཁའ་ཁྱབ་འགྲོ་ལ་ཕན་
བདེའི་དཔལ་དུ་བསྔོ། །
གསུམ་པ་ནི། ཨོཾ་སྭ་སྟི་པྲ་ཛཱ་བྷུ བདེ་སྐྱིད་ཕུན་ཚོགས་གངས་ཅན་ལྗོངས་སུ་ཤེས་
རབ་འཁོར་ལོ་ཐུ་མིའི་གཞུང་། །ཡོན་ཏན་ཕུན་ཚོགས་སྔོན་བྱོན་མཁས་པས་ཤེས་རབ་
གསུམ་གྱིས་རྣམ་བཀྲལ་བར། །ལུང་རིགས་ཕུན་ཚོགས་བརྒལ་བརྟག་སྨྲ་མཁས་ཤེས་རབ་
དབང་སྒྱུར་ཤཱ་ས་ན། །གཏན་ཚིགས་ཕུན་ཚོགས་དྷ་ར་དྷ་ཛ་ཤེས་རབ་རྣོ་མྱུར་ཟབ་གསལ་
ཅན། །གཙང་ལྗོངས་ཕུན་ཚོགས་ས་ཡི་ཐིག་ལེར་ཤེས་རབ་དྲི་བྲལ་པད་ཙ་ལི། །སློབ་དཔོན་
ཕུན་ཚོགས་ཐུགས་རྗེས་བསྐྱངས་རུང་ཤེས་རབ་འཆལ་སྤྱོད་མ་རིག་པ། །རབ་བརྟན་ཕུན་
ཚོགས་བྲག་སྒོར་ཕུག་ཏུ་ཤེས་རབ་སྣང་བས་ཡོངས་བཏང་ཡང་། །ཕྱི་མར་ཕུན་ཚོགས་
འཇམ་དཔལ་རྡོ་རྗེ་ཤེས་རབ་སྟོན་པར་དབང་བསྐུར་ཅིག །བསྟན་གཉིས་ཕུན་ཚོགས་ནམ་
མཁའི་མཐར་ཁྱབ་ཤེས་རབ་རལ་གྲིས་ལོག་རྟོག་སྲུངས། །བསྟན་འཛིན་ཕུན་ཚོགས་སྐྱེས་
ཆེན་ཞབས་བརྟན་ཤེས་རབ་ཆོས་འཁོར་ཕྱག་ཆར་འཛིན། །བསོད་ནམས་ཕུན་ཚོགས་སྐལ་
བཟང་འགྲོ་རྣམས་ཤེས་རབ་ཆོས་ཀྱི་རྒྱུད་གྲོལ་ནས། །རྒྱལ་ཁམས་ཕུན་ཚོགས་དགེ་མཚན་
གྱིས་ཁྱབ་ཤེས་རབ་ཕར་ཕྱིན་ལ་སྤྱོད་ཤོག །ཡུལ་དུ་བྱུང་བའི་རྒྱལ་བསྟན་དར་བ་སྐོར་
གསུམ་རུ་བཞི་སྒང་དྲུག་ཏུ། །ནད་མུག་འཁྲུག་རྩོད་སད་སེར་བཙའ་ཐན་ཕན་ཚུན་ཁྲོ་བའི་
འཁོན་ལན་ཞི། །འདི་ནས་བཟུངས་ཏེ་ཚེ་རབས་ཀུན་ལ་བཀའ་ལུང་མན་ངག་གིས་ཕྱུག་
167



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཅིང་། །ཕ་མའི་དྲིན་ལན་ཆོས་ཀྱིས་འཁོར་ཏེ་བསྟན་འགྲོར་སྨན་པའི་དངོས་གྲུབ་སྩོལ། །
ཅེས་པའང་རབ་བྱུང་བཅོ་ལྔ་པའི་མེ་ལུག་ལོ་ཤེལ་གླིང་ས་དབང་དེས་རིགས་སྲས་
མགོན་དབང་ལགས་བརྒྱུད་སུམ་རྟགས་ཀྱི་གནད་བསྡུས་གོ་བདེ་ཁུངས་བཙན་ཞིག་
བརྩམས་དགོས་བཀའ་ངོ་མ་ལྡོག་པས་ཐུ་མིའི་དགོངས་རྒྱན་དང་། ཅི་ཕྱིར་འཇུག་གི་དཀའ་
གནད་སྙིང་པོ་རབ་གསལ་བརྩམས་པར། པ་རྣམ་ཁམ་བྲག་མཆོག་སྤྲུལ་རིན་པོ་ཆེས་
དཀའ་གནད་སྙིང་གསལ་འདི་ལ་མཐའ་ཐོག་གི་བརྗོད་བྱའང་ཚང་བ་ཞིག་བྱུང་ན་དཔེ་
ཚོགས་གཞན་ལ་ལྟ་མི་དགོས་པའི་གཅིག་ཆོག་ཡོང་གནས་འདུག་ཅེས་ཕེབས་པ་ལྟར་
བཀའ་བསྟུན་ཞབས་ཞུས་དང་། དགོངས་སྙིང་གི་དོགས་སེལ་མཐའ་དཔྱོད་ཅིག་དབུས་
མདའ་མཚོ་སྒོ་བར་སུམ་རྟགས་ཀྱི་བཤད་ཁྲིད་འབུལ་སྐབས་བརྩམས་པ་དེར། མཁས་པ་
བསྟན་འཛིན་རྒྱལ་མཚན་གྱིས་མཐའ་དཔྱོད་དང་དཀའ་གནད་སྙིང་གསལ་གང་ཡིན་དབུ་
མ་ཚོས་པར་བརྒལ་ལན་དུ་མིང་བཏགས་པའི་གོང་གསལ་རྩོད་ཕྲེང་ཉེར་གཉིས་གནང་
བྱུང་བར། བདག་སྐྱེས་སྦྱངས་ཡོན་ཏན་གྱིས་ཕོངས་པ་འདི་ལྟ་བུས་མཁས་ཆེན་དེ་ལྟ་བུར་
ལན་འདེབས་ཞུ་ནུས་དང་བྲལ་ཡང༌། སྔོན་ཕུལ་ཚིག་འཆལ་གྱི་ལན་ཙམ་ཡང་མ་འབྱོར་
ཞིང་། ལྷག་པར་དགོངས་སྙིང་མཐའ་དཔྱོད་ལ་སླད་ཆན་ཀྱང་ད་ལམ་ལྟ་བུ་མ་དག་པས་
དག་པ་ལ་སུན་འབྱིན་འགོག་ཆེད་མདོ་རྒྱུད་ལུགས་གསུམ་རྩེ་མཐུན་གྱི་ལན་ཉུང་ངུ་ཞིག་
དགོས་ཞེས་རང་བལྟོས་སུམ་རྟགས་པ་བར་འབྲོག་ཆུ་བཟང་མཆོག་སྤྲུལ་རིན་པོ་ཆེ་སྐུ་
མཆེད་དང་། ངེས་དོན་གྲུབ་པའི་དབང་ཕྱུག་ཐོན་བླ་ཀུན་བཟང་རྡོ་རྗེ་རིན་པོ་ཆེའི་སྐུ་ཚ་དབུ་
མཛད་ཆོས་དར་ལགས་སྐུ་མཆེད་སོགས་དབུས་གཙང་ལ་སྟོད་ཀྱི་སློབ་རིགས་ཀུན་གྱིས་
ནན་བསྐུལ་ལྡོག་མེད་ལ་བརྟེན། རྩོད་བྲལ་ལག་ཁྲིད་ཀྱི་མངའ་བདག་རིན་ཆེན་རྣམ་པ་
གསུམ་གྱིས་གཙོས། བཤད་ཁྲིད་དང་ཞལ་ལུང་བཅུ་ཕྲག་ཙམ་ནོད་པའི་ཆོས་སྲིད་གཉིས་
~ 168ག



རྩོད་ཡིག་རང་སྐྱེས་རང་ཟའི་རྩོད་ལན་འཛད་མེད་ཅིག་གི་ཐུམ་བུ།
བྲལ་གྱི་རྨོངས་པ་ཆེན་པོ་དཀར་དྲུང་པདྨ་རྡོ་རྗེའམ། ཨོ་རྒྱན་རྡོ་རྗེར་འབོད་པས་རབ་བྱུང་
བཅོ་ལྔ་པའི་ཤིང་བྱི་ཧོར་ཟླ་བཞི་པའི་ཚེས་བཅོ་ལྔ་ཉིན་ལ་སྟོད་མཚོ་སྒོའི་ཀླུ་སྡིངས་འདབ་
ལྡན་རྐང་འཐུང་ཕྲེང་མཛེས་ཀྱི་ལྡིང་ཁང་ནས་ཕུལ་བ་དགེ། །།
མ 169ལ



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
༄༅། །རབ་བྱུང་བཅུ་དྲུག་པའི་ལྕགས་སྤྲེལ་ལོ། ཁུ་ནུ་བ་མཁས་པ་བསྟན་རྒྱན་
ཅན་གྱིས་རྩོད་ཡིག་བོང་སྦངས་མེ་རྡོག་གནང་བར། རྩོད་ལན་ཤིག་གི་
ཐུམ་བུ་ཕུལ་བའི་གསལ་བྱེད་ངག་རོལ་ལེའུ་གཉིས་པའི་དཔེ་རྒྱན་
བཅུ་བཞི་པ་དང་། བཅོ་ལྔ་པའི་རང་འགྲེལ་དཔེར་བརྗོད་
ལ་དྲི་དོགས་ཤིག་སེན་ར་སྤྲོད་དམ། ཨ་རུ་སྡེར་
བཏོན་ཨ་རུ་ཞེས་བྱ་བ་
བཞུགས་སོ། ། །
དཀར་དྲུང་པདྨ་རྡོ་རྗེ།
རྡོ་
རྗེ་
དམ་ཆོས་སྤེལ་མཛད་ཆོས་རྒྱལ་ལོ་པཎ་དང་། །མདོ་རྒྱུད་བསྟན་བཅོས་འདྲེན་པའི་
ཤིང་རྟ་ཆེ། །སྤྱི་དང་ཁྱད་པར་ཐུ་མི་དཎྜིའི་གཞུང༌། །རྣམ་དག་སྲོལ་འཛིན་མཁས་མང་ལ་
བཏུད་ནས། །ཐུབ་བསྟན་རྒྱུན་འཛིན་རྒྱལ་གསུང་དགོངས་འགྲེལ་སྤྱིར། །འཇུག་སྒོའི་ཐོག་
མར་སྙན་སུམ་རིག་གནས་སོགས། །ཕྱི་ནང་རིས་མེད་ཐུན་མོང་བསླབ་བྱ་ལ། །ང་ཁྱོད་
གྲུབ་མཐའི་ཕྱོགས་འཛིན་ཡོད་མིན་ཀྱང་། །བོད་ཡུལ་སྐད་བརྡར་ལེགས་སྦྱར་ལན་ཡོད་
ཅེས། །རྩོད་ཡིག་གནང་སྟེ་སྒྲུབ་བྱེད་བཀོད་དགོས་ཞེས། །དཀར་དྲུང་སྲིན་འབུ་ས་འོག་
སྡོད་པ་ལ། །ཚུར་བརྙས་མི་ཟད་གྲོ་མ་ལྟ་བུར་རྐོ། །སྔོན་བྱོན་ལོ་པཎ་རྒྱ་མཚོས་བཀའ་
༤170-



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
བསྟན་ལ། །བམ་པོ་ལེའུ་སྤྱན་ཁྱེར་ཚེག་ཤད་ཚུན། །འཆལ་བཟོད་མིན་ན་དིང་སང་སྙན་
སུམ་གྱི། །དཔེ་འགྲེལ་འཁྱོག་བཤད་བོད་མཁས་སུ་ཡིས་བཟོད། །འཕགས་ཡུལ་གསུང་
རབ་སྔོན་བྱོན་ལོ་པཎ་གྱིས། །བོད་ཡུལ་སྐད་བརྡར་གཏན་ལ་ཕབ་མིན་ནམ། །གངས་ཅན་
བརྡ་སྤྲོད་རིག་ལམ་ལུགས་འཆལ་ཚེ། །ཡིག་མཁན་ཕལ་ཆེར་བསྟན་པའི་ཆོམ་པོར། །དེའི་
ཕྱིར་དེ་ཉིད་དཔེར་བརྗོད་རང་འགྲེལ་དང༌། །མཉམ་ཉིད་དཔེ་འགྲེལ་བཅས་ལ་བཀའ་
བསྟུན་བཞིན། །དྲི་དོགས་སྒྲུབ་བྱེད་བཀོད་བཟོད་ཟློས་གར་མཁན། །གཟུར་གནས་བོད་
ཁམས་མཁས་ལ་གཟིགས་མོར་འབུལ། ། །
དེ་ཡང་རབ་བྱུང་བཅོ་ལྔ་པའི་ལྕགས་སྤྲེའུ་ལོ་འབྲས་ལྗོངས་བླ་མ་ཨོ་རྒྱན་ལགས་
དང༌། ཁུ་ན་བ་བསྟན་འཛིན་རྒྱལ་མཚན་ཞེས་གངས་ཅན་ལུགས་ཀྱི་བརྡ་སྤྲོད་དང་ལེགས་
སྦྱར་མཁན་པོར་ཞལ་བཞེས་པའི་སྟོན་ཆེན་རྣམ་གཉིས་བཀའ་བགྲོས་ཏེ། གཞན་སྣང་ཟིལ་
གྱིས་གནོན་པའི་གསུང་ཤོག་རྩོད་ཡིག་དོན་ཚན་ཉེར་གཉིས་པ་དབུས་མདའ་མཚོ་སྒོ་བ་
བརྒྱུད་བོད་ཕྲུག་དཀར་དྲུག་དྲུང་པདྨ་རྡོ་རྗེ་བདག་ལ་བཀའ་བཀྱོན་ཁྱི་ཉལ་དབྱུག་སློང་གི་
ཚུལ་དུ་གནང་བྱུང་བ། སྐབས་དེར་རྩོད་ཡིག་དེ་རང་གི་བྲིས་ནོར་གོ་ལོག་རྣམས་ལ་སྐྱོན་
བཏོན་དམར་མཆན་བཏབ་པའི་ཤོག་དྲིལ་གཅིག་ཕུལ་ཏེ་མི་ལོ་བཅུ་ཕྲག་བརྒལ་ཀྱང་
བཀའ་ལན་མ་འབྱོར་བར་བརྟེན། རྩོད་ལན་འཛད་མེད་ཤིག་གི་ཐུམ་བུ་ཞེས་བྱ་བ་ཞིག་
འབུལ་དགོས་ལ་ཐུག་ཅིང་། དེ་ལའང་ཡང་ལན་ཅི་ཡང་མ་འབྱོར་རུང་། ཚུར་གནང་རྩོད་
ཡིག་ཏུ་ཐུ་མིའི་དགོངས་རྒྱན་དང་། དཀའ་གནད་སྙིང་པོ་རབ་གསལ་ལའང་བརྒལ་ལན་
ཞར་དུ་སྨྲ་བར་སེམས་ཀྱང་ལག་པར་མ་སོན་ཅིང་ཞེས་སོགས་གསལ་བར་བརྟེན། ཕར་
ཕུལ་རྩོད་ལན་གྱི་སྔོན་འགྲོར་ཡང༌། ཐོག་མདེལ་བོང་བུའི་སྦྱངས་རྡོག་མེ། །བྲག་སྟེང་
འཐོར་བའི་མེ་སྟག་གིས། །རང་རྟེན་མུ་ཕྲེང་ངག་རོལ་དང༌། །ཀུན་ཕན་ཉི་སྣང་གཞོབས་ཀྱི་
11 -



，
+
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དོགས། །ཞེས་བཀོད་དེ་རྩོད་དོན་བཅུ་བདུན་པའི་ལན་དུ་གསལ་བའི་མུ་ཕྲེང་གི་དཔེར་
བརྗོད་རྣམ་དབྱེ་གཉིས་པའི་ནང་ཚན་དེ་ཉིད་སོགས་ལ་སྒྲུབ་བྱེད་གོ་དོན་འཕྲོད་ཙམ་ཞིག་
དང༌། ངག་རོལ་ཀུན་ཕན་ཉི་སྣང་ལའང་རྩོད་ལན་ཉེར་གཅིག་པའི་སྐབས་སུ་གོ་སྐྱོན་
འཕྲོས་གླེང་ཙམ་ལས། རང་འགྲེལ་དང་ར་སྤྲུགས་མཛུབ་བཙུགས་ཀྱི་དག་ཐེར་ཞིབ་
གསལ་རང་བྱུང་མ་སོང་ཞིང་ལྷག་པར་རབ་བྱུང་བཅོ་ལྔ་པའི་ས་བྱའམ་མེ་བྱ་ལོ་གོང་གསལ་
སྟོན་ཆེན་རྣམ་པས་ངག་རོལ་ལ་འགྲེལ་ཊིཀ་ཆེན་མོ་ཞེས་ཀུན་ཕན་ཉི་སྣང་དུ་ཆེ་བསྟོད་ཀྱི་
མཚན་གསོལ་མཛད་འདུག་པ། འདི་དག་བསྟན་བཅོས་ཁུངས་ལྡན་ཡིན་ངེས་སུ་མཁྱེན་ཏེ།
ཕྱིན་ཆད་བོད་ཁམས་ཚང་མ་ཡིད་ཆེས་ཐེ་ཚོམ་སེལ་ཕྱིར་ཆེ་བའི་མཚན་གསོལ་མཛད་པ་
ལགས་སམ། ངག་རོལ་དུ་བོད་འགྲེལ་རྣམས་བོད་བླུན་རྒན་པོའི་རྨོངས་བློའི་ངག་རྒྱུན་དུ་
བཞག་པའི་གཏན་ཚིགས་བཀོད་པའི་ཕྱིར་འགྱེལ་ཐོགས་རྡོག་བརྫིས་ལྟར་བོད་འགྲེལ་
རྣམས་ཊིཀ་ཆུང་དུ་རང་ཤུགས་ཀྱིས་གོ་བའི་སྨ་འབེབས་གནང་བ་རང་ནི་མིན་ལས་ཆེ། དེས་
ན་འགྲེལ་ཊིཀ་ཆེན་མོ་ཞེས་སུམ་རྟགས་དང་འགལ་བའི་བརྡ་རྟགས་སྦྱོར་བ་ལོག་པའི་
མཚན་བསྟོད་མཛད་མཁྱེན་ནས། ངག་རོལ་ཐོག་མཐའ་བར་གསུམ་གྱི་གཞུང་འགྲེལ་
དཔེར་བརྗོད་རང་འགྲེལ་དང་བཅས་པར་ཁུངས་ལུང་དག་ཐོན་གསུང་རྒྱུ་མེད་པ་ནི་དཔེར་
ཡང་མི་སྲིད་པས་སྔ་འཕྲོས་ཊིཀ་ཆེན་ཡིན་ཚུལ་དང་བོད་བླུན་རྒན་པོའི་རྨོངས་བློའི་ངག་
རྒྱུན་དང་མི་འདྲ་གསུངས་པ་འདི་དག་ལ་ཁྱད་ཆོས་མན་ངག་གསང་བའི་ཁྲིད་རྒྱུན་གང་ཡོད་
ཕྱིས་འབྱུང་བློ་གསར་རྣམས་ལ་དགོངས་ཏེ་དོགས་སེལ་དྲིས་ལན་དུ་ཐུགས་རྗེ་ཆེ་བ་མཁྱེན།
ཞེས་གསོལ་བ་འདེབས་པ་འདི་ལ་སྤྱི་དོན་གསུམ་སྟེ། ལོ་རྒྱུས་གསོལ་བ། དོགས་འཆར་ཞུ་
བ༑ རྩ་གཞུང་བོད་འགྲེལ་དང་བཅས་པ་གཟིགས་དཔང་དུ་བཀོད་པའོ། །
དེ་ལ་སྤྱི་དོན་དང་པོར་བོད་རྗེ་ཆོས་རྒྱལ་གོང་མའི་བཀས་བཅད་ལམ་ལུགས་དང་
༤172།



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
མཐུན་པ་འཇམ་དབྱངས་གོང་མའི་ཏི་ཤི་བླ་མ་ཆོས་རྒྱལ་རིན་པོ་ཆེ་དང་། དཔོན་ཆེན་ཤཱཀྱ་
བཟང་པོའི་བཀས་བསྐུལ་ཏེ། རྒྱ་གར་གྱི་སྙན་དངགས་མཁན་པོ་པཎྜི་ཊ་བཱི་ལཀྵ་ཀ་ར་བོད་
ཡུལ་དུ་གདན་དྲངས་ནས། བོད་ཀྱི་ལོ་ཙཱ་བ་ཤོང་སྟོན་རྡོ་རྗེ་རྒྱལ་མཚན་དང་ཞལ་འཛོམ་
ཐོག །སློབ་དཔོན་དཎྜིའི་རང་རྩོམ་ཀ་བྱཱ་དར། ཞེས་པའི་རྒྱ་གཞུང་དེ། བོད་སྐད་དུ་སྙན་
དངགས་མེ་ལོང་ཞེས་བྱ་བར་དཔལ་ས་སྐྱའི་གཙུག་ལག་ཁང་ཆེན་པོར་ཆེ་ལྔའི་དཔང་པོ་
དང་བཅས་བསྒྱུར་ཅིང་གཏན་ལ་ཕབ་པས། བོད་ཡུལ་དུ་སྙན་དངགས་ཀྱི་བསྟན་པ་ཆུ་འགོ་
གངས་ལ་ཐུག་ས་དེ་ཤོང་དཔང་བརྒྱུད་པ་སྟེ་དེ་ལས་ཆེར་འཕེལ་བ་ཁོ་ན་ཡིན་པའི་ཕྱིར།
གོང་ས་རྒྱལ་དབང་ཐམས་ཅད་མཁྱེན་གཟིགས་རིམ་བྱོན་དང་། ལྷག་པར་སྐུ་ཕྲེང་ལྔ་པ་
ཆེན་པོའི་སྐུ་དུས་ཤོང་དཔང་གི་རིགས་ཆོས་འཛིན་པ་བླ་བྲང་སྨོན་འགྲོ་བ་ལས་བཞེས་ཏེ་
རབ་བྱུང་བཅུ་གཅིག་པའི་མེ་ཕག་ལོ་བཀའ་འགྲེལ་དབྱངས་ཅན་དགྱེས་གླུ་མཛད་པས་
མཚོན་རྒྱུད་པ་ཁུངས་སུ་ཆེ་བ་ཡིན་མོད་ཀྱང་། རབ་བྱུང་བཅུ་གསུམ་པའི་ཆུ་འབྲུག་ལོ་
དབྱངས་ཅན་ངག་རོལ་ཞེས་པ་འགྲེལ་གཞི་ཤོང་འགྱུར་ལ་མི་བརྟེན་རང་བརྟེན་དུ་ཐུག་
ཀྱང༌། སྲིད་འབུ་རང་བརྟེན་ཟད་ཟད་ཟ། །ཅེས་གསུངས་པ་ལྟར། བོད་འགྲེལ་རྣམས་རོལ་
བརྒྱ་གཤལ་འོག་གཅིག་ཏུ་མནན་ཏེ། བར་ཚིག་ཏུའང༌། འདི་ན་རྫུན་རླབས་ཅན་གྱི་སློབ་
མ་འགས། །པཎྜི་ཏ་དང་ལོ་ཙཱར་སྒྲོ་བཏགས་པའི། །བོད་བླུན་རྒན་པོའི་རྨོངས་པའི་བློ་གྲོས་
ལས། །འོངས་པའི་ངག་རྒྱུན་བཀོད་དང་འདི་མི་འདྲ། །ཞེས་སྨ་འབེབས་རྩལ་དུ་བཏོན་པ་
དང༌། །དོགས་གཅོད་ཞུས་དག་པན་ཆེན་སི་ཏུ་ནི་རྒྱ་བལ་འཕགས་བོད་བརྡ་ཡི་མདུད་པ་
གྲོལ་ཚུལ། རཏྣ་ཤྲཱི་དང་། ངག་དབང་གྲགས་པའི་རྒྱ་དཔེ་ནི་ཆོས་རྒྱལ་བཀས་བཅད་སྔ་ཕྱི་
དང་མ་འབྲེལ་བས་སྔོན་ཆད་ལོ་པཎ་སུས་ཀྱང་བོད་ལ་མ་བསྒྱུར་ཅིང་། གཞུང་ཚིག་ཀྱང་
ཤོང་འགྱུར་དང་མི་འདྲ་བ་དཔེར་ན་ལེའུ་དང་པོའི་མཉམ་ཉིད་ལ་མཚོན་ནའང་ཤོང་འགྱུར་
ག173



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དུ༑ ཁུ་བྱུག་ཅ་ཅོ་སྒྲོག་བྱེད་ཅིང་། །ཉར་མ་རབ་འཐོར་དྭངས་ཤིང་དྭངས། །ཆུ་རྒྱུན་ཆུ་
ཐིགས་ཀྱིས་བྲན་པའི། །མ་ལ་ཡ་རླུང་བདག་ལ་འོངས། །ཞེས་པ་ལ་ངག་རོལ་དུ། །ཁུ་བྱུག་
ཅ་ཅོ་སྒྲོག་བྱེད་ཅིང་། །མ་ལ་ཡ་རླུང་བདག་ལ་འོང་། །དུས་ཀྱི་བཀའ་ཡི་སྤྲིངས་པའམ། །
སྙན་པར་སྒྲོག་པ་བྱེད་པ་བཞིན། །ཡིད་འབྱུང་འཁྲུལ་ཏེ་རྣམ་པར་འཕྱོ། །བུང་བ་རྣམས་ནི་
ལེགས་འབོད་པ། །ཉར་མ་རབ་འཐོར་དྭངས་ཤིང་དྭངས། ཆུ་རྒྱུན་ཆུ་ཐིགས་ཀྱིས་བྲན་པ། །
ཞེས་པའི་ཕྱེད་སྔ་མར་བྱེད་འབྲེལ་འཆོལ་བ་དང་། ཕྱེད་ཕྱི་མར་སེམས་ལྡན་རབ་རྟོག་
ཞུགས་སྐྱོན་ཅན་དང་། གཞུང་ཚིག་ལ་མང་ཉུང་དང་འདྲ་མིན་ཅི་རིགས་ཡོད་པ་མ་ཟད། སྒྲ་
དོན་ལ་སྒྲས་བོད་དང་། སེ་རུ་སྟེ་ལེའུ་ལ་སི་ཏུ་སྟེ་ཟམ་པར་འདོད་པ་ལ་སོགས་ཀྱིས་གོ་དོན་
ཕྱོགས་འགལ་དུ་བཏང་བ་འདི་རིགས་ཁུངས་བཙུན་དུ་འགྲོ་ཡི་ཡོད་ན། རྒྱ་བོད་ལོ་པཎ་
དངོས་ཀྱིས་ས་སྐྱར་གཏན་ལ་ཕབ་པ་ལ་ཆ་འཇོག་དང་དགོས་པ་མ་བྱུང་བར་སོང་བས།
རིན་དཔལ་ངག་གྲགས་ཀྱི་རྒྱ་དཔེ་ངག་རོལ་དང་བཅས་པར་བོད་རྗེ་ཆོས་རྒྱལ་གྱི་བཀས་
བཅད་སྔ་མའི་དགོངས་དོན་བསྒྱུར་ཡུལ་བསྒྱུར་དཔང་རྒྱ་བོད་ཕན་ཚུན་གྱི་ལོ་པཎ་སོགས་
ཆེ་བ་ལྔའི་དཔང་པོ་དེ་དག་སུ་དང་སུ་ཡིན། ཕྱི་མའི་དགོངས་དོན་ལྟར་ནའང་བཀས་བཅད་
པ་ལྟར་ལས་མིང་གསར་དུ་སུས་ཀྱང་བཏགས་མི་ཆོག་ཅིང་། སྒྱུར་གྲྭ་དང་འཆད་གྲྭ་རྣམས་
ཀྱིས་ཀྱང་སྐད་གསར་མིང་བཏགས་དགོས་རིགས་བྱུང་ན་སོ་སོའི་གྲྭ་གྲྭར་བཏགས་མི་ཆོག་
པ་བཅོམ་ལྡན་འདས་ཀྱི་རིང་ལུགས་ཞེས་པ་དིང་སང་ལྟར་ན་གདན་ས་ཆེན་པོ་རྣམས་ནས་
དྷརྨ་ཞུས་ཆེན་གདན་དྲངས་ཤིང་། བཙན་པོའི་ཕོ་བྲང་འདུན་སར་སྙན་ཞུ་ཕུལ་ཏེ་གདན་
འཛོམ་ཐོག་ཏུ་བཙན་པོའི་བཀས་བཅད་ཅིང་། སྐད་ཀྱི་དཀར་ཆག་གི་ཡིག་དཀྱུས་སུ་བརྣན་
དགོས་པར་གསུང་པ་དེ་ཁྱད་དུ་བསད་ནས། སྔ་དུས་རྒྱ་གར་དུ་གྲོག་མཁར་བ་དང་། ནག་
མོའི་འཁོལ་པོ། བྷ་ར་ཏ་སོགས་ཀྱི་གཞུང་རྣམས་ནས་སློབ་དཔོན་དབྱུག་པ་ཅན་གྱིས་ཉུང་
~ 14



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
ངུར་བསྡུས་པའི་བསྟན་བཅོས་མེ་ལོང་མ་ཉིད་ལ་ཕྱིས་འབྱུང་སློབ་དཔོན་རནྟ་ཤྲཱི་དང་། ངག་
དབང་གྲགས་པ་སོ་སོའི་དཔེར་བརྗོད་བརྒྱབ་པའི་རྒྱ་དཔེ་རྟགས་སུ་བཀོད་ནས་དཎྜིའི་མེ་
ལོང་ཤོང་འགྱུར་ལ་འདྲ་མཉམ་བཅོས་བསྒྱུར་སེལ་འཛུད་བྱེད་རུང་ན། ཐོག་མའི་སློབ་
དཔོན་བསྟན་བཅོས་རྩོམ་པ་པོ་ལ་དེར་བརྟེན་སློབ་བུ་རྣམས་ཀྱིས་ཁྱབ་པ་བཀལ་ཏེ་འདྲ་
གཞི་གཅིག་ལ་འཁྲུལ་གཞི་ཆེད་གཏད་དུ་བཀོད་པ་འདི་ཕྱིན་ཆད་སྙན་དངགས་བསྟན་པའི་
ཆུ་འགོ་ནས་དཀྲུགས་པར་མི་འགྲོ་འམ། ཡང་ན་བསྟན་བཅོས་སྔ་མ་རྣམས་བསྡུས་ཤིང་།
གསུངས་པ་དེ། དཎྜིས་རིན་དཔལ་ངག་གྲགས་ཀྱི་རྒྱ་དཔེ་དེ་དག་ལས་བཏུས་ཏེ་མེ་ལོང་
བརྩམས་པ་ཡིན་གསུང་རྒྱུ་ནི་མིན་ལས་ཆེ། དེ་མིན་དཎྜིའི་གཞུང་རྩ་བསྣན་གྱི་སྙན་
དངགས་དཔེར་བརྗོད་རྒྱག་པ་ལ་རྒྱ་དཔེ་གཞན་སོ་སོ་དག་དང་མཐུན་མི་མཐུན་འདྲ་བསྡུར་
བྱེད་དགོས་པའི་རྒྱུ་མཚན་ཅི་ཡོད། རིན་དཔལ་ངག་གྲགས་ཀྱི་རྒྱ་དཔེ་དང་བསྟུན་པར་བྱེད་
པ་ལ་དེ་དག་ཆོས་རྒྱལ་བཀས་བཅད་སྔ་ཕྱི་དང་རྒྱབ་འགལ་མ་ཟད། དེ་དག་གི་ལོ་རྒྱུས་ཤོང་
འགྱུར་དུ་ཞལ་འཕངས་ལུང་འདྲེན་གང་ཡང་སྟོན་རྒྱུ་མེད་པའི་ཕྱིར་ཡིད་སུ་ཞིག་ཆེས། གལ་
ཏེ་རིན་དཔལ་ངག་གྲགས་ཀྱི་རྒྱ་གཞུང་དེ་ལྟ་བུ་ཞིག་ངོམ་དགོས་ཀྱི་ཡོད་ནའང་ཤོང་འགྱུར་
ལ་སྦུབས་བཅོལ་མི་དགོས་པ་རང་རང་ལུགས་ཀྱི་རྒྱ་དཔེ་དེ་དག་བོད་སྐད་དུ་མགོ་མཇུག་
ཆ་ཚང་རེ་གསར་བསྒྱུར་མཛད་ཐུབ་ན་ལེགས་ཉེས་དངོས་མདོག་ཐོན་མོད། དེས་ན་གངས་
ཅན་པའི་སྙན་དངགས་ཀྱི་ཞུ་གཏུག་ཚད་འཛིན་དེ་ནི་རྒྱ་གར་པཎ་ཆེན་དང་། བོད་ཀྱི་ལོ་ཙཱ་
ཞལ་མཐུན་དུ་བསྒྱུར་བའི་གཞུང་དེ་དང་དེར་བརྟེན་ཁུངས་དག་ཁོ་ན་ལས། ཆོས་རྒྱལ་
བཀའ་དང་འགལ་བའི་མི་མཐུན་པའི་རིགས་ལ་བློ་གཏད་དང་། གཞན་དྲིང་འཇོག་མི་འོས་
པ་ལགས་སོ། །
སྤྱི་དོན་གཉིས་པ། རྨོངས་འཆར་དོགས་གཅོད་ཞུ་བ་ལ་དོན་ལྔ་སྟེ། མིང་དོན་གོ་
ལ175ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ལོག་གི་དོགས་གཅོད། སྔ་ཚིག་ཕྱི་འགལ་གྱི་དོགས་གཅོད། བྱེད་འགྲེལ་རྒྱབ་འགལ་གྱི་
དོགས་གཅོད། དཔེར་བརྗོད་རྩ་འགྲེལ་གྱི་དོགས་གཅོད། རང་འགྲེལ་རྫོབ་རྟགས་རྒྱུགས་
སྤྱོད་ཀྱི་དོགས་གཅོད་ཞུ་རྒྱུ་དང་བཅས་སོ། །དེ་ལ་དོན་དང་པོར། བོད་ཀྱི་ལུགས་སུ་གཞུང་
ཆེ་མོ་རྣམས་ནི་རྒྱ་བོད་ལོ་པཎ་གྱི་འགྱུར་ཁོ་ན་ལ་མངོན་བསྟོད་མཛད་རྐྱང་དང༌། གཞུང་
ཆུང་མན་ངག་གི་རིགས་རྣམས་ཚིག་དོན་གསལ་ཐབས་དང་། འཐོར་བ་སྡུད་པ། མ་ཚང་ཁ་
སྐོང་བ་སོགས་མདོར་ན་ཐག་ཆོད་ངེས་རྙེས་ཀྱི་ལེགས་བཤད་ཅིག་ཡོད་ན་བསྟན་བཅོས་
ཁུངས་ལྡན་ལྟར་ཡིད་རྟོན་མཛད་སྲོལ་འདུག་ཀྱང་། ཤོང་དཔང་བཞེད་པའི་མཚན་དོན་
སྙན་ངག་གི་བསྟན་བཅོས་ཞེས་པར། ངག་རོལ་དུ་རྒྱན་གྱི་བསྟན་བཅོས་ཞེས་བྱར་བཞེད་
པ་གོ་ཕྱོགས་སྐོར་ཐག་རིང་པོ་དོགས་སློང་ས་བོན་ཁོ་ནར་སྣང་ལ། སྙན་དངགས་ཀྱི་བསྟན་
བཅོས་ཞེས་པ་ནི། སྙན་པའི་ངག་གིས་བརྗོད་པའི་བསྟན་བཅོས་ཤིག་ཡིན་པ་བླུན་པོས་
ཀྱང་བདེ་བླག་ཏུ་རྟོགས་ནུས་ཤིང་། ངག་རོལ་ལུགས་ཀྱི་རྒྱན་གྱི་བསྟན་བཅོས་ཞེས་པ།
རིན་ཆེན་སྣ་བདུན་ལ་སོགས་པ་ཆབ་སྲིད་རྒྱན་གྱི་བསྟན་བཅོས་སམ། གདུགས་དང་རྒྱལ་
མཚན་ལ་སོགས་པ་དཀྱིལ་འཁོར་མཆོད་པའི་རྒྱན་གྱི་བསྟན་བཅོས་སམ། ས་རྒྱན་གནམ་
རྒྱན་ལ་སོགས་ཁང་པའི་རྒྱན་གྱི་བསྟན་བཅོས་སམ། གསེར་གཡུ་མུ་ཏིག་ལ་སོགས་པ་རི་
ཆེན་རྒྱན་གྱི་བསྟན་བཅོས་སམ། དབུ་རྒྱན་སྙན་རྒྱན་ལ་སོགས་པ་ལྷ་སྐུའི་རྒྱན་གྱི་བསྟན་
བཅོས་སམ། སོག་ཀོང་པད་འདབ་སྤོས་ཤེལ་ལ་སོགས་པ་སྐྱེ་བོ་ཕོ་མོའི་རྒྱན་གྱི་བསྟན་
བཅོས་སམ། གདོང་གཡོགས་རིན་ཆེན་དྲ་བ་ལ་སོགས་གླང་པོའི་རྒྱན་གྱི་བསྟན་བཅོས་
སམ། སྙིང་དོམ་དྲིལ་གཡེར་སྒ་འཁོར་ལ་སོགས་པ་རྟ་བོང་གི་རྒྱན་གྱི་བསྟན་བཅོས་སམ།
གཞན་ཡང་རྒྱན་གྱི་བསྟན་བཅོས་ལ། རྒྱ་གར་བའི་རྒྱན་གྱི་བསྟན་བཅོས་སམ། བལ་པོའི་
རྒྱན་གྱི་བསྟན་བཅོས་སམ། འབྲས་ལྗོངས་པའི་རྒྱན་གྱི་བསྟན་བཅོས་སམ། ཁུ་ནུའི་རྒྱན་གྱི་
འ 16༤



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
བསྟན་བཅོས་སམ། སོག་པོའི་རྒྱན་གྱི་བསྟན་བཅོས་སོགས་གང་ཡིན་ངོས་བཟུང་བྱ་ཚད་
དང་མཚམས་ཚིགས་མེད་པའི་གོ་སྐྱོན་གཟིགས་གསལ་འདི་ག་ལྟར་ལགས་ན། སྙན་
དངགས་ཀྱི་བསྟན་བཅོས་ཞེས་པ་ལ་ནི་གོང་གསལ་དེ་ལྟ་བུའི་གོ་སྐྱོན་མི་འབྱུང་སྟེ། རྟ་གླང་
བོང་བུའི་སྙན་དངགས་ཀྱི་བསྟན་བཅོས་སོགས་སུ་མི་སྲིད་པའི་རྒྱུ་མཚན་འདི་ཐོག་མའི་
མཚན་དོན་འདི་རང་ནས། སྐོར་ཀྱོག་ཆེད་བཏང་མ་ལགས་སམ། དེ་ཡང་། རྒྱ་གར་བས།
སྒྲ་དོན་གབ་ཚིག་གི་དཔེར་བརྗོད་རྩ་བ་ཡོངས་རྫོགས་དངོས་སུ་སྟོན་པ་དཎྜིའི་མེ་ལོང་
གཞུང་དང་མཚུངས་པ་གཞོན་ནུ་འབྱུང་བ་སོགས་ལ་རྒྱན་གྱི་བསྟན་བཅོས་དང་། དཔག་
བསམ་འཁྲི་ཤིང་དང་སི་ཏཱ་འཕྲོག་པ་སོགས་ཀྱི་སྒྲོས་བཤད་སྙན་པའི་ངག་གིས་ཚིག་སྦྱོར་
བྱས་པ་རྣམས་ལ་སྙན་ངག་གི་བསྟན་བཅོས་ཟེར་གྱི་ཡོད་ན། རྒྱ་གར་བས་མགོ་ལ་རྔ་མ་
དང་རྔ་མ་ལ་མགོ་བོ་ཟེར་སྲོལ་ཡོད་པ་ནི་མིན་ལས་ཆེ། དཔག་བསམ་འཁྲི་ཤིང་ནི་བརྗོད་
དོན་ཐུབ་པའི་འཁྲུངས་རབས་ལ་རྗོད་བྱེད་སྙན་པའི་ངག་གི་ཚིག་སྦྱོར་བྱས་པའི་རྟོགས་
བརྗོད་ཡིན་པ་དང་། སི་ཏཱ་འཕྲོག་པ་ལྟ་བུའང་བརྗོད་དོན་ར་མ་ཎའི་རྟོགས་བརྗོད་ལ་རྗོད་
བྱེད་སྙན་པའི་ཚིག་གི་སྦྱོར་བ་ཡིན་པ་དང་། འདིས་མཚོན་ལྷ་མིན་འཁོར་བ་དང༌། སྟོབས་
ལྡན། གསེར་ཅན་བསད་པའང་བརྗོད་བྱ་ཁྱབ་འཇུག་གི་རྟོགས་བརྗོད་འཇུག་པ་བཅུའི་
རྣམ་གྲངས་ལ་རྗོད་བྱེད་གོང་བཞིན་སྙན་པའི་ངག་སྦྱོར་ཡིན་པ་དེ་ལྟ་བུར་སྙན་དངགས་ཀྱི་
བསྟན་བཅོས་ཟེར་རུང་ན། བརྗོད་བྱ་བླ་མའི་རྣམ་ཐར་ལ་རྗོད་བྱེད་སྙན་ཚིག་སྦྱར་བ་དང་།
བརྗོད་བྱ་འཇིག་རྟེན་བྱ་གཞག་གི་འཕྲིན་ཡིག་དམ་དུམ་ལའང་རྗོད་བྱེད་སྙན་ཚིག་ཡོད་ན།
དེ་ཐམས་ཅད་ལའང་སྙན་དངགས་ཀྱི་བསྟན་བཅོས་ཟེར་དགོས་པར་ཐལ་བ་ལྟ་བུའི་གོ་
སྐྱོན་ཐེར་ཐོན་ཙམ་དུ་མ་ཟད་ཤོང་འགྱུར་རྩ་བར་ཡང་། སྙན་ངག་རྣམས་ཀྱི་མཚན་ཉིད་བྱ། །
ཞེས་པ་ལས། རྒྱན་རྣམས་ཀྱི་ནི་མཚན་ཉིད་བྱ། །ཞེས་མ་གསུངས་སོ། །སྙན་ཚིག་ཅེས་པ་
ལ 1 ༼ཀ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དང༌། ཚིག་རྒྱན་ཅེས་པའང་དོན་གཅིག་མིང་གི་རྣམ་གྲངས་ཡིན་བཞིན་དུ་རྡུལ་ཕྲན་ལྷུན་
པོར་སྒྲོ་བཏགས་ཏེ་མཁས་པས་བླུན་པོ་རྣམས་ཆེད་གཏད་ཀྱིས་འཐོམ་དུ་བཅུག་པ་མ་
ལགས་སམ། དོན་གཉིས་པ་སྔ་ཚིག་ཕྱི་འགལ་གྱི་དོགས་གཅོད་ཞུ་བ་ནི། མེ་ལོང་ལེའུ་
གཉིས་པའི་དཔེ་རྒྱན་བཅུ་བཞི་པའི་སྦྱར་དཔེའི་སྐབས་སུ། རྩ་བར། དཔལ་དང་ལྡན་དང་
དྲི་བཟང་གིས། །ཞེས་པ་ལས། དངོས་སུ་མཛེས་པ་ཞེས་གསུངས་པ་མེད་པའི་ཕྱིར། དཔལ་
དང་ལྡན་པ་ནི། དཔེར་ན། གཉེན་པའི་དཔལ་དང་། འཛུམ་པའི་དཔལ་དང་། འཇམ་པའི་
དཔལ་དང༌། རྩེ་དགའི་དཔལ་དང་། བཞད་པའི་དཔལ་དང་། བདེ་བའི་དཔལ་དང་།
མཚར་སྡུག་གི་དཔལ་དང༌། ཡིད་འཕྲོག་པའི་དཔལ་དང་ལྡན་པ་ལ་སོགས་པ་དུ་མར་ཡོད་
ནའང་། ངག་རོལ་གྲངས༡༠༩བ༢པར། གདོང་བ་ལ་མཛེས་པའི་དཔལ་ཡོད་པ་དང་། པདྨ་
ལས་ཁྱབ་འཇུག་གི་ཆུང་མ་དཔལ་མོ་བྱུང་བས་སྒྲ་སྦྱར་བའམ། ཡང་ན་གཉིས་ཀ་མཛེས་
པའི་དཔལ་དང་ལྡན་པས་དོན་སྦྱར་ཞེས་གསལ་བ། དཔེ་རྒྱན་བཅུ་བཞི་པའི་སྐབས་འདིར་
མཛེས་པ་གཞུང་ལ་མེད་ཀྱང་འདིར་སྒྲ་དོན་གཉིས་ཀ་ལ་འཇུག་པ་ཞལ་གྱིས་བཞེས་བཞིན་
དུ༑ བཅོ་ལྔ་པ་མཉམ་ཉིད་ཀྱི་སྐབས་སུ། རྩ་བར། མཛེས་ལྡན་ཞེས་ཞལ་གསལ་དངོས་སུ་
ཡོད་པ་དེ་ལ་སྒོ་ཁུངས་མ་བྱུང་བ། ངག་རོལ་གྲངས་༡༡༠ན༤པར་དཔེ་དཔེ་ཅན་གཉིས་
ཀར་མཛེས་པ་དང་ལྡན་པ་ནི་ཞར་ལ་ཐོན་པ་ཡིན་གྱི་སྐབས་ཐོབ་མིན། ཞེས་མཛེས་པ་རྩིས་
མེད་དུ་གཏོང་བ་འདི་སྔ་ཚིག་ཕྱི་འགལ་འགྲོ་འམ་མི་འགྲོ། མི་འགྲོ་ན་ཤོང་འགྱུར་གྱི་ཚིག །
སྐྱེད་ཚལ་ཕྲེང་འདི་བུ་མོ་བཞིན། མཛེས་ལྡན་ཞེས་པ་ནི་ངག་རོལ་དུའང་མི་བཀོད་ཐབས་
མེད་བྱུང་འདུག་པ། འདི་ཉིད་འགྲེལ་འོས་སྐབས་ཐོབ་མ་ཡིན་ན་གང་ལགས། སྐྱེད་ཚལ་
ཕྲེང་དང་། བུ་མོ་བཞིན་དང༌། མཛེས་ལྡན་ཞེས་པ་རྣམ་རྒྱ་དཔེ་ནས་བོད་གཞུང་དུ་བསྒྱུར་
བའི་ཚིག་དོན་མ་ཡིན་ན་གང་ཡིན། སཱ་ལ་ཀཱ་ན་ན། ཞེས་པ། སྒྲའི་གཅོད་མཚམས་ཀྱིས་ཕྱེ་
ལ ། ཁྱིམ



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
བས་ཁྱད་ཆོས་མཛེས་པ་མཚུངས་དོན་ཁོ་ན་སྟོན་པ་ལས། ཁྱད་གཞི་མཚུངས་སྒྲ་སོགས་
དཔེར་བརྗོད་ཡོངས་རྫོགས་སྟོན་པའི་སྒྲ་མ་ཡིན་པའི་ཕྱིར་མཛེས་ལྡན་ཡང་ནས་ཡང་དུ་ག་
ལ་འོང་། དེ་འདྲ་ཡོད་ན་སྐྱོན་བཅུའི་ནང་ཚན་དོན་གཅིག་བལྡབས་སྐྱོར་གྱི་སྐྱོན་ཡང་འཇུག་
པའི་ཕྱིར་རོ། །གཞི་ནས་བུ་མོ་མི་མཛེས་ན་ལུས་དཔྱད་ཀྱི་ཡོན་ཏན་མ་ཚང་བས་སྐྱོན་དང་། །
མཛེས་པ་ཡོན་ཏན་དུ་ལྟ་བ་ལས་མཛེས་ལྡན་ཞར་བྱུང་བཏང་སྙོམས་སུ་གཏོང་བ་ནི་འཇིག་
རྟེན་གྱི་གྲགས་པ་དང་ཡང་མི་འགལ་ན་མཚན་བཟང་དཔེ་བྱད་ཀྱང་དོན་མེད་དུ་ཐལ་ལོ། །
དེས་ན་ཁྱད་གཞི་གདོང་ལ་མཛེས་པའི་ཡོན་ཏན་འདི་གདོང་གི་ཁྱད་ཆོས་མ་ཡིན་ན་གང་
ཡིན། ཡོན་ཏན་མཛེས་པ་དང་ལྡན་པ། ཞེས་པ་འདི། སུམ་རྟགས་ལྟར་ན་བདག་སྒྲ་རང་
དབང་ཅན་ཡིན་ལ། སྙན་དངགས་ཀྱི་དཔེར་བརྗོད་ལྟར་ན་ཆོས་དཔེ་ཡིན་པ་ནི་སྙན་སུམ་
ལ་ཞལ་ཕྱོགས་ཚད་ཀྱིས་མཁྱེན་འགྱུར་ཡིན་པ་བཞིན་བསྟན་བཅོས་ཀྱི་ལུགས་དང་ཡང་མི་
འགལ་ན། དཔེ་རྒྱན་གཟུགས་ཅན་སོགས་ཕལ་ཆེས་ཁྱད་ཆོས་མཚོན་ཚུལ་བརྗོད་པ་ཁོ་ན་
ཡིན་པའི་ཕྱིར། རྩ་བར་དངོས་བསྟན་གྱི་ལེའུ་དང་པོའི་ལམ་གྱི་ཡོན་ཏན་དགུ་དང་། །
གཉིས་པའི་བསྡུས་དཔེ། ཐུན་མོང་མིན་དཔེ། བཞིན་སྒྲ་གཅིག་པ། རྒྱུའི་དཔེ་
སོགས་མཛེས་ཆོས་དངོས་གསལ་ཐམས་ཅད་ཞར་ལ་ཐོན་པ་ཤ་སྟག་ཏུ་ཐལ་བས་དེས་ན་
འགྲེལ་པ་བྱེད་པའང་དོན་མེད་རང་ངལ་གཞན་ལ་མི་ཕན་པའི་རྒྱུར་ཟད་དོ། །རྒྱུ་མཚན་
འདི་ལྟ་བུས་སུམ་རྟགས་བརྡ་སྤྲོད་ཀྱི་མཐར་མཚམས་སུ་ད་ལྟ་བ་དང་ལས་བྱ་སོ་སོར་འདོད་
མི་འདོད་ཅེས་སུ་ཞལ་གཡོལ་བ་དང༌། སྙན་དངགས་སྐབས་ཀྱི་ཞར་ལ་ཐོན་པ་འདི་གཤང་
གཅི་འདོར་སྐབས་ཕྱེན་དྲི་ཞར་ལ་ཐོན་པ་ལ་དཔེར་མཛད་པ་མ་ལགས་སམ། དོན་གསུམ་
པར། བྱེད་འབྲེལ་གོ་ལོག་གི་དོགས་གཅོད་ཞུ་བ་ལ་བཞི་སྟེ། རྩ་གཞུང་ཤོང་འགྱུར་སྤྱི་
དཔང་དུ་བཀོད་པ་དང་གཅིག །ངག་རོལ་གྱི་འབྲེལ་སྒྲ་རིམ་པ་གསུམ་དང་བཅས་བཞིའོ། །
~ 179



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དང་པོ་ནི། ས་སྐྱར་རྒྱ་བོད་ལོ་པཎ་གྱིས། །མཚུངས་པ་སྒྲ་ཡིས་བརྗོད་བྱའི་ཕྱིར། །ཞེས་བྱེད་
སྒྲར་བསྒྱུར་བའི་དོན་གོ་རྒྱུ་དེ་བཤད་མ་ཐག་པ་དཔེ་རྒྱན་བཅུ་བཞི་པར་དཔེ་དང་དཔེ་ཅན་
གཉིས་ཀར་ལྷན་ཅིག་དངོས་སུ་ཡོད་པའི་ཁྱད་ཆོས་སྦྱར་བ་དང་། འདིར་ཁྱད་ཆོས་ལྷན་
ཅིག་པ་དངོས་སུ་མེད་ཀྱང་མིང་དང་སྒྲ་ཡིས་དོན་ཕན་ཚུན་མཛེས་པ་མཚུངས་པ་ནི། སཱ་ལ་
ཀཱ་ན་ནའི་གཅོད་མཚམས་ཀྱི་སྒྲ་ཡིས་བརྗོད་པར་བྱ་བའི་ཕྱིར། ཞེས་པར་གོ་ལ། དེས་ན་
སྐྱེས་ཚལ་ཕྲེང་། བུ་མོ། མཚུངས་སྒྲ་མཛེས་ལྡན་ཞེས་བོད་སྐད་དུ་ཕབ་ཟིན་ན་ས་སྒྲ་ཡིས་
ཞེས་པའི་བྱེད་སྒྲ་འདིས་དཔེ་ཅན་གྱི་ཁྱད་གཞི་སྐྱེད་ཚལ་ཕྲེང་འདི་ཁྱད་ཆོས་སཱ་ལའི་ནགས་
ཀྱིས་མཛེས་པར་བྱས་པ་དང་། དཔེའི་ཁྱད་གཞི་བུ་མོ་ནི་ཁྱད་ཆོས་གདོང་ལན་བུར་བཅས་
པས་མཛེས་པར་བྱས་ཞེས། རྣམ་དབྱེ་གསུམ་པའི་སྒྲ་དོན་དགོས་པ་དང་བཅས་མངོན་སུམ་
གཟིགས་གསལ་དུ་ཡོད་པ་འདི་ལ་རྣམ་དབྱེ་དྲུག་པ་བཀོད་ན་གཞུང་བཤད་གཉིས་རྒྱབ་
འགལ་འགྲོ་བ་མ་ལགས་སམ། གཉིས་པ་ནི། ངག་རོལ་གྲོངས་༡༠༩བ༥པར། མཚུངས་
པའི་སྒྲ་ཡི་བརྗོད་བྱའི་ཕྱིར། །ཞེས་གསལ་བ། འདིར་དང་པོའི་བླ་དྭགས་ཀྱི་མིང་ལ་འབྲེལ་
སྒྲ་གཉིས་སྣང་བ་ནི་མཚུངས་པའི་ཞེས་པ་དང་། སྒྲ་ཡི་ཞེས་པའོ། །དེས་ན་མཚུངས་པ་ཞེས་
བླ་དྭགས་ཀྱི་མིང་དེ་རྣམ་དབྱེ་དང་པོ་དངོས་སུ་ཐལ་ཟིན་པའི་ཕྱིར། མཚུངས་པ་ཟེར་བའི་
མིའམ། ཡུལ་ལམ། དངོས་པོ་ཅི་དང་ཅི་འདྲའི་མིང་སོགས་གང་ཡིན་དོགས་གཅོད་ཞུ་རྒྱུ་སྟེ།
མཚུངས་པ་ཟེར་བའི་མི་དེ་སུ་དང་སུ་ཡིན། ཡང་ན་མཚུངས་པ་ཟེར་བའི་ལུང་པ་དེ་གང་
ཡིན། ཡང་ན་མཚུངས་པ་ཞེས་དངོས་པོ་གང་དང་གང་ལགས། ཅི་ཡིན་ཞེ་ན། འི་དང་། ཡི་
ནི་འབྲེལ་སྒྲ་ཡིན་པའི་ཕྱིར་སྔ་མ་ནི་མཚུངས་པ་དང་སྒྲ་འབྲེལ་དགོས་པ་སྟེ། དཔེར་ན་
མཚུངས་པའི་སྒྲ། བཙུན་པའི་སྒྲ། བོང་བུའི་སྒྲ་ལྟ་བུར་འགྱུར་བ་དང༌། ཡང་ན། མཚུངས་
པའི་སྒྲ། མོན་པའི་སྒྲ། ཁུ་ནུའི་སྒྲ་ལྟ་བུ་དང་། ཡང་ན། མཚུངས་པའི་སྒྲ། ལྟར་གྱི་སྒྲ། དྲིལ་
~ 180མ



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
བུའི་སྒྲ། རྔའི་སྒྲ་ལྟ་བུ་ལས་འགྲོ་ཁུངས་གཞན་མེད་པ་དང་། ཕྱི་མ་ནི། སྒྲ་དང་བརྗོད་བྱ་
འབྲེལ་དགོས་རྒྱུ་ཡིན་པའི་ཕྱིར། དཔེར་ན། མཚུངས་པའི་སྒྲ་ཡི་བརྗོད་བྱ། བཙུན་པའི་སྒྲ་
ཡི་བརྗོད་བྱ། ཁམས་པའི་སྒྲ་ཡི་བརྗོད་བྱ། སྟར་གྱི་སྒྲ་ཡི་བརྗོད་བྱ་སོགས་གོང་གསལ་རིམ་
བཞིན་དུ་གོ་བ་མཁྱེན་འགྱུར་ལ། དེས་ན། མཚུངས་པའི་སྒྲ་ཡི་བརྗོད་བྱ་ཞེས་པའི་བརྗོད་
བྱ་རང་མཚན་རུང་བ་ཞིག་བསྟན་པ་རང་ཤུགས་ལ་གོ་བ་ནི་ཤོང་འགྱུར་བྱེད་སྒྲ་དང་། ངག་
རོལ་འབྲེལ་སྒྲ་ཡིན་པ་འདིས་རྩ་གཞུང་རྒྱབ་འགལ་དུ་བཏང་བ་མ་ལགས་སམ། གསུམ་པ་
ནི༑ ཡང་། ངག་རོལ་གྲངས་༡༡༠ན ༣པར། སཱ་ལའི་ནགས་ཀྱི་མཛེས་ལྡན་པ། ཞེས་གསལ་
བ༑ སུ་ལ་དང་ནགས་འབྲེལ་བ་ནི་དགར་ཆོས་དགར་གཞི་འབྲེལ་བའི་དྲུག་སྒྲ་ཡིན་པ་དང་།
ནགས་ཀྱི་མཛེས་ལྡན་ཞེས་པ་ནི་རྟེན་དང་བརྟེན་པ་འབྲེལ་བའི་དྲུག་སྒྲ་ཡིན་པའི་ཕྱིར།
ནགས་དང་མཛེས་ལྡན་འབྲེལ་དགོས་པ། དཔེར་ན། སཱ་ལའི་ནགས་ཀྱི་ཁུ་བྱུག་མཛེས་
ལྡན་པ། ཁམ་བུའི་གནས་ཀྱི་སྤྲེའུ་མཛེས་ལྡན་པ། སྤེན་མའི་ནགས་ཀྱི་བྱེའུ་མཛེས་ལྡན་པ།
སེ་བའི་ནགས་ཀྱི་འཇོལ་མོ་མཛེས་ལྡན་པ། ལྟ་བུ་མཚམས་ཚིགས་དང་། ལུང་བརྗོད་ཚོད་
མེད་པར་ཐལ་བ་ནི། ཤོང་འགྱུར་བྱེད་སྒྲ་དང་ངག་རོལ་འབྲེལ་སྒྲ་ཡིན་པའི་ཕྱིར། རྣམ་དབྱེ་
གསུམ་དྲུག་ག་འཛོལ་ལ་བརྟེན་གཞུང་དོན་འགྲེལ་ཚུལ་ཕྱོགས་འགལ་དུ་སོང་བ་མ་ལགས་
སམ། བཞི་པ་ནི། ཡང་། ངག་རོལ་གྲངས༡༡༠ན༤ པར། ལན་བུར་བཅས་པའི་གདོང་
མཛེས་ལྡན། །ཞེས་གསལ་བ། གངས་ཅན་པའི་སུམ་རྟགས་དཔེ་ཁྲིད་དང་བཤད་ཁྲིད་ཙམ་
མ་ཡིན་པ་ཞལ་ལུང་ལག་ཁྲིད་ལུགས་ཀྱི་བརྡ་སྤྲོད་ལྟར་ན། ལན་བུ་ནི་རྣམ་དབྱེ་དང་པོ་ཆོས་
དངོས་དང་། མཐའ་རྟེན་ར་ཡིག་ནི་ལ་དོན་གྱི་སྒྲ། ར་མཐའ་འདི་ཉིད་བསྡོམས་ཚིག་བཅས་
དང་ཕྲད་པའི་ཚེ་ན། སྡུད་པའི་དང་སྒྲ་སྟོན་པའི་ཕྱིར། ལན་བུ་དང་བཅས་ཞེས་དོན་ལ་
གནས་ཤིང་། སྡུད་པ་དེ་གང་སྡུད་ཅེ་ན། སྨིན་མ། ཟུར་མིག །མཆུ་སྒྲོས། རྣ་རྒྱན་གཙུག་
~ 181ལ



སན་
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རྒྱན་ལ་སོགས་སྡུད་པ་སྟེ། དཔེར་ན་མེ་ལོང་རང་གཞུང་དུའང་། མཚོར་བཅས་ས་ལས་མ་
རྒྱལ་ཞིང་། །ཞེས་པས། རི་རབ་གླིང་བཞི་སོགས་བསྡུས་པ་ལྟ་བུ་མ་ཟད། རི་གླིང་རྒྱ་མཚོར་
བཅས་པ་ཡི། །ཞེས་པས་ཀྱང་གཞི་རྟེན་སྲོག་ཆགས་ནོར་སོགས་མཐའ་དག་བསྡུས་པ་དང་།
ལུང་ལས་ཀྱང་། ལྷ་དང་། མི་དང༌། ལྷ་མ་ཡིན་དང་། དྲི་ཟར་བཅས་པ་ཞེས་གསུངས་པས།
གནོད་སྦྱིན་འབྱུང་པོ་ཤ་ཟ་ལྟོ་ཕྱེ་ལ་སོགས་པ་ཆོས་ཉན་པ་པོ་ཡོངས་རྫོགས་སྡུད་པའི་སྒྲར་
གསུངས་པའི་ཕྱིར་རོ། །དེས་ན། ལན་བུར་བཅས་པའི་གདོང་མཛེས་ལྡན། ཞེས་པ་ནི་སྤྱིར་
བཏང་། ཁྱད་ཆོས་ལན་བུ་བཅས་ཡོད་པའི་གདོང་དེ་རང་མཛེས་པ་ལྡན་པ་ཙམ་ལས། བྱེ་
བྲག་མཛེས་བྱེད་ལན་བུར་བཅས་པས་གདོང་མཛེས་པར་བྱས་པའི་རྒྱུ་མཚན་གྱི་བྱ་བ་ཡེ་
ནས་མི་གསལ་བའི་ཕྱིར། རྩ་བ་རང་ཡང་ཤོང་འགྱུར་དང་རྒྱབ་འགལ་དུ་སོང་བ་མ་ཟད།
དཔེར་བརྗོད་འདི་དང་། དཔེར་བརྗོད་ཀྱི་འགྲེལ་པའང་ཕྱོགས་འགལ་ཁུང་ལུངས་མེད་
པའི་སྐྱོན་ཐམས་ཅད་འདི་ནས་ཤོར་བ་ར་འཕྲོད་ཀྱང་། ལེགས་སྦྱར་མཁན་པོ་རྣམས་ཀྱིས་
གངས་ཅན་པར་མཁོ་ཚུལ་གྱི་བསྟན་བཅོས་མཛད་པའི་སྐབས་དེར། གཟིགས་འོས་བོད་
བརྡའི་རྣམ་དབྱེ་དྲུག་གསུམ་དང་དཔེར་བརྗོད་དོན་ཐོབ་གང་ཡིན་དེར་མ་གཟིགས། མི་
འོས་པ་བོད་བླུན་རྒན་པོའི་ངག་རྒྱུན་རྣམས་སྙིང་ཚེར་དང་། ཚེམས་སྲིད་ལྟ་བུར་གཟིགས་
པ་དེས་ཀ་མི་འདྲ་ཐག་ཆོད་བྱེད་འབྲེལ་གོ་ལོག་རིམ་པ་གསུམ་གྱི་གཞུང་དོན་དང་འགྲེལ་
ཊིཀ་འགལ་ངེས་པའི་རྒྱུགས་སྤྲོད་རིམ་པ་གསུམ་གཟིགས་མོར་བསྟན་པ་མ་ལགས་སམ།
དོན་བཞི་པ་དཔེ ར་བརྗོད་རྩ་འགལ་གྱི་དོགས་གཅོད་ཞུ་རྒྱུ་ནི། ངག་རོལ་གྲངས་
༡༡༠ན༢པར། བུད་མེད་འདི་དག་གྲུབ་མཐའ་ལ། །ཞུགས་པའི་སྐྱེ་བོ་སྐལ་བཟང་བཞིན། །
བདེ་བའི་དོན་བརྩོན་འབྲས་བུ་འབྱིན། །རང་ཚུལ་བག་མེད་འཆོལ་མ་ཡིན། ཞེས་གསལ་
བ། དཔེ་ཅན་བུད་མེད་དང་། དཔེ་གྲུབ་མཐའ་རྣམ་བཞིར་ཞུགས་པའི་སྐྱེ་བོ་སྐལ་བཟང་ནི་
ལ182ལ



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྟེར་བཏོན།
རྟགས་སོགས་མི་མཚུངས་པས་རྩ་བ་དང་རྒྱབ་འགལ་ཆེན་པོའོ། །བདེ་བའི་དོན་བརྩོན་
ཞེས་པ་གཏན་གྱི་བདེ་བ་དང༌། འཁྲིག་པའི་བདེ་བ་གཉིས་མཉམ་དུ་གོ་བ། འབྲས་བུ་
འབྱིན་པའང་མངོན་མཐོ་ངེས་ལེགས་ཀྱི་འབྲས་བུ་དང་། བུ་དང་བུ་མོའི་འབྲས་བུ་འབྱིན་པ་
གཉིས་མཉམ་དུ་གོ་བ་སྟེ། སྤང་བྱ་ངག་དོན་གྲོང་ཚིག་གི་སྐྱོན་ཞུགས་པ་ནི། མེ་ལོང་རྩ་བར།
གཞན་ལ་སྣུན་ནས་སྐྱེས་བུ་ནི། །བིརྱ་ལྡན་པའི་བི་ཤནྟ། །གཞན་ལ་སྣུན་ནས་སྐྱེས་བུ་ནི། །
ཁུ་བ་ལྡན་པ་རྣམ་པར་ངལ། །དེ་ལྟ་བུ་སོགས་ལམ་དག་ནི། །གཉིས་ཀ་ལ་ཡང་བསྔགས་མ་
ཡིན། །ཞེས་ཐོག་མ་རང་ནས་ཤར་ལྷོའི་མཁས་པ་སོ་སོའི་ལམ་གཉིས་ཀར་ཡོངས་སུ་
སྤངས་ཟིན་པ་དེ། ཤར་ལྷོ་ཐུན་མོང་བའི་རྒྱན་གྱི་སྐབས་སུ་བླང་བྱར་བྱས་ན་མི་འགལ་
ལམ། མེ་ལོང་ལེའུ་གསུམ་པོ་དེ་ནི་གཞུང་གཅིག་གི་དགོངས་པ་དུམ་བུ་གསུམ་མམ་ལེའུར་
བཅད་པ་ཙམ་ལས། མི་འདྲ་བའི་གཞུང་གསུམ་ཚོགས་མ་ཡིན་པའི་ཕྱིར། བརྗོད་བྱ་སྔ་མ་
རྣམས་ཕྱི་རིམ་བཞིན་ཁྱད་དུ་གསོད་རུང་ན་སྙན་དངགས་ཀྱི་གཞུང་དོན་ག་ལ་ཡིན། རྐང་
རྗེས་ལག་བསུབས་གང་དྲན་ཆོག་པའི་གཞུང་ངན་པ་ཞིག་ལས་འོས་མེད་དོ། །རང་ཚུལ་
བག་མེད་འཆོལ་མ་ཡིན། །ཞེས་པ་འདི་ཉིད་གངས་ཅན་བརྡ་སྤྲོད་ཞལ་ལུང་ལག་ཁྲིད་
ལུགས་ལྟར་ན་ནི། ད་དྲག་ཐོབ་ཐང་དང་བསྟུན་པའི་དབྱེ་བ་གཉིས་སུ་ཡོད་དེ། དང་པོ་ནི་
ཡང་འཇུག་ད་དྲག་ལ་བལྟོས་དགོས་པའི་ཚེ། འཆོལད་ཅེས་པ་འགྱུར་བ་མ་ནིང་ཡིན་པའི་
རྐྱེན་གྱིས། བག་མེད་འཆོལད། ཅེས་ཡར་གཅོད་དགོས་པ་དེས། མ་ཡིན་ཞེས་པའི་མ་ཡིག་
དེ་མིང་གི་ཡ་མཐར་གནས་པ་དེའི་ཕྱིར། སུམ་ཅུ་པའི་རྩ་བར་སྦེ་ལིངྒ་དགག་སྒྲར་གསུངས་
པ་བཞིན། ངེས་ཚིག་དུ་མ་སོང་དགག་ཚིག་ཏུ་ཐལ་བ་མ་ཟད། མཉམ་ཉིད་དཔེ་ལ་དགག་
སྒྲ་རྩ་བར་མ་གསུངས་བཞིན་དུ་སྦྱར་ཆོག་ན། དགག་སྒྲ་དངོས་གསལ་རྣམས་སྤངས་ཀྱང་
སྐྱོན་ཅི་ལ་ཡོད། དེས་ན་དཔེ་རྒྱན་ཉི་ཤུ་པ་ནི་དགག་སྒྲའི་དཔེར་བརྗོད་དངོས་ཡིན་པའི་
183



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཕྱིར། སྤོང་ལེན་གང་བྱུང་ཆོག་དང་མི་ཆོག་འདི་ཁོ་ནས་ཀྱང་མཁྱེན་ནོ། །གཉིས་པ་ནི། ད་
དྲག་མ་སྦྱར་ན། འཆོལ། ཞེས་པ་མཚན་མེད་མ་ནིང་ཡིན་པའི་རྐྱེན་གྱིས་འཆོལ་དང་མ་
ཡིག་མཉམ་དུ་བསྡུ་དགོས་པས་ན། འཆོལ་མ་ཡིན་ཞེས་སྦྲེལ་དགོས་པ་དེས། མོ་ཡིས་མོའི་
མིང་མཐའ་འདྲེན་པ་ཡིན་པའི་ཕྱིར། དགག་ཚིག་ཏུ་མ་སོང་ངེས་ཚིག་ཏུ་སོང་བ་སྟེ། འདི་ལ་
ཁ་གཅིག་ལྕེ་གཉིས་སམ། སྔ་ཚིག་ཕྱི་འགལ་དུ་མི་འགྲོ་ན། སྡེབ་སྦྱོར་འདི་ལ་སྙན་སུམ་
ལུགས་དང་མཐུན་པའི་ལྗགས་ཤིག་སྐྱོང་བར་མཛོད་དང་། དགག་ཚིག་དང་ངེས་ཚིག་འདྲ་
འདྲེས་ཚིག་ཤ་མ་ཆོད་བཞིན་དུ་སྒྲའི་གཅོད་མཚམས་ལ་འགྲོ་ཁུངས་དེ་གསལ་པོར་བསྟན་
དུ་གསོལ། དོན་ལྔ་པ་རྫོབ་རྟགས་རྒྱུགས་སྤྲོད་ཀྱི་དོགས་གཅོད་ཞུ་རྒྱུ་ནི། ངག་རོལ་
གྲངས་༡༡༡ན༤ པར། རང་འགྲེལ་དུ། འདི་ལ་སྐྱེ་བོ་སྐལ་བཟང་དཔེ། བུད་མེད་དཔེ་ཅན།
ཞེས་གསལ་བ། འོ་ན་དཔེ་དང་དཔེ་ཅན་འབྲེལ་མེད་དུ་སོང་བའི་མུན་སྤྲུལ་ཏེ་གང་ཞེ་ན།
སྐྱེ་བོ་ཞེས་པ་ནི་ཕོ་དང་། མ་ནིང་། མོ་ཞེས་སོ་སོར་མ་ཕྱེ་བའི་མི་ལུས་སྤྱིར་ཁྱབ་ཀྱི་མིང་
ཡིན་པ་ལས་རིགས་སོ་སོར་ཕྱེ་བའི་མིང་མ་ཡིན་པའི་རྟགས་སུ་སྐྱེ་བོའི་སྔོན་དུ་སོ་སོ་ཞེས་
དང༌། གཤམ་དུ་ཕོ་མོ་ཞེས་བརྡ་འཆད་སྦྱོར་ཁུངས་དམིགས་གསལ་དུ་ཡོད་པའི་ཕྱིར་སོ་སོ་
སྐྱེ་བོ་ཞེས་དང་། སྐྱེ་བོ་ཕོ་མོ་ཞེས་གངས་ཅན་རང་ལུགས་ལ་གྲགས་སོ། །དེས་ན་སྐྱེ་བོ་ཞེས་
པ་བ་ཕྱི་ཝར་འབོད་ཨོ་ལྡན་དེ་ནི་ཐུ་མིས་ཀྱང་། ཝ་ནི་བ་དང་སྦྱར་བར་བྱ། །ཞེས་མོ་ཡིག་
གཉིས་ཚོགས་ཀྱང་མོ་སྒྲ་གཅིག་གོ་ལས་མ་ཆོད་པར་བཞག་པ་ལྟར། སྨྲ་སྒོ་ལས་ཀྱང་། བ་
ནི་སྤྱི་རུ་བཞག་པ་སྟེ། །ཡུལ་དུས་ངེས་པ་མ་བཟུང་བའོ། །བཟའ་བ་བཟོ་བ་བཟའ་བོ་
བཞིན། །མ་ནིང་དག་ཏུ་བཞག་པར་བྱ། །ཞེས་པཎ་སིས་ཀྱང་མུ་ཕྲེང་དུ་ལུང་འདྲེན་མཛད་
པ་མ་ཟད། ཐུ་མིས་ནང་གསེས་དབྱེ་བའི་སྐབས་སུའང་། ཕོ་སྒྲ་དང་ནི་མོ་སྒྲ་དག །མིང་གི་
མཐའ་ན་ཡོད་མེད་དང་། །ཞེས་པ་ལས། ཕོ་སྒྲ་མོ་སྒྲ་མ་ནིང་སྒྲ། །ཞེས་མ་གསུངས་པའི་
ལ 184



ངག་རོལ་ལེའུ་གཉིས་པའི་དཔེ་རྒྱུན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
ཕྱིར་རོ། །དེས་ན་བུད་མེད་དཔེ་ཅན་གཅིག་ལ་དཔེ་ཕོ་དང་མ་ནིང་མོ་དང་གསུམ་བྱུང་བས་
སུ་ཡིན་མ་ངེས་པར་ཐལ་ལོ། །སྐལ་བཟང་ཞེས་པ་ནི། དམ་པའི་ཆོས་སྒོར་ཞུགས་པའི་
སྐལ་བ་བཟང་པོ་ཡོད་པར་གོ་བས་སྔགས་ལུགས་ལ་ཕོ་མོ་མ་ནིང་གསུམ་ག་འཇུག་རུང་
བས་རྣལ་འབྱོར་ཕོ་མོ་ཞེས་བྱའི་ཁོངས་སུ་མ་ནིང་འདུ་ཡང་། མདོ་ལུགས་སུ་ཕོ་ལ་གྲྭ་པ་
དང་མོ་ལ་བཙུན་མ་ཟེར་བ་ལས་མ་ནིང་གི་འཇུག་ཐབས་ཀྱང་མེད་དོ། །དེ་ལྟར་ན་ནི། རྩ་
བའི་དཔེར་བརྗོད་ལའང་། བུད་མེད་འདི་དག་གསང་སྔགས་ལ། །ཞུགས་པའི་རྣལ་འབྱོར་
ཕོ་མོ་བཞིན། །ཡང་ན། བུད་མེད་འདི་དག་མདོ་ལུགས་ལ། །ཞུགས་པའི་གྲྭ་བཙུན་སྐལ་
བཟང་བཞིན། །ཡང་ན། བུད་མེད་འདི་དག་གྲུབ་མཐའ་ལ། །ཞུགས་པའི་མ་ནིང་སྐལ་
བཟང་བཞིན། །ཞེས་སྒྱུར་དགོས་ལ་ཐུག་སོང་ངམ་མ་སོང་ལེགས་པར་གཟིགས་ཤིག །
ཡང་སྐྱེ་བོ་སྐལ་བཟང་ཞེས་པ། གྲུབ་མཐའ་རྣམ་བཞི་ལ་ཞུགས་པ་དགེ་བཤེས་ལ་ངོས་
འཛིན་ན་ནི། ཕྱིའི་ཆ་ལུགས། ནང་བསླབ་ཤེས་ཀྱི་ཡོན་ཏན་གསང་བ་མཚན་རྟགས་སོགས་
གང་ནས་ཀྱང་ཁྱད་གཞི་ཁྱད་ཆོས་མི་མཚུངས་ཁར། ལེའུ་གཉིས་པའི་མཆོག་དམན་རྟགས་
འདྲེས་ཀྱི་སྐྱོན་ཆེན་པོ་འཇུག་ངེས་པའོ། །དེ་གཉིས་སྒྲ་མཉམ་པ་ཉིད་དུ་འདྲེས་པ་མཚུངས་
ཆོས་ཀྱི་དོན་ཏེ་སྒྲ་སྦྱར། ཞེས་གསལ་བ། དེ་ཞེས་པ་ནི་ངེས་བཟུང་བརྗོད་པ། གཉིས་ཞེས་
པ་ནི་སྐྱེ་བོ་དང་། བུད་མེད། སྒྲ་ཞེས་པ་ནི་ཕོ་མོ་མ་ནིང་མ་ངེས་པའི་སྒྲ་དང་། མོ་སྒྲ་སྟེ་
མཉམ་པ་ཉིད་དུ་འདྲེས་པ་ལ་འདྲེས་རྒྱུའི་སྒྲ་དེ་གང་ཡིན། འདྲེས་ལུགས་དེ་གང་། འདྲེས་རྒྱུ་
དེ་རང་གཏན་ནས་མེད་པ་ལ། མཚུངས་ཆོས་འགྲོ་རྒྱུ་དང་འགྲོ་ཁུངས་དེ་གང་ན་ཡོད། ཕོ་མོ་
མ་ནིང་མ་ངེས་པའི་སྒྲ་དང་མོ་འདྲེས་པ་དེ་ནི་དཔེར་ཡང་མི་སྲིད་ཅིང་། ཕོ་མོའི་རྟགས་
འདྲེས་པས་སོ་ཞེ་ནའང་། དེ་ནི་སྒྲ་མ་ཡིན་ཏེ་སྐྱོན་ཅན་དུ་སོང་བ་ཡིན་ཞིང་། སྤྱིར་བཏང་དུ་
མ་ནིང་ཞེས་བྱ་ནི་ཕོ་མོ་གཉིས་ཀ་ལས་འགོངས་པ་གོ་མ་ཆོད་དེར་སོང་། བྱེ་བྲག་ཏུ་སྙན་
~ 186



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དངགས་སྐབས་སུའང་། ངང་མོ་བཞིན་དུ་ཟླ་བ་དཀར། །སོགས་ཀྱི་སྐྱོན་ཅན་དུ་འགྲོ་བ་
ལགས་སོ། །འདིར་སྐྱེ་བོ་དང༌། བུད་མེད་ཅེས་ཐོག་མ་རང་ལ་གོ་བས་མིང་དུ་གྲུབ་པ་མ་
ཟད། དཔེ་སྐྱེ་བོ་སྐལ་བཟང་། ནང་ཚན་བུད་མེད་ཅེས་མིང་ལས་ཚིག་ཏུའང་གྲུབ་ཟིན་ན་སྒྲ་
འདྲེས་རྒྱུ་ག་ལ་འོང་། འདྲེས་ངེས་པ་དེ་བླ་བརྡོལ་དང་མུན་སྤྲུལ་འདྲེས་པ་མ་ལགས་སམ།
གཅོད་མཚམས་ཐ་དད་པས་སོ་སོར་ཕྱེ་ན། ཞེས་གསལ་བ། དཔེར་བརྗོད་དང་འགྲེལ་བ་
གང་དུའང་གཅོད་མཚམས་ཅན་གྱི་སྒྲ་རྒྱ་སྐད་སྲ་ལ་ཀཱ་ན་ན་ལྟ་བུས་མཚོན་བོད་སྐད་མི་སྣ་
ཆེན་པོ་ལྟ་བུའམ། ཁ་ཊཾ་ག་ལྟ་བུ་གཅོད་མཚམས་ཅན་གྱི་སྒྲ་གཏན་ནས་མེད་པ་ལ་གཅོད་
མཚམས་ཐ་དད་དང་མ་དད་དེ་སོ་སོར་གང་ལ་གང་ཞིག་གིས་ཕྱེ། མ་ནིང་གི་རྟགས་དེ་
གཅོད་མཚམས་ཐ་དད་པས་སོ་སོར་ཕྱེ་གསུང་རྒྱུ་ཡིན་ན་ནི་དེ་འདྲ་སྙན་དངགས་ག་ལ་ཡིན།
མ་ནིང་བསྒྲལ་ཐབས་ཀྱི་ངན་སློབ་ཡིན་འདྲ་སྟེ་སུས་ཀྱང་བྱེད་མི་ནུས་སོ། །གྲུབ་མཐའ་སྟེ་
ཕྱི་ནང་གང་རུང་གི་བསྟན་པ་ལ་ཞུགས་ནས། ཞེས་གསལ་བ། འོ་ན་གྲུབ་མཐའ་ཕྱི་པ་མུ་
སྟེགས་པ་དང་། ནང་པ་ནི་སངས་རྒྱས་པ་གཉིས་ལས་འོས་མེད་ཅིང་། དེའང་གང་རུང་ལ་
ཞུགས་པས་འཐུས་ན་ནི། གྲུབ་མཐའ་ཕྱི་ནང་ཞེས་དབྱེ་བ་དེ་ཡང་དོན་མེད་དུ་ཐལ་ལ། དཔེ་
ཅན་བུད་མེད་དེ་ཕྱི་པའི་གྲུབ་མཐའ་ལ་ཞུགས་ན། ཀུན་ཏུ་རྒྱུའི་ཛོ་ཀིཎི་འམ་ཡོ་གི། བོད་
ལུགས་ནང་པའི་གྲུབ་མཐའ་ལ་ཞུགས་ན་རྣལ་འབྱོར་མ་དང་། བཙུན་མ་ཟེར་བ་ལས། བུད་
མེད་དང་སྐྱེ་དམན་སོགས་ཟེར་སྲོལ་བོད་ལ་ནི་མི་སྲིད་པའི་ཕྱིར། དཔེར་བརྗོད་ལ་དཔེ་
ཅན་གྱི་མིང་། དེ་རང་ཡང་ཁུངས་མ་ཁྱོལ་དུ་སོང་བ་མ་ལགས་སམ། འོ་ན་དཔེར་བརྗོད་
ལའང་། ཕྱི་པའི་ཡོ་གི་གྲུབ་མཐའ་ལ། །ཞུགས་པའི་སྐྱེ་བོ་སྐལ་བཟང་བཞིན། །ཡང་ན།
ནང་པའི་བཙུན་མ་གྲུབ་མཐའ་ལ། །ཞུགས་པའི་སྐྱེ་བོ་སྐལ་བཟང་བཞིན། །ཞེས་མིང་མི་
འགྱུར་བ་ལ། གྲུབ་མཐའ་ཕྱི་ནང་གང་རུང་ཞེས་གསལ་བས་བྱ་ཐབས་མི་འདུག་པས་གོང་
~ 186



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
དྲག །དེ་མཚུངས་དཔེ་སྐྱེ་བོ་སྐལ་བཟང་དེ་ཡང་ཕྱི་པའི་གྲུབ་མཐའ་ལ་ཞུགས་ན་མུ་སྟེགས་
རལ་པ་ཅན་གཅིག་དང་། ནང་པ་ལ་ཞུགས་ཆོག་ན་ནང་པའི་དགེ་བཤེས་ལས་འོས་མེད་པ་
དེ་ལྟར་ན། དཔེ་ཅན་བུད་མེད་གཅིག་ལ། དཔེ་ཕྱི་ནང་སོ་སོའི་སྐྱེ་བོ་སྐལ་བཟང་རེ་འབྱུང་
བ་དངོས་བསྟན་སྐབས། དེས་ན་དཔེར་བརྗོད་ལའང་། བུད་མེད་འདི་དག་གྲུབ་མཐའ་ལ། །
ཞུགས་པ་ཕྱི་པའི་མུ་སྟེགས་བཞིན། །ཞེས་སམ། ཡང་ན། བུད་མེད་འདི་དག་གྲུབ་མཐའ་
ལ། །ཞུགས་པ་ནང་པའི་སྐལ་བཟང་བཞིན། །ཞེས་མི་སྦྱོར་བ་ལ་ཐབས་མི་འདུག་པས་ཅི་
དྲག་ལེགས་པར་གཟིགས་སུ་གསོལ། གནས་སྐབས་དང་མཐར་ཐུག་གི་བདེ་བའི་དོན་ལ་
བརྩོན་པས་ལས་འབྲས་ཀྱི་ཆོས་ལ་སྤང་བླང་ཚུལ་བཞིན་དུ་སྤྱད་པའི་རྒྱུས་མངོན་མཐོ་ལ་
སོགས་པའི་འབྲས་བུ་འབྱིན་ཅིང་། རང་གི་ངང་ཚུལ་ཡང་བག་དང་བཅས་པའི་ཕྱིར་བག་
མེད་འཆོལ་པའི་སྤྱོད་པར་ནམ་ཡང་འཇུག་པ་མ་ཡིན་ཅེས་པའི་དོན་དང་། ཞེས་གསལ་བ།
ད་འོ་ན་གོང་གི་དཔེ་ཅན་བུད་མེད་ཀྱི་དཔེའི་འོས་ཆ་དེ་ནང་པའི་དགེ་བཤེས་རང་ལ་རྟགས་
ཁེལ་འདུག་པ། དེ་ལྟར་ན། དཔེ་དགེ་བཤེས་ཀྱི་ཁྱད་ཆོས་གྲུབ་མཐའ་དེ་བྱེ་མདོ་དབུ་
སེམས་བཞི་ཡིན་ངེས་འདུག་ཀྱང་། དཔེ་ཅན་བུད་མེད་ཀྱི་གྲུབ་མཐའ་དེ་གང་དང་གང་ཡིན།
བུད་མེད་ལ་གྲུབ་མཐའི་མཚུངས་ཆོས་སྟོན་རྒྱུ་མེད་ན་དཔེ་ཅན་གྱི་གོ་ག་ལ་ཆོད། ད་ནི་དཔེ་
ཅན་མེད་པའི་དཔེ་དགེ་བཤེས་སྐུ་རྐྱང་ལ་ཐུག་དགོས་བྱུང་སོང་བ་འདིས་མཉམ་ཉིད་ཀྱི་
དཔེར་བརྗོད་དགོས་དོན་བརླགས། ཁྱིམ་པའི་བུད་མེད་འདི་དག་ལ་གྲུབ་མཐའ་བཞིའི་
ཁྱད་ཆོས་ཞེས་པ་བསྟན་བཅོས་ལ་གྲགས་པ་མེད་པའི་ཕྱིར་དེ་འདྲའི་དཔེ་ཅན་ནི་རྙེད་
ཐབས་ཀྱང་མེད་པས་གང་དྲག །གལ་ཏེ་གྲུབ་མཐའ་བཞི་དང་ཕྱོགས་མཐུན་པ་འཇིག་རྟེན་
བསྟན་བཅོས་ལ་གྲགས་རུང་བ་ཞིག་རྙེད་དབང་དུ་སོང་ནའང་། བཙུན་མ་འདི་དག་གྲུབ་
མཐའ་ལ། །ཞུགས་པ་ནང་པའི་དགེ་བཤེས་བཞིན། །ཞེས་དཔེར་བརྗོད་སྒྱུར་དགོས་ལ་
འ ] 3



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཐུག་པ་མ་ཟད། ཕོ་མོའི་རྟགས་འདྲེས་པའི་སྐྱོན་ནི་སེལ་ཐབས་གཏན་ནས་མི་འདུག་པས་
ཅི་དྲག །དེའི་ཚེ་ཡི་གེ་བཀླགས་པ་པོས་གཅོད་མཚམས་ཀྱང་འཆོལ་མ་ཡིན་ཅེས་པ་དང་།
ཞེས་གསལ་བ། གངས་ཅན་པའི་བརྡ་སྤྲོད་སྐབས་སུ་ཡི་གེ་ཀློག་པ་པོ། ཀློག་མཁན་ཞེས་པ་
ལས་འདས་ཟིན་གྱི་སྒྲ་ལ་བྱེད་སྒྲ་སྦྱོར་བ་སུམ་རྟགས་དང་འགལ་ལོ། །དེས་ན་ངག་རོལ་གྱི་
ལུགས་སུ་མཉམ་ཉིད་ཀྱི་དཔེར་བརྗོད་རྩོམ་སྐབས། ཡི་གེ་ཀློག་མཁན་གྱི་ཀློག་ལུགས་
གཅོད་མཚམས་ལ་བལྟོས་དགོས་ན་གཞུང་དོན་མིང་སྒྲའི་གཅོད་མཚམས་དགོས་མེད་དུ་
ཐལ་ཏེ། དེ་ལྟར་ན། ཆུ་ཁ་རུ་བང་ཆེན་གཅིག་ཐོངས་ཤོག་ལྟ་བུ་ལ། ཆུ་ཁ་རུ་བང་། ཆེན་
གཅིག་ཐོང་ཤོག་ལྟ་བུ་སྟེ། གཞུང་དུ། མཚུངས་པ་སྒྲ་ཡིས་བརྗོད་བྱའི་ཕྱིར། །ཞེས་པ་ལས།
གཅོད་མཚམས་ཡི་གེ་ཀློག་ལུགས་ཕྱིར། མ་གསུངས་པས་རྒྱབ་འགལ་མ་ལགས་སམ།
ཕྱོགས་གཅིག་བུད་མེད་ལ་འཇུག་པའི་སྐབས་སུ། འཁྲིད་བདེ་ཁོ་ན་དོན་དུ་གཉེར་ཞིང་
བརྩོན་པས་བུ་དང་བུ་མོ་ལ་སོགས་པའི་འབྲས་བུ་འབྱིན་ཅིང་། ཞེས་གསལ་བ། ཕྱོགས་
གཅིག་བུད་མེད་ཡིན་པར་ངོས་བཟུང་ན་དཔེ་ཅན་བུད་མེད་དེ་ནི་ཕྱི་པའི་ཡོ་གི། ནང་པའི་
རྣལ་འབྱོར་མ། བཙུན་མ། སྨད་འཚོང་སོགས་དུ་མར་འཇུག་པ་མཁྱེན་གསལ་ལ་འཁྲིག་
ཅེས་པ་ཕྱོགས་གཅིག་ཡིན་པའང་འགལ་ལོ། །འཁྲིག་དང་བགྲོད་ཅེས་པ་བོད་པས་ནི་
གཉིས་ལ་འདོད་དེ། རྩིས་གཞུང་དུ་འང་། འཁྲིག་བགྲོད་མཚེ་མ་ཐབས་ཤེས་དང་། །ལག་
མིག་ཟུང་རྣམས་གཉིས་ཀྱི་མིང་། །ཞེས་བཤད་པས། སྙན་སུམ་ལེགས་སྦྱར་མཁན་པོས་
གྲངས་ཀ་མ་མཁྱེན་པ་མ་ལགས་སམ། དེས་ན་འཁྲིག་བདེ་ཞེས་པ་ཟུང་འཇུག་གི་བདེ་བ་
ཡིན་པ་ལས་ཕྱོགས་གཅིག་ག་ལ་ཡིན། བུ་དང་བུ་མོའི་འབྲས་བུ་འབྱིན་པ་དེ་ཡང་དྭངས་མ་
ཟུང་སྦྱོར་ལ་བརྟེན་ནས་བྱུང་བ་མ་གཏོགས་བུད་མེད་ཕྱོགས་གཅིག་ལ་མི་འབྱུང་བ་ནི་
འཇིག་རྟེན་ན་མིས་ལྟ་ཅི་སྨོས། བ་གླང་གིས་ཀྱང་རྟོགས་མོད། ཕ་གླང་མ་བཏང་ན་བ་མོ་ཁོ་
~ 188



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
ན་ལ་བིའུ་འབྱུང་བ་ནམ་ཡང་མི་སྲིད་དོ། །དཔེ་ཅན་བུད་མེད་ལ་དགོས་ངེས་གྲུབ་མཐའ་
རྣམ་བཞིའི་མཚུངས་ཆོས་འཆད་ཁུངས་སྟོན་རྒྱུ་མེད་པར། མི་དགོས་པའི་འཁྲིག་བདེ་དང་
བུ་དང་བུ་མོའི་འབྲས་འབྱིན་སོགས་གྲོང་ཚིག་སྨར་འདོན་དུ་བཀོད་པ་དེས་ཀ་སྤྱིར་བཏང་
མཉམ་ཉིད་ཀྱི་དཔེར་བརྗོད་ཀྱང་གོ་མ་ཆོད་པ་མ་ཟད། བྱེ་བྲག་ནང་གསེས་སུའང་འགལ་
སྐྱོན་ཤིན་ཏུ་ཆེ་བ་ནི་རང་འགྲེལ་ཡིན་ཁུལ་འདི་རང་ལ་གསལ་བ་ལྟར་མ་ལགས་སམ། དེས་
ན་རང་གི་ངང་ཚུལ་ཀྱང་བག་མེད་པའི་རང་བཞིན་ཉིད་ཀྱི་ཕྱིར། ཞེས་གསལ་བ། འཁྲིག་
བདེ་དོན་གཉེར་བུ་དང་བུ་མོའི་འབྲས་འབྱིན་ལ་རེ་བ་ནི་འཛམ་གླིང་འདིར་རིས་སུ་མ་ཆད་
པའི་ཁྱིམ་པ་སྤྱི་སྲོལ་ལགས་ཏེ། རིས་རུས་ཆོ་འབྲང་གིས་སྲུང་བ་རྣམས་ནི་བུད་མེད་ཡིན་
པར་ཁྱབ་ཀྱང་བག་མེད་ཀྱི་རང་བཞིན་ག་ལ་ཡིན་ཏེ་ཆོས་དང་རིགས་ཀྱིས་སྲུངས་བའི་ཕྱིར་
རོ༑ ༑རང་གིས་ངང་ཚུལ་བག་མེད་སྤྱོད་པ་དངོས་དེ་ལ་ནི་བོད་པས་འཕྱོན་མའམ། སྨད་
འཚོང་སོགས་ཟེར་བས། དེ་རིགས་ལ་དགོངས་པ་ཡིན་ན་ནི་དཔེར་བརྗོད་ལའང་། སྨད་
འཚོང་འདི་དག་གྲུབ་མཐའ་ལ། །ཞུགས་པ་ནང་པའི་དགེ་བཤེས་བཞིན། །ཞེས་སུ་སྒྱུར་
དགོས་ལ་ཐུག་པས་ལེགས་པར་གཟིགས་ཤིག །འདོན་པ་པོས་བཀླགས་ཚུལ་གྱི་གཅོད་
མཚམས་ཡང་འཆོལ་མ་ཡིན་ཞེས་སྦྲེལ་དགོས། ཞེས་གསལ་བ། ཡི་གེ་ཀློག་ཚུལ་དང་
བཀླག་ཚུལ་ཞེས་ཟེར་ཡང་འདས་ཟིན་ལ་བྱ་བྱེད་ཀྱི་སྒྲ་སྦྱར་བ་འདི་འདྲ་སུམ་རྟགས་དང་
འགལ་བ་མ་ཟད། གཅོད་མཚམས་ཀྱང་ཞེས་དགོས་རྒྱུ་ལ་ཡང་ཞེས་པ་ནི་སུམ་རྟགས་དཔེ་
ཁྲིད་ཙམ་ཡང་དགོངས་པར་མ་ཆུད་པའི་རྒྱུགས་སྤྲོད་མ་ལགས་སམ། དེས་ན་སྒྲ་ཁོ་ན་
མཉམ་པ་ཉིད་ལ་དོན་གྱི་ཁྱད་པར་ཤིན་ཏུ་ཐ་དད་པ་དེ་ལྟ་བུ་ཞིག་སྟོན་དགོས་པར་བཞེད་དོ། །
ཞེས་གསལ་བ། སྒྲ་ཁོ་ན་མཉམ་པ་ཉིད་ཡིན་ན། སློབ་དཔོན་དཎྜིས་སྒྲ་སཱ་ལ་ཀཱ་ན་ན་ཞེས་
པ་གཅོད་མཚམས་ཐ་དད་པས་སོ་སོར་ཕྱེ་དགོས་དོན་དེ་གང་ལགས། རྒྱ་སྐད་སཱ་ལ་ཀཱ་ན་
མ ]8)



ད་
པ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ན་དེ་བོད་སྐད་སྤོས་དཀར་ནགས་ཞེས་པ་དང་། དེ་གཅོད་མཚམས་སུ་ཕྱེ་བའི་རྒྱ་སྐད་ཨ་ལ་
ཀ་ཨཱ་ན་ན་དེ་བོད་སྐད་དུ་ལན་བུར་བཅས་པའི་གདོང་ཞེས་ཤིང་དང༌། མི་གཉིས་རང་རང་
སོ་སོ་ཡིན་པ་འདི་མི་གཟིགས་སམ། དོན་གྱི་ཁྱད་པར་ཤིན་ཏུ་ཐ་དད་ཡིན་ན། རྒྱ་སྐད་སོར་
བཞག་གི། སཱ་ལ་ཀཱ་ན་ན་དེ་རྣམས་མཚམས་སྦྱར་བས། སྐྱེད་ཚལ་ཕྲེང་འདི་སྤོས་དཀར་
ནགས་ཀྱིས་མཛེས་ཞེས་དང་། བོད་སྐད་དུ་ཕབ་པའི་དཔེ་ཅན་སྐྱེད་ཚལ་ཕྲེང་། དཔེ་བུ་མོ།
མཚུངས་སྒྲ་བཞིན་དང་། མཚུངས་དོན་མཛེས་ལྡན་ཞེས་པ་རྣམས་མཚམས་སྦྱར་བས། བུ་
མོ་ལན་བུར་བཅས་པས་གདོང་མཛེས་ལྡན། །ཞེས་དོན་དུ་དཔེ་དཔེ་ཅན་གཉིས་ཀའི་ཁྱད་
ཆོས་མཚུངས་དོན་ཡང་སྙིང་མཛེས་པ་མཚུངས་པར་བསྟན་པ་འདི་ལ་དོན་ཐ་དད་པ་ཟེར་
རམ། དེས་ན་གངས་ཅན་པའི་སྙན་སུམ་བརྡ་སྤྲོད་ཀྱི་གཞུང་དང་མི་འདྲ་བ་ཁྱོད་ཆོས་གྲུབ་
པ་གང་ཡོད་ཀྱང་དག་ཐེར་ཁུངས་ལུང་བཀའ་ལན་མ་གནང་ཚེ། སྟོན་ཆེན་དཔོན་སློབ་
རྣམས་ཀྱིས་ངོམས་རྒྱུའི་གཞུང་དེ་རང་ཡང་སྐྱོན་ཅན་ལ་དེར་བརྟེན་བཞེད་རྗེས་སྙེགས་པའི་
ཞལ་རྦད་ཅན་རྣམས་མཁས་པའམ་མགོ་མ་ཚོས་གང་ཡིན་བདག་གིས་ནི་ཞུ་ཅི་ལ་ཚད། མུ་
ཕྲེང་དང་། ངག་རོལ་གཉིས་ཀྱི་རང་འགྲེལ་འདི་འདྲར་བརྟགས་ན་ལེགས་སྦྱར་ཁོ་ནའི་
གསུང་ཤུགས་ཤོགས་རལ་ཙམ་ལས་འགྲེལ་ཚུལ་ནི་གོང་དུ་གསལ་བ་ལྟར་རོ། །
སྤྱི་དོན་གསུམ་པ་མཉམ་ཉིད་ཀྱི་དཔེར་བརྗོད་བོད་ལུགས་ལྟར་ཁུངས་ལུང་ར་སྤྲོད་
པ་ལ་བཞི་སྟེ། གཞུང་དོན་རྩ་བའི་ཚིག་འགྲེལ། དབྱངས་ཅན་དགྱེས་གླུའི་ཚིག་འགྲེལ།
ཆོས་རྗེ་བོད་མཁས་ཀྱི་ཚིག་འགྲེལ། བླུན་པོའི་གཡར་ཁྲལ་དང་བཅས་སོ། །དང་པོ་ནི།
ཤོང་འགྱུར་རྩ་བར། མཚུངས་པ་སྒྲ་ཡིས་བརྗོད་བྱའི་ཕྱིར། །མཉམ་ཉིད་དཔེ་སྟེ་ཇི་ལྟར་ན། །
སྐྱེད་ཚལ་ཕྲེང་འདི་བུ་མོ་གཞིན། །མཛེས་ལྡན་སཱ་ལ་ཀཱ་ན་ན། །ཞེས་གསུངས་པར། ཚིགས་
སུ་བཅད་དེ་བསྟན་ནི། དཔེ་དང་དཔེ་ཅན་ཁྱད་གཞི་མི་མཚུངས་ཀྱང་། །ཁྱད་ཆོས་མཛེས་པ་
（9)



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགསཤིག་སེན་ར་སྤྲོད་དམ་ཨ་རུ་སྡེར་བཏོན།
ལྡན་པ་མཚུངས་པ་ནི། །སཱ་ལ་ཀཱ་ན་ནའི་སྒྲས་བརྗོད་བྱའི་ཕྱིར། །གཉིས་ཀར་མཉམ་པ་ཉིད་
དེ་ཇི་ལྟར་ན། །དཔེ་ཅན་སྐྱེད་མོས་ཚལ་གྱི་ཕྲེང་བ་འདི། །དཔེ་ནི་བུ་མོ་བཞིན་དུ་མཛེས་པ་
ལྡན། །མཚུངས་སྒྲ་བཞིན་ཡིན་མཚུངས་དོན་དཔེ་ཅན་སྐབས། །སཱ་ལ་སྤོས་དཀར་ཤིང་དང་
ཀཱ་ན་ན། །ནགས་ཏེ་སྐྱེད་ཚལ་སྤོས་དཀར་ནགས་ཀྱིས་མཛེས། །སྒྲ་ཡི་གཅོད་མཚམས་
གཅིག་ལ་ས་བཅད་པ། །ཨཱ་ལ་ཀཱ་ནི་ལན་བུར་ཨཱ་ན་ན། །གདོང་པ་ཡིན་ཕྱིར་དཔེའི་སྐབས་
བུ་མོ་ནི། །ལན་བུར་བཅས་པའི་གདོང་པ་མཛེས་ཞེས་བྱ། །མཛེས་ཆོས་གཉིས་ཀར་མཉམ་
པས་མཉམ་ཉིད་དོ། །གཉིས་པ་ནི། རྒྱལ་མཆོག་ལྔ་པ་ཆེན་པོས། སྟོབས་བཅུ་མི་འཇིགས་
བཞི་ཡི་རྩལ་རྣམས་ཀུན། །ཡོངས་སུ་རྫོགས་པའི་ཀུན་མཁྱེན་ཉི་མའི་གཉེན། །མཁར་ཉལ་
གཙོ་བོ་ཐ་གུའི་ལྟོ་ཅན་བཞིན། །ཀུན་ལས་རྣམ་པར་རྒྱལ་བའི་དབང་ཕྱུག་ཐོབ། །ཅེས་
གསུངས་པས། དཔེ་ཅན་གྱི་ཁྱད་གཞི་སངས་རྒྱས་ཤཱཀྱ་ཐུབ་པ་ནི་ཁྱད་ཆོས་དེ་བཞིན་
གཤེགས་པའི་སྟོབས་བཅུ་དང་མི་འཇིགས་པ་བཞིའི་རྩལ་ཡོངས་སུ་རྫོགས་པ་དཔེ་ཅན་ལ་
ཡོད་པའི་མཚུངས་དོན་དང་། དཔེའི་ཁྱད་གཞི་ཁྱབ་འཇུག་ནི་ཁྱད་ཆོས་འཇིག་པ་བཅུ་དང་།
ཞོ་འཐུང་རུས་པའི་འཁོར་ལོ་དམ་བཅའ་བཞི་ལྡན་གྱི་རྩལ་ཡོངས་སུ་རྫོགས་པ་དཔེ་ལ་ཡོད་
པའི་མཚུངས་དོན། མཚུངས་སྒྲ་ནི། བཞིན་ཡིན་ལ། ཀུན་ལས་རྣམ་པར་རྒྱལ་བའི་མིང་
དོན་ནི་གཉིས་ཀར་འཇུག་པས་ན་མིང་དོན་མཉམ་པ་ཉིད་ཀྱི་དཔེར་བརྗོད་དོ། །གསུམ་པ་
ནི༑ ཆོས་རྗེ་བོད་མཁས་པས། རྣམ་འདྲེན་ངག་གི་དབང་ཕྱུག་བུདྡྷའི་ཞབས། །མ་དྲོས་
གདེངས་ཅན་བདག་པོའི་ངོ་མཚར་བཞིན། །ཕུན་ཚོགས་ཀུན་གྱི་བྱེད་པོ་དེ་དབང་ཆུའི། །
རྒྱུན་མཆོག་རྣམ་བཞི་འབེབས་ལ་མཁས་པས་སོ། །ཞེས་གསུངས་པས། དཔེ་ཅན་གྱི་ཁྱད་
གཞི་ངག་དབང་སངས་རྒྱས་རྡོ་རྗེ་དེ་ནི་སྐལ་ལྡན་ལ་སྨིན་གྲོལ་ཕུན་སུམ་ཚོགས་པ་ཀུན་གྱི་
བྱེད་པོ་སྟེ། རྣམ་འདྲེན་དེའི་ཁྱད་ཆོས་ནི་བུམ་དབང་། གསང་དབང་། ཤེར་དབང་། ཚིག་
19 1 མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དབང་གི་རྒྱུན་མཆོག་རྣམ་བཞི་འབེབས་པ་ལ་མཁས་པ་དཔེ་ཅན་ལ་ཡོད་པའི་མཚུངས་
དོན་དང༌། དཔེའི་ཁྱད་གཞི་མ་དྲོས་མཚོ་བདག་ཀླུ་རྒྱལ་དེ་ནི་ཁྱད་ཆོས་གངྒཱ་དང་། སི་
དང་། པཀྵ་དང་། སི་ཏ་སྟེ་ཆུ་ཀླུང་རྣམ་བཞི་འབེབས་པ་ལ་མཁས་པ་དཔེ་ལ་ཡོད་པའི་
མཚུངས་དོན་དང་། མཚུངས་སྒྲ་ནི་བཞིན་ཡིན་ལ། ངོ་མཚར་དང་ལྡན་པའི་མིང་ནི་གཉིས་
ཀར་འཇུག་པས་ན། མིང་དོན་མཉམ་ཉིད་ཀྱི་དཔེར་བརྗོད་དོ། །བཞི་པ་ནི། བླུན་པོ་བདག་
གིས་ཀྱང་གཡར་ཁྲལ་གྱི་དཔེར་བརྗོད་ཅིག་མ་བཀོད་ན་ཁ་ཤོད་དང་ལག་ལེན་མི་མཚུངས་
པའི་སྐྱོན་གྱི་གོ་ཕྱོགས་འབྱུང་བ་དེའི་ཕྱིར་དཔེར་ན། ལྷ་ལྡན་ཚོང་ཁང་སྐྱོང་བའི་གནས་མོ་
འདི། །གསང་ཆེན་རྒྱལ་ཡུམ་རྣལ་འབྱོར་མ་ལྟ་བུ། །དཀར་མར་རིན་ཆེན་གདུ་བུའི་རྒྱན་
དང་ལྡན། །རྣམ་ཀུན་ཁ་ཊཾ་ག་ལ་མཆོག་ཏུ་འཛིན། །ཞེས་པས། དཔེ་ཅན་གྱི་ཁྱད་གཞི་
གནས་མོ་ནི་ཁྱད་ཆོས་དུང་ཀོར་མུ་ཏིག་བྱུ་རུ་སོགས་ཀྱི་རྒྱན་ལྡན་ཏེ་དཔེ་ཅན་ལ་ཡོད་པའི་
མཚུངས་ཆོས་མིང་དོན་དང་། དཔེའི་ཁྱད་གཞི་རྣལ་འབྱོར་མ་ནི་རིན་ཆེན་རུས་རྒྱན་གྱི་གདུ་
བུ་ཐོད་རློན་ཁྲག་འཛག་གི་དོ་ཤལ་རྒྱན་ལྡན་དཔེ་ལ་ཡོད་པའི་མཚུངས་དོན་དང༌། ལྟ་བུ་
མཚུངས་སྒྲ། དཔེ་ཅན་ནི་སྒྲའི་གཅོད་མཚམས་ཀྱིས་ཕྱེ་བས། རྣམ་པ་ཀུན་ཏུ་ཁ་རིས་ངོ་
མདོག་དང་ཊཾ་ག་ལ་མཆོག་ཏུ་འཛིན་པ། དཔེ་རྣལ་འབྱོར་མ་ནི་ཡབ་ཧེ་རུ་ཀའི་ངོ་བོ་ཕྱག་
མཚན་ཁ་ཊཾ་ག་ལ་མཆོག་ཏུ་འཛིན་པ་སྟེ་སྒྲ་དོན་མཉམ་པ་ཉིད་ཀྱི་དཔེར་བརྗོད་དོ། །རྒྱུ་
མཚན་འདི་ལྟ་བུས་སི་བཞེད་སུམ་རྟགས་དང་། ངག་རོལ་དོགས་གཅོད་ཞུས་ཆེན་སི་ཏུ་
པཎ་ཆེན་བླ་མའི་བཞེད་རྗེས་སུ་སྙེག་པོ་རྣམས་ཀྱིས་ཊིཀ་ཆེན་ཞེས་ཆེ་བསྟོད་མཛད་འོས་
པའི་དགོས་དོན་དེ་གང་ལགས་མ་རྟོགས་གཤིས། གོང་འཁོད་དོགས་གཅོད་ཞུ་རྒྱུ་རྣམས་
ཀྱི་བསྐྱར་ལན་ཡང་ཁོ་བོ་ནམ་འཚོའི་བར་ལ་འཕྲལ་མྱུར་དུ་གནང་བར་མཛོད་ཅིག །
འདིར་སྨྲས་པ། དཀར་དྲུང་སྲིན་འབུ་ས་འོག་སྡོད་པ་ལ། །ཚུར་བརྙས་ལེགས་སྦྱར་
བྱ
ན
སྦྱ



ངག་རོལ་ལེའུ་གཉིས་པའི་དཔེ་རྒྱན་བཅུ་བཞི་བཅོ་ལྔ་པའི་དཔེར་བརྗོད་ལ་དྲི་དོགས་ཤིག་སེན་ར་སྤྲོད་དམ་ཨ་རུ་སྡེར་བཏོན།
དཔུང་ངོམས་རྩོད་ཡིག་འབྱོར། །གངས་ཅན་སྐད་བརྡར་མོན་རོང་བབ་ཅོལ་གཏམ། །
ལུགས་དང་འགལ་ཕྱིར་རྩོད་ལན་ཁག་གཉིས་བསྲིངས། །ལན་མེད་བཞིན་གནོང་བསྟན་
རྒྱན་མདོ་ཁམས་ཕྱོགས། །བྱོལ་ཏེ་བགྲང་བྱ་བཅུ་ཕྲག་བརྒལ་མོད་ཀྱང་། །རྣམ་ཀུན་སི་
བཞེད་ཕུལ་ཕྱིན་ཞལ་རྦད་དེས། །ངག་རོལ་ལ་ཡང་སྒྲུབ་བྱེད་ཟུར་ཙམ་བཀོད། །པཎ་ཆེན་
བླ་མའི་བཀའ་རྩོམ་མུ་ཕྲེང་དང་། དོགས་གཅོད་ཞུས་དག་མཛད་པའི་ངག་རོལ་ལ། །དཔུང་
རྒྱབ་བཅོལ་བའི་ཀུན་ཕན་ཉི་སྣང་སོགས། །ཞིབ་བརྟགས་བྱས་ཚེ་བསམ་བཞིན་བཞད་
འཕྱ་འཕེལ། །གངས་ཅན་མཁས་པའི་ཞལ་ལུང་མན་ངག་མཐིལ། །ས་བཅད་ལྷན་ཐབས་
སྦས་དོན་མ་དགོངས་པས། །བཤད་ཁྲིད་དཔེ་བསྡུར་ཟུར་ཟའི་ངག་འགྲོས་ལ། །འགྲེལ་
ཆེན་ཟེར་བ་རྡུལ་ཕྲན་ལྷུན་འདོགས་ཙམ། །བོད་དུ་སྙན་དངགས་ཆུ་འགོ་གངས་ཐུག་དེ། །
ཤོང་དཔང་རིག་ཆོས་ལས་འོངས་བོད་འགྲེལ་ཚོགས། །སུན་ཕྱུངས་གཞུང་དོན་རྒྱབ་འགལ་
བཤད་སྒྲོས་ལ། །ཊིཀ་ཆེན་སྒྲོག་དེ་མཁས་སམ་བླུན་པོ་ཅི། །པཎ་སིའི་བཞེད་རྗེས་སྙེག་
རློམས་ཁེངས་སྨྲ་འགའི། །རྒྱབ་ཆར་ངོམས་རྒྱུའི་གཞུང་ལའང་འདི་ལྟར་ན། །བོད་འགྲེལ་
རྣམས་ལ་བོད་བླུན་རྒན་པོ་ཡི། །རྨོངས་བློའི་ངག་རྒྱུན་སྨྲ་བ་ཅུང་ནུས་སམ། །ངག་རོལ་
དཔེར་བརྗོད་འགལ་འགྲེལ་མི་མཁྱེན་བཞིན། །བླུན་པོའི་ཕྱོགས་བསྟོད་ཊིཀ་ཆེན་མིང་
འདོགས་དང༌། །མུ་ཕྲེང་དཔེར་བརྗོད་ཕྱོགས་ཙམ་མ་མཁྱེན་པར། །བཞེད་རྗེས་སྙེགས་དེ་
མོན་རོང་མཁས་པ་སུ། །བདག་ནི་རང་ལོ་བདུན་ཅུར་ཁ་གཏད་དེས། །ཕྱོགས་མཚོན་སྐྱོན་
ལས་ཡོངས་རྫོགས་མ་བཀོད་ཕྱིར། །སླད་འབྱོན་སྙན་སུམ་རིག་གྲུ་འཛིན་རྣམས་ཀྱིས། །
གོང་གསལ་ངོམས་ཆོས་གསུམ་ལ་དག་ཐེར་མཛོད། །གྲགས་དང་སྡང་སེམས་འཁོན་ལན་
བསླན་ཕྱིར་དང་། །ཕྱོགས་ཞེན་སྒྲོ་སྐུར་གཅམ་བུའི་འཁྱོག་བཤད་སོགས། །སྤངས་པའི་
དངོས་འགལ་ཨ་རུ་སྡེར་བཏོན་འདི། །མོན་རོང་དཔོན་སློབ་དགྱེས་མཆོད་སྤྲིན་དུ་སྤྲོས། །
~ 1 )༢༽



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གངས་ཅན་བློ་གསར་ཤེས་བྱར་འཇུག་པའི་སྒོ། །སུམ་རྟགས་སྒྲ་དོན་སྙན་དངགས་དཔེར་
བརྗོད་ལ། །མཚང་འདོན་མཛུབ་བཙུགས་བྱས་ལ་ཉེས་པའི་ཆ། །མཆིས་ཚེ་གླེན་ལྐུགས་
རྣམས་ལ་མཐོལ་ཞིང་བཤགས། །བོད་མཁས་སྔ་རབས་ཉིན་བྱེད་ཆུ་ལྷའི་ངོགས། །
གཤེགས་རྗེས་ལེགས་བཅད་པད་ཚལ་བརྫི་ནུས་པའི། །འཁྱོག་བཤད་གཉིས་འཐུང་ཤེས་
རབ་གྲིས་བཀུམས་ཁྲག །ཐུན་མཚམས་སྤྲིན་བཞིན་སྙན་སུམ་ནམ་མཁའ་མཛེས། །ཆོས་
རྒྱལ་གོང་མའི་བཀས་བཅད་མཐུན་མི་མཐུན། །རྒྱ་བོད་ལོ་པཎ་གཞུང་དང་འགལ་མི་
འགལ། །ད་སླད་བསམ་ཤེས་ཐུགས་ཀྱི་མེ་ལོང་དུ། །དཀར་དྲུང་པད་རྡོར་རྒད་པོས་བཀོད་
དེ་སོང་། །སརྦ་མངྒ་ལཾ།། །།
~ 194



༼༨)
༄༅། །ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་
ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ་
ཞེས་བྱ་བ་བཞུགས་སོ། །
དཀར་དྲུང་པདྨ་རྡོ་རྗེ།
ན་མོ་གུ་རུ། འཇམ་དབྱངས་དབྱངས་ཅན་ངག་གི་ལྷ། །ཐུ་མི་མི་ཟད་ཐུགས་རྗེའི་
གཏེར། །བརྡ་དག་དག་ལ་མངའ་མཛད་པའི། །བླ་མ་མ་ལུས་ལ་བཏུད་ནས། །ཐུ་མིའི་
དགོངས་རྒྱུན་སྙིང་གསལ་ལ། །འཇུག་འདོད་བློ་གསར་གཞོན་ནུའི་ཆེད། །ཞལ་ལུང་མན་
ངག་གསུང་རྒྱུན་རྣམས། །ལྷན་ཐབས་ཚུལ་དུ་འདིར་བཤད་བྱ། །
གངས་ཅན་སྒྲ་རིག་སུམ་རྟགས་དོན། །བོད་པ་རང་གི་མ་རྟོགས་ན། །ཆོག་ཤེས་དག་
ཡིག་ཚིག་ཕྲད་ལ། །བྱེད་པ་བློ་ཆུང་རྨོངས་པའི་ལུགས། །ཅི་ཕྱིར་ལུང་གི་བསྟན་པའི་དོན། །
འཆད་རྩོད་རྩོམ་ལ་སྨོས་ཅི་དགོས། །མཐའ་མིས་བོད་བརྡ་ཚུར་དྲིས་ན། །རང་སྐད་མི་ཤེས་
སྐྱོན་ལས་ཅི། །ཐ་ན་སུམ་རྟགས་བཤད་ཁྲིད་ཙམ། །འཆད་ཚུལ་དགོས་དོན་མི་ཤེས་ན། །
ལག་ཁྲིད་ཞལ་འཕངས་སྦས་དོན་སོགས། །སྒྲ་དོན་གཏིང་མཐའ་དཔག་པར་དཀའ། །སྔོན་
དུས་ཐུ་མིས་ཀླུ་མགུལ་དུ། །དྲིས་ལན་མཆན་བུ་ཁ་འཐོར་དང་། །ལག་ཁྲིད་མངོན་སུམ་
བཏབ་པ་ལས། །རྣམ་བཤད་བརྩམས་པ་མེད་ཅེས་གྲགས། །འགའ་རེས་ཐུ་མིའི་རྣམ་
195



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཤད་དེ། །ནུབས་པའི་བསྟན་བཅོས་དྲུག་ཁོངས་ཏེ། །དར་མ་ཡན་ལ་ཡོད་འདོད་ཀྱང་། །
སུས་ཀྱང་དཔེ་རྒྱུན་མཐོང་ཐོས་མེད། །སྙིགས་དུས་ཕལ་ཆེར་བྲེས་བདོས་གཡེངས། །
གཞུང་བཤད་དཔེ་ལྟ་བྱེད་ཁུལ་ལས། །མྱོང་ཁྲིད་མན་ངག་ཅན་དཀོན་ཕྱིར། །ལག་ཁྲིད་
སྲོལ་ཀྱང་ཉིན་སྐར་ཙམ། །སྔོན་བྱོན་མཁས་མང་བཞེད་ཕྱོགས་ཀྱི། །སོ་སོའི་བཀའ་སྲོལ་
བསམ་འདས་ཀྱང༌། །རང་ལུགས་པྲ་ཛཱ་བྷ་དྲ་ཡི། །ས་བཅད་ཞལ་རྒྱུན་འདི་ལྟར་རོ། །དེ་ལ་
ཐུན་མོང་ཐུན་མིན་དང་། །མན་ངག་ཁྲིད་བཅས་རིམ་པ་གསུམ། །ཤེས་བརྩོན་ཐ་འབྲིང་
རབ་གསུམ་གྱི། །རྒྱུད་ཚོད་ཁམས་དང་བསྟུན་པ་གནད། །དང་པོ་ཐུན་མོང་ལུང་གི་དོན། །
གཉིས་པ་ཐུན་མིན་སྦྱོར་བའི་དོན། །གསུམ་པ་བླ་མའི་མན་ངག་དོན། །ལག་ལེན་དོན་ཐོག་
དབབ་བྱ་ཡིན། །ཐུན་མོང་དབང་པོ་རྟུལ་པོ་ལ། །དཔེ་ཁྲིད་བསྟན་ཏེ་དམིགས་ལམ་ཕྱེ། །
རྗེས་འཇུག་བཅུ་ལ་བལྟོས་པའི་ཕྲད། །གང་ལ་གང་འཇུག་བསྟན་བྱ་ཡིན། །འཇུག་ཚུལ་ཇི་
བཞིན་ཤེས་པས་ཀྱང་། །སུམ་ཅུའི་དགོས་དོན་ཕྱོགས་ཙམ་ཤེས། །སྒྲ་དོན་དབྱེ་བར་མི་ནུས་
ཀྱང་། །སུམ་རྟགས་ཤེས་པའི་གྲངས་སུ་ཚུད། །ཐུན་མིན་དབང་པོ་འབྲིང་པོ་ལ། །དཔེ་ཁྲིད་
སྤྲོས་ཏེ་བཤད་ཁྲིད་བྱ། །ཚིག་ཕྲད་རྣམ་དབྱེའི་སྦྱོར་བ་ཤེས། །སྒྲ་དོན་འབྱེད་པའི་སྤོབས་པ་
ཐོབ། །དབང་པོ་རབ་དང་ཡང་རབ་ལ། །མན་ངག་གདབ་ལུགས་གཉིས་སུ་གསུངས། །
ལག་ཁྲིད་བརྡར་ཤ་གཅོད་པ་དང་། །དུས་སུ་འདོམས་དང་ལྡོག་པས་དབྱེ། །སུམ་རྟགས་རྩ་
གཞུང་གཅིག་ཡིན་ཀྱང་། །དགོངས་གཞིའི་ཁྱེར་སོ་ཐ་དད་ཕྱིར། །འགྲེལ་བཤད་བསམ་མི་
ཁྱབ་ཡོད་ཀྱང་། །དགག་སྒྲུབ་ཀླན་ཀའི་ཡུལ་མ་ཡིན། །དོན་སྙིང་དཔེར་བརྗོད་སྒྲ་ལོག་ན། །
ཆོས་སྲིད་རྣམ་གཞག་ཀུན་འཕྱུགས་ཏེ། །མཁས་པས་སྨོས་ཅི་རྨོངས་པས་ཀྱང་། །འཕྱ་ཞིང་
སྨད་པའི་གནས་སུ་འགྱུར། །ཕྱིར་རབས་ད་ལྟའི་བློ་གསལ་རྣམས། །གངས་ཅན་ཆོས་སྲིད་
སྲོག་ཤིང་དངོས། །སུམ་རྟགས་བརྡ་སྤྲོད་མཛད་བཞེད་ན། །ཐོག་མར་སྦྱོར་ཀློག་ཁུངས་
༥༥
~ 196༤



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ། །
དག་གཅེས། །དེ་ནས་བོད་ཡུལ་རང་སྐད་ཕལ། །བསྟན་བཅོས་སྐད་དང་འབྱོར་དཀའ་
བས། །བོད་མཁས་དགེ་རྣམ་གསུང་ཇི་བཞིན། །མཐིལ་སྐད་གསར་རྙིང་མཐའ་ཆོད་
དགོས། །དེ་ནས་དབང་སྟོབས་དམན་པས་ཀྱང་། །རྩ་གཞུང་ངག་འཛིན་དཔེ་ཁྲིད་བྱ། །
ཚིག་ལམ་རྒྱུས་ང་བྱང་བ་དང་། །ཚིག་ཕྲད་སྦྱོར་ལ་རང་བྱན་ཚུད། །འབྲིང་དང་རབ་ཀྱིས་རྩ་
གཞུང་དང་། །སྔ་རབས་མཁས་པས་མཛད་པ་ཡི། །ས་བཅད་ལྷན་ཐབས་དཔེ་རྒྱུན་ལྟ། །
གཞུང་འགྲེལ་བཤད་པ་དཔེར་བརྗོད་བཅས། །བཤད་ཁྲིད་གོ་དོན་རྟོགས་ངེས་སྦྱོངས། །
བཤད་ཁྲིད་གཞུང་ལྟར་རྫོགས་ཡང་། །ལག་ཁྲིད་ཐེབས་དང་མ་ཐེབས་ལྟ། སྐྱེས་སྦྱངས་
དབང་པོའི་ཁྱད་པར་ནི། །གནམ་ས་ལྟར་ཡོད་དེ་དུས་ཤེས། །དཔེ་ཚིག་བརྒྱ་འམ་སྟོང་ཙམ་
གྱི༑ ༑མིང་སྒྲ་རྣམ་དབྱེ་སླར་བསྡུ་སོགས། །དྲིས་ལན་འདེབས་ལ་མི་ཐོགས་ན། །ལག་ཁྲིད་
ཐེབས་པའི་རྟགས་སུ་བཤད། །གལ་ཏེ་བརྟན་གཡོའི་དངོས་དངོས་མེད། །སྒྲ་དོན་འབྱེད་
པའི་མཐུ་མེད་ན། །སླར་ཡང་ལག་ཁྲིད་སྨོས་ཅི་དགོས། །ས་བཅད་རྒྱས་བསྡུས་ཞིབ་དཀྲོལ་
བྱ༑ ༑ཡང་རབ་བསྟན་པ་འཛིན་ནུས་ལ། །བཤད་ཁྲིད་ལག་ཁྲིད་ཁུངས་འཁྲོལ་སྟེང་། །
འདོམས་ལྡོག་ཞལ་འཕངས་སྦས་དོན་སོགས། །མན་ངག་ཁ་སྐོང་ལྷག་མེད་གདབ། །དེས་
ནི་གཞུང་དུ་མི་གསལ་བའི། །བོད་སྒྲའི་ཡན་ལག་ཀུན་ཀྱང་རྟོགས། །སྒྲ་འདྲེས་རྣམས་ཀྱང་
དེ་དེ་བཞིན། །སོ་སོར་འབྱེད་ནུས་སྤོབས་པ་ཐོབ། །དེ་ཡང་བླ་མའི་མན་ངག་ལ། །རང་
ལུགས་དཀའ་གནད་གསུམ་དུ་བཞེད། །སུམ་ཅུ་པ་ཡི་དཀའ་གནད་དང་། །རྟགས་ཀྱི་
འཇུག་པའི་དཀའ་གནད་དང་། །ཐུན་མོང་འདྲ་འདྲེས་དཀའ་གནད་དེ། །དབྱེ་བ་གསུམ་དུ་
བསྟན་པ་ཡིན། །སུམ་ཅུ་པ་ཡི་དཀའ་གནད་དེ། །རྣམ་དབྱེ་གསུམ་པ་ཡིན་པར་བཤད། །
ཤེར་བཟང་ལ་སོགས་སྔོན་མཁས་ཀྱིས། །ས་བཅད་ལྔ་རུ་བཀྲལ་བའང་ཡོད། །རྟགས་ཀྱི་
འཇུག་པའི་བཀའ་གནད་དེ། །ཅི་ཕྱིར་འཇུག་གི་ཚིག་རྐང་བཞི། །འདི་ཡི་སྒྲ་དོན་མཐའ་
19



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དཔྱོད་ཚེ། །ཁོ་བོའི་མཐའ་དཔྱོད་ནང་གསལ་ལྟར། །འགྲེལ་ཀུན་ལོགས་སྐད་སོ་སོར་སྨྲ། །
ཐུན་མོང་འདྲ་འདྲེས་དཀའ་གནད་དེ། །སུམ་ཅུ་རྟགས་འཇུག་གཉིས་ཀའི་དུས། །བཤད་
གཞི་འཛོག་ཆེ་ལག་ཁྲིད་ཀྱིས། །དམིགས་བསལ་ཁྲིད་སྲོལ་བདག་སྒྲ་ཡིན། །འདི་དག་
འགྲེལ་པ་ཐམས་ཅད་ལ། །ས་བོན་ཙམ་ལས་མཐའ་ཆོད་མེད། །མྱོང་ཁྲིད་མན་ངག་ཅེས་པ་
དེ༑ ༑མཁས་དང་དམ་པའི་ཐུགས་ལ་གནས། །དཔེར་ན་དབྱུ་གུས་མ་བསྐུལ་རྔ། །རང་སྒྲ་
འབྱིན་པ་མི་སྲིད་ལྟར། །མཁས་ལ་བརྟེན་པའི་བློ་མེད་ན། །ཞལ་ཤེས་ཐོབ་པ་སྲིད་མཐའ་
ཙམ། །སྙིགས་དུས་རྟགས་སུ་སློབ་དཔོན་ལས། །ཁྲོམ་གྱི་དཔེ་ཆ་བསྟེན་བདེའི་ཕྱིར། །སྔོན་
གྱི་ཞལ་ལུང་མྱོང་ཁྲིད་རྣམས། །ཕལ་ཆེར་ཆུ་ལྷའི་ཕང་དུ་སྤྲོ། །མཁས་པའི་མྱོང་ཁྲིད་
གདམས་ངག་དང༌། །རྗེས་ཟློས་ཡང་ནས་ཡང་འགྲེལ་གཉིས། །འདྲ་དང་འདྲ་སྟེ་ནོར་
དོགས་ཡོད། །བརྟག་དཔྱད་སྲང་གིས་ལྕི་ཡང་འབྱེད། །བཤད་ཁྲིད་ཞལ་ལུང་རྟོག་དཔྱད་
ཁྲིད། །རྩ་གཞུང་འགྲེལ་ལ་དབྱེར་མེད་ཀྱང་། །ཐུ་མིའི་འདོམས་ལྡོག་གདམས་ངག་སྐབས། །
གསུང་རྒྱུན་འདྲ་དང་མི་འདྲ་ཡོད། །འདྲ་བ་རྣམས་ནི་བསྐྱར་མི་དགོས། །མི་འདྲ་བ་ནི་འདི་
ལྟ་སྟེ། །དེ་ཡང་གཞུང་དོན་སུམ་ཅུ་པར། །རྗེས་འཇུག་སྦྱོར་བ་མཁས་པ་ན། །ལུང་གི་དོན་
དང་སྦྱོར་བ་དང་། །བླ་མའི་མན་ངག་གསུམ་སྦྱར་ནས། །དོན་གྱི་ཐོག་ཏུ་དབབ་པར་བྱ། །
ཞེས་པར་ཞལ་ལུང་གསུང་རྒྱུན་ནི། །རྗེས་འཇུག་སྦྱོར་བ་ཞེས་པ་དེ། །རྣམ་དབྱེ་བལྟོས་
པའི་ཕྲད་རྣམས་ཏེ། །མཁས་པ་དཔྱིས་ཕྱིན་རང་གིས་ཤེས། །གཞན་ལ་འཕྱུགས་མེད་
འདོམས་ནུས་ཏེ། །ན་ཞེས་ཚེ་སྐབས་དུས་ལ་འཇུག །ལུང་ཞེས་བྱ་བ་སྟོན་པའི་བཀའ། །
དམ་ཆོས་སྟོན་པ་སངས་རྒྱས་ཡིན། །ལེགས་སྦྱར་སྟོན་པ་སརྦ་ཛཱ། །བོད་བརྡའི་སྟོན་པའི་ཐུ་
མི་སྟེ། །དེ་ཡི་བཀའ་ནི་སུམ་རྟགས་ཡིན། །སུམ་རྟགས་དོན་ནི་སྒྲ་སྦྱོར་ཡིན། །སྒྲ་སྦྱོར་
དགོས་དོན་བཀའ་བསྟན་དང་། །མན་ངག་དག་གི་སྡེབ་སྦྱོར་ཡིན། །འགྲེལ་ཆེན་དྲི་མེད་
~ 198



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ། །
འོད་ལས་ཀྱང་། །བོད་ཀྱི་ཡུལ་དུ་ཐེག་པ་གསུམ། །བོད་ཀྱི་སྐད་ཀྱིས་བྲིས་ཏེ་ཞེས། །ལུང་
བསྟན་པ་བཞིན་དོན་ལ་གནས། །སྐབས་དོན་མཐའ་རྟེན་སྦྱོར་ཚུལ་ཏེ། །དཔེ་ཁྲིད་བཤད་
ཁྲིད་ཅེས་སུ་བཞེད། །དང་ཞེས་བྱ་བ་འབྱེད་པའི་སྒྲ། །སྦྱོར་བ་སྒྲ་དོན་དཔེར་བརྗོད་དོ། །
སྐབས་དོན་མངོན་སུམ་འབྲུ་འགྲེལ་ཡིན། །ལག་ལེན་ཁྲིད་ཅེས་ཡོངས་སུ་གྲགས། །དང་ནི་
གོང་བཞིན་འབྱེད་སྒྲ་ཡིན། །མཐར་ཐུག་བླ་མའི་མན་ངག་གི །དཀའ་གནད་རིམ་གསུམ་
ཡོད་ཅེས་སྦྱར། །ན ས་ནི་མཚམས་སྦྱོར་ལྷག་བཅས་ཡིན། །དོན་གྱི་དགོས་པ་ཆོས་ནོར་
འདོད། །ཐར་པའི་ཐོག་ཏུ་དབབ་པར་བྱ། །བསླབ་པའི་རིམ་པ་འདི་ཡིས་ནི། །ཞེས་
སོགས་ཤོ་ལོ་ཀ་ཡི་དོན། །ལོང་མེད་ཤེས་བརྩོན་ཐ་འབྲིང་ལ། །བསྡུས་དོན་དཔེ་ཁྲིད་
བཤད་ཁྲིད་བསྟན། །དེ་ནས་རྒྱས་པའང་མཉན་བྱས་ལ། །ཞེས་པས་ལོང་ཡོད་བརྩོན་ལྡན་
ལ༑ ༑དེའི་སྟེང་ལག་ཁྲིད་རྒྱས་བཤད་ཀྱིས། །བསྟན་གཡོའི་ཆོས་ཀུན་བརྡ་དོན་སྤྱད། །
བསླབ་པ་གང་ལ་དད་པ་ནི། །སྤྱི་ལ་ཁྱབ་པའི་སྒྲ་དོན་ཏེ། །སྒྲ་ཚད་བཟོ་གསོ་ནང་རིག་
སོགས། །འདི་ཕྱིར་རང་གཞན་བདེ་ཐབས་ཀྱི། །གཞུང་དེ་ཁས་ལས་ལེན་པར་གསུངས། །
སློབ་དཔོན་དེ་ཉིད་དུ་འཛིན་ཅིང་། །ཞེས་སོགས་ཚིག་རྐང་དྲུག་གི་དོན། །སྙིང་ནས་སློབ་
དཔོན་ཉིད་ལ་གུས། །བཀའ་དྲིན་ཁྱད་དུ་མི་གསོད་ཅིང་། །བྱ་བ་ངན་ཞེན་སྙོམ་ལས་དང༌། །
སྒྱིད་ལུག་ལེ་ལོ་རྣམ་གསུམ་སྤངས། །གནས་ངན་ལེན་གྱི་གཡེང་བ་དང༌། །ཉིན་མཚན་
གཡེང་བ་རྣམ་གསུམ་སྤངས། །ཟོ་བཟང་མི་གཞི་བཟང་བ་འམ། །དེས་པ་དད་པ་བརྟན་པ་
སྟེ༑ ༑ཡོན་ཏན་དགུ་ལྡན་སློབ་མ་དེས། །སྒྲ་དོན་གཏིང་ཕུགས་མྱུར་རྟོགས་པས། །དེ་ལ་
ཞལ་ཤེས་དཀའ་གནད་གསུམ། །སྐབས་མཚམས་དུས་སུ་འདོམས་ཞེས་གསུངས། །སློབ་
དཔོན་བླ་མར་མི་འཛིན་པའི། །བྱ་བྱེད་རྣམ་གཡེང་ལེ་ལོ་ཅན། །གཤིས་ངན་ཕན་སེམས་
བྲལ་བ་ལ། །འདོམས་པའི་གཅིག་ཤོས་ལྡོག་པར་བསྟན། །དེ་ཡི་དགོས་པ་དགོངས་གཞི་
~199ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ནི༑ ༑སློབ་དཔོན་བླ་མར་མི་འཛིན་ན། །མན་ངག་སློབ་དཔོན་ཐུགས་ལ་གནས། །དགོངས་
པའི་གསང་མཛོད་མ་ལོན་ན། །གཞུང་ལུགས་གཞན་དང་འདི་མི་མཚུངས། །འདི་ནི་སྒྲ་
གཞུང་དཀའ་གནད་ཕྱིར། །མཁས་ལས་བླུན་པོའི་སྤྱོད་ཡུལ་མིན། །མ་གུས་ལེ་ལོ་གཡེང་
ཅན་ལ། །བསྟན་ཀྱང་རྟོགས་པར་བཀའ་བས་ན། །བསྟན་འགྲོར་མི་ཕན་འཆད་ཉན་
གཉིས། །དོན་མེད་ངལ་བའི་ལས་སུ་དགོངས། །རྗེས་ཟློས་གཞུང་འགྲེལ་མང་མོད་ཀྱང་། །
མན་ངག་གནད་སྟོན་ཞལ་ལུང་ཙམ། །དེའི་ཕྱིར་སྣོད་དང་མི་ལྡན་ལ། །དགོངས་གཞིས་
གདམས་གཞུག་སྦ་བའི་ལུགས། །རྒྱུད་སྡེར་ཞེན་ཆགས་ཅན་རྣམས་ལ། །གདམས་གཞུག་
སྦ་ཞེས་གསུངས་དང་མཚུངས། །ཁྱད་པར་ཅི་ཡོད་ཅེས་སྨྲ་ན། །དཔེ་ཁྲིད་བཤད་ཁྲིད་ལག་
ཁྲིད་ལུགས། །འོལ་སྤྱི་ཕྱོགས་རྟོགས་ཡོངས་རྟོགས་ཀྱི། །ཁྱད་པར་དབྱེ་བ་བསམ་མི་ཁྱབ། །
དཔེ་ཁྲིད་འོལ་སྤྱི་ཙམ་པ་དེས། །གཞན་ལ་འཆད་ཚུལ་མི་ཤེས་ཏེ། །རང་མགོ་ཐོན་ཀྱང་
མཆོག་དམ་པ། །རྩ་ཁུངས་ཆོད་པའི་བློ་གདེངས་མེད། །བཤད་ཁྲིད་ཁ་བྲག་ལམ་ཞུགས་
འདྲ། །དཀའ་གནད་སོམ་ཉིའི་སྟེང་ནས་དཔྱོད། །ཁ་བཤད་ལག་ལེན་འབྲེལ་མེད་དེས། །
ནམ་ཕུགས་དགུན་གྱི་ཁུ་བྱུག་འབྱུང་། །ཞལ་ལུང་ལག་ཁྲིད་ཁུངས་ལྡན་ཡང་། །བླ་མའི་
མན་ངག་ཆ་མེད་ན། །དཀའ་གནད་རྣམ་གསུམ་མི་ཤེས་ཕྱིར། །བརྡ་དོན་གཏིང་མཐའ་
འཕྲོད་དུས་མེད། །དེའི་ཕྱིར་བརྡ་སྤྲོད་སློབ་དཔོན་དེ། །འཁོར་འདས་སྣང་སྲིད་སྣོད་བཅུད་
ཀྱི༑ ༑དཔེར་བརྗོད་སྨྲ་འགྲེལ་ཐོགས་མེད་དགོས། །དེ་མེད་བཤད་ཁྲིད་ཞལ་ལུང་ཡང་། །
འདྲ་འདྲའི་ནང་ནས་འཁྲུལ་གཞི་ཆེ། །བཤད་ཁྲིད་དགའ་རེས་རྟག་ཞི་བ། །དྲག་པོ་དབང་
ཕྱུག་ཡིན་པར་འདོད། །ཞལ་ལུང་རྟག་ཏུ་ཞི་བ་དེ། །དྲག་པོར་མི་བཞེད་ཁྱད་པར་ཆེ། །
བཤད་ཁྲིད་ལུགས་ལ་རྣམ་དབྱེ་བརྒྱད། །མིང་ལས་བརྡ་དོན་སྤྲོད་སྲོལ་མེད། །ཞལ་ལུང་
རྣམ་དབྱེའི་ས་བཅད་དུ། །གཏན་ལ་འབེབས་པའི་ཁྱད་པར་ཆེ། །བཤད་ཁྲིད་ཆོས་དངོས་
20]ལ



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ། །
སོང་མ་སོང་། །མིང་ཀུན་རྣམ་དབྱེ་དང་པོར་བཞེད། །ཞལ་ལུང་བླ་དྭགས་མིང་གང་ཡིན། །
རྣམ་དབྱེར་མི་བཞེད་ཁྱད་པར་ཆེ། །བཤད་ཁྲིད་རྣམ་དབྱེ་གཉིས་པ་ནི། །ལས་སྒྲར་འདོད་
པ་ཙམ་ལས་མེད། །ཞལ་ལུང་བྱ་ཡུལ་བྱ་དངོས་སོགས། །ས་བཅད་བཞིར་སྟོན་ཁྱད་པར་
ཆེ༑ ༑བཤད་ཁྲིད་ཚིག་རིག་ཕྱོགས་འདྲ་བར། །དཔགས་པའི་མུན་སྤྲུལ་དཔེར་བརྗོད་དང་། །
ཞལ་ལུང་བརྟག་དཔྱད་འབྲུ་འགྲེལ་གྱིས། །ངེས་རྙེད་དཔེ་འགོད་ཁྱད་པར་ཆེ། །བཤད་
ཁྲིད་བྱེད་སྒྲ་བྱེད་པ་པོར། །འཆད་ཉན་ངོས་འཛིན་མཛད་སྲོལ་དང༌། །ཞལ་ལུང་བྱེད་སྒྲ་
བྱེད་པོའི་སར། །ངོ་སྤྲོད་མཛད་སྲོལ་ཁྱད་པར་ཆེ། །བཤད་ཁྲིད་ལུགས་ལ་བ་མ་དང་། །བོ་
མོ་བདག་སྒྲར་བཞེད་སྲོལ་ཡོད། །ཞལ་ལུང་དངོས་ཤུགས་རྗེས་མཐུན་དུ། །ནང་གསེས་
དབྱེ་བའི་ཁྱད་པར་ཆེ། །བཤད་ཁྲིད་རྩ་གཞུང་ཐར་ཆགས་ཀྱིས། །གཞུང་དོན་ལྷག་མེད་
རྫོགས་འདོད་དང་། །ཞལ་ལུང་ཞལ་ཤེས་མན་ངག་གིས། །དུས་སུ་འདོམས་ལྡོག་ཁྱད་པར་
ཆེ༑ ༑བཤད་ཁྲིད་ཅི་ཕྱིར་འཇུག་གི་གཞུང་། །སྔ་རིམ་རྗེས་ཟློས་ལྟག་ཆོད་དང་། །ཞལ་ལུང་
མིང་བདག་བྱེད་པོ་སོགས། །རྟོག་དཔྱོད་གདེངས་ཁེལ་ཁྱད་པར་ཆེ། །བཤད་ཁྲིད་བྱ་ཡུལ་
བྱ་རྒྱུ་སོགས། །མིང་ལ་ངོས་འཛིན་མཛད་སྲོལ་མེད། །ཞལ་ལུང་ས་བཅད་ལྷན་ཐབས་
ཀྱིས། །སོ་སོར་ངོ་སྤྱོད་ཁྱད་པར་ཆེ། །བཤད་ཁྲིད་གཅོད་བྱེད་འབྱིན་བྱེད་སོགས། །བྱེད་པ་
པོ་རུ་འདོད་པ་དང༌། །ཞལ་ལུང་བེམ་པོའི་བྱེད་ལ་པས། །བྱེད་པོར་མི་བཞེད་ཁྱད་པར་ཆེ། །
བཤད་ཁྲིད་དཔེར་བརྗོད་དོན་འགྲེལ་སྐབས། །རང་འགྲེལ་དཔྱད་བཟོད་མི་འཕེར་དང་། །
ཞལ་ལུང་མིང་ཚིག་དོན་ཁུངས་ནས། །བརྡ་དོན་འགྲེལ་སྲོལ་ཁྱད་པར་ཆེ། །བཤད་ཁྲིད་
ལས་བྱ་ངོས་མི་ཟིན། །སྐབས་མཚམས་གང་ཐོན་བཤད་སྒྲོས་དང༌། །ཞལ་ལུང་གཡོ་རྩོལ་
འདུ་བྱེད་དང༌། །སྔ་མའི་གནས་འགྱུར་ཁྱད་པར་ཆེ། །བཤད་ཁྲིད་བོད་བརྡའི་མཐའ་
གཏུགས་ས། །ལེགས་སྦྱར་གཞུང་དུ་བཞེད་པ་དང༌། །ཞལ་ལུང་བོད་ཡུལ་རང་སྐད་ལས། །
~ 2t}1ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཞན་དྲིང་མི་འཇོག་ཁྱད་པར་ཆེ། །བཤད་ཁྲིད་སྨྲ་བའི་དབང་ཕྱུག་ཀྱང་། །འཕགས་ཡུལ་
མཁས་ལ་བཞེད་པ་དང་། །ཞལ་ལུང་བརྡ་སྐད་ཤེས་བྱའི་ལྷ། །འཇམ་དབྱངས་ཁས་ལེན་
ཁྱད་པར་ཆེ། །འདིས་མཚོན་ཕྲ་རགས་ཇི་སྙེད་ཀྱི། །ཁྱད་པར་དབྱེ་བ་དེ་སྙེད་ཀྱང་། །རྣམ་
དཔྱོད་ཅན་གྱི་སྤྱོད་ཡུལ་ལས། །འདི་རུ་ཡི་གེ་མང་བས་འཇིགས། །འདི་དག་ཁྲིད་ལུགས་
སོ་སོ་ནས། །དོན་སྟོན་ཁྱད་པར་བརྗོད་པ་ལས། །དཔེ་བཤད་ལག་ཁྲིད་མཁན་པོ་ཡི། །
དགོངས་པའི་མཐོ་དམན་བཤད་པ་མེད། །རིན་ཆེན་གསུམ་གྱི་དགོངས་པའི་བཅུད། །རང་
བློར་ཅུང་ཟད་འཁྱིལ་བ་རྣམས། །བརྗེད་པར་ཕངས་ཏེ་དགོངས་རྒྱན་དང་། །སྙིང་གསལ་
གཉིས་སུ་ཕྱོགས་ཙམ་བཀོད། །དེ་ཡང་ཐུ་མིའི་གདམས་ངག་བཅུད། །བླ་མའི་མན་ངག་
ཅེས་པ་ལ། །སྔ་རབས་འདོམས་དང་ལྡོག་པར་བཞེད། །འགའ་རེས་ཞལ་ལུང་སྦས་དོན་
བཞེད། །དུས་ཕྱིས་དཀའ་གནད་ཅེས་སུ་གྲགས། །འདི་ལ་དབྱེ་བ་རིམ་པ་གསུམ། །ཞལ་
ལུང་དཀའ་གནད་དང་པོའི་དོན། །ཞལ་འཕངས་རྣམ་དབྱེ་གསུམ་པར་བཞེད། །འབྲེལ་སྒྲ་
རྣམས་ལ་ས་སྦྱར་བར། །བྱེད་སྒྲ་ཞེས་སུ་གྲགས་པ་སྟེ། །སྐབས་འདིར་བཤད་ཁྲིད་བཞེད་
སྲོལ་དང༌། །ལག་ཁྲིད་ཞལ་འཕངས་སོ་སོར་ཡོད། །སྔ་མས་བྱེད་སྒྲ་ཡོད་དོ་ཅོག །བྱེད་
པོར་བརྡ་སྤྲོད་ཁས་བླངས་ཕྱིར། །གང་ཟག་བྱེད་པོ་ཁོ་ན་ལས། །ཁྱབ་པའི་གཏན་ཚོགས་
གཞན་ཡོད་མིན། །ཕྱི་མས་བྱེད་པོའི་ས་ཞེས་དང་། །རྣམ་དབྱེ་གསུམ་པ་དོན་གཅིག་འདོད། །
འདིའི་ལུགས་ས་བཅད་ལྔའི་དག་པོ། །བྱེད་པ་པོ་རུ་ཤེས་བྱར་སྨྲ། །བཤད་ཁྲིད་གཞུང་དོན་
ཏལ་རྒྱུགས་འཆད། །ལག་ཁྲིད་དེའི་སྟེང་མན་ངག་གིས། །སྒྲོ་འདོགས་གཅོད་ལུགས་སོ་སོ་
ལས། །གཞུང་ཚིག་གཅིག་སྟེ་སྒྲོ་སྐུར་བྲལ། །བཤད་ཁྲིད་ལུགས་ལྟར་བྱེད་སྒྲ་ཀུན། །བྱེད་
པོ་ཡིན་པར་བརྡ་སྤྲད་ན། །བརྡ་དོན་འགྲོལ་དུས་ཚིག་དང་དོན། །འགལ་བ་ལྟག་སྤྲོད་
མངོན་སུམ་གྲུབ། །དཔེར་ན་སྐྱེས་བུའི་ལུས་གཅིག་ལའང་། །ཡན་ལག་ཉིང་ལག་དབང་པོ་
~202ལ



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ།
སོགས། །ཤེས་པའི་ཆ་ཤས་བསམ་འདས་ན། །བྱེད་སྒྲ་འཇུག་ལ་རིས་མེད་ཕྱིར། །བྱེད་པོ་
གང་ཟག་བསམ་འདས་སྐྱོན། །དེ་བཞིན་བྱེད་སྒྲ་ཤིང་མཁན་ཙམ། །མ་ཟད་སྟ་རེ་སྟེ་འུ་
གསོར། །སོག་ལེ་སོགས་ལའང་རིས་མེད་ན། །བེམ་པོའང་བྱེད་པོར་ཐལ་བའི་སྐྱོན། །ཡང་
ན་བྱེད་སྒྲ་བྱེད་པ་པོ། །ཁོ་ནར་ཐོབ་ལས་བེམ་ཤེས་ཀྱི། །བྱེད་པ་རྣམས་ལ་མི་ཐོབ་པར། །ཐལ་
བའི་སྐྱོན་སོགས་ཤིན་ཏུ་མང་། །ཞལ་ལུང་བྱེད་པོ་བྱེད་པ་དང་། །བྱེད་སྒྲ་བྱ་བ་བྱ་གཞི་ཞེས། །
ས་བཅད་རགས་རིམ་ལྔ་རུ་གསུངས། །རྒྱས་པར་འདོད་ན་གཞན་དུ་ཤེས། །བྱེད་པ་པོ་ལ་
ནང་གསེས་གཉིས། །བྱེད་སྒྲ་འཇུག་དང་མི་འཇུག་ཡོད། །སྒྲས་ཟིན་བྱེད་པོ་བདག་བྱེད་པོ། །
སུམ་རྟགས་སོ་སོའི་བསྟན་བྱ་ཉིན། །སྒྲས་ཟིན་བྱེད་པོ་བྱེད་སྒྲའི་དབང་། །བྱེད་སྒྲས་བསྟན་
པའི་བྱེད་པོ་སྟེ། །རྩ་ཁུངས་རྣམ་དབྱེ་གསུམ་པར་བསྡུ། །བདག་བྱེད་པོ་ནི་རང་དབང་ཅན། །
བྱེད་སྒྲར་མི་བལྟོས་བྱེད་པོའི་མིང་། །རྩ་ཁུངས་རྣམ་དབྱེ་དང་པོར་བསྡུ། །དང་པོ་སྒྲས་ཟིན་
བྱེད་པོ་ནི། །ཤེས་པ་ཁོ་ནར་ལྟ་བ་ལས། །ཤེས་ཆར་བཅས་ལའང་མི་བཞེད་ན། །བེམ་པོ་
སོགས་ལ་ལྟ་ཅི་སྨྲོས། །ཆོས་སྲིད་བསྒྲུབ་བྱ་གང་ཡིན་ཀྱང་། །གཡོ་རྩོལ་ལས་ལ་བརྟེན་པ་
དེའི། །གང་ཟག་དངོས་སུ་འདོད་པ་ལས། །བྱད་བྱེད་མི་ལྡན་མིང་ལ་མིན། །ཇི་ལྟར་དབུ་
མ་རྩ་བ་རུ། །བྱེད་པོ་ལས་ལ་བརྟེན་བྱས་ཤིང་། །ལས་ཀྱང་བྱེད་པོ་དེ་ཉིད་ལ། །བརྟེན་ནས་
བྱུང་བ་མ་གཏོགས་པ། །གྲུབ་པའི་རྒྱུ་ནི་མ་མཐོང་གསུངས། །འདི་ཉིད་རྩ་བ་ཡན་ལག་དང་། །
མཆོག་དམན་ཕྱི་ནང་ཁྱད་པར་དང་། །གཙོ་འཁོར་གཡོག་གི་བྱེ་བྲག་ལས། །བྱེད་པ་པོ་
ཞེས་བྱ་བ་དང༌། །བྱེད་པ་ཞེས་བྱའི་རྟེན་བཤད་སྣང་། །རྩ་ཤེའི་རབ་བྱེད་བརྒྱད་པ་རུ། །
བྱེད་པ་པོ་དང་བྱེད་དང་བྱ། །གསུངས་པའི་བྱེད་པར་ཞལ་ལུང་པས། །ཤེས་པའི་ཆ་ཤས་
བྱེད་པ་དང་། །བེམ་པོའི་བྱེད་པ་གཉིས་སུ་བཞེད། །འདི་ཡི་འཁྲུལ་གཞི་མངོན་བརྗོད་དུ། །
ཤེས་པ་སེམས་དང་སེམས་པ་སྙིང་། །ནང་གི་བྱེད་པ་དྲན་པ་ཡིད། །བློ་དང་རིག་པ་ཡིད་
23



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བྱེད་པོ། །ལུས་ཅན་ཀུན་གཞི་སེམས་ཀྱི་མིང་། །གསུངས་པའི་ནང་གི་བྱེད་པོ་འདིར། །ཕྱི་
ནང་ཁྱད་པར་མ་ཕྱེད་པས། །བྱེད་པ་ཞེས་པའི་ཚིག་འདྲ་ཡིས། །མཁས་པ་འགའ་ཡང་ཏིས་
ཏ་འཁོར། །ནང་གི་བྱེད་པ་ཀུན་གཞི་རུ། །བཤད་པའི་ཤུགས་ཀྱིས་བེམ་པོ་དང་། །ཤེས་ཆ་
དག་ལ་ཕྱིའི་བྱེད་པ། །ཞེས་སུ་བཏགས་ཀྱང་རུང་བར་གསུངས། །བྱེད་སྒྲ་ཞེས་པ་འབྲེལ་
སྒྲ་ལ། །རྗེས་འཇུག་ས་ཡིག་ཞུགས་དེའི་མིང་། །འདི་ཉིད་སྣང་སྲིད་ཆོས་ཀུན་ལ། །མི་
འཇུག་ཅེས་པའི་མིང་མེད་ཀྱང་། །དངོས་དོན་འཇུག་ཡུལ་འཇུག་བྱེད་དང་། །འཇུག་དོན་
བསྟན་པས་ཁོང་དུ་ཆུད། །འཇུག་ཡུལ་མདོར་བསྡུས་རྣམ་པ་གསུམ། །གང་ཟག་བྱེད་པ་པོ་
དངོས་དང་། །འཁོར་གཡོག་ཤེས་པའི་ཆ་ཤེས་དང་། །ཤེས་ཆ་དང་འབྲེལ་བེམ་པོར་འཇུག །
འཇུག་བྱེད་སྒྲ་ནི་དྲུག་སྒྲ་དང༌། །བཅུ་པ་ས་ཚོགས་གཞུང་བསྟན་ཡིན། །འཇུག་དོན་ཉེ་
འགྱང་གང་རུང་དུ། །ངེས་པར་བྱ་བར་སྦྱོར་བ་སྟེ། །ལས་དང་འབྲེལ་ན་བྱེད་སྒྲ་ཐོབ། །མ་
འབྲེལ་འབྲེལ་སྒྲར་ཁོ་ཐག་ཆོད། །བྱེད་སྒྲ་གང་ཟག་ལ་སྦྱར་ན། །བྱེད་པོས་བྱས་པའི་བྱ་བ་
སྟེ༑ ༑དཔེར་ན་རྒྱལ་པོས་ཁྲིམས་བཅས་བཞིན། །བྱེད་སྒྲ་ཡན་ལག་ཆ་ཤས་ལ། །སྦྱར་ན་
ཤེས་ཆའི་བྱེད་པ་སྟེ། །དཔེར་ན་མིག་གིས་བལྟས་ལྟ་བུ། །བྱེད་སྒྲ་ཤེས་ཆ་དང་འབྲེལ་བའི། །
དངོས་པོ་རྣམས་ལ་སྦྱར་བ་ན། །བེམ་པོས་བྱས་པའི་བྱ་བ་སྟེ། །དཔེར་ན་སྟ་རེས་བཅད་ལྟ་
བུ༑ ༑དངོས་གསལ་དང་ནི་དོན་ཐོབ་ཀྱི། །ཁྱོད་པར་རབ་ཏུ་ཤེས་པར་བྱ། །རག་གཞན་
འབྱུང་བའི་གཡོ་འགུལ་ལ། །བླུན་པོས་ལས་བྱ་ལྟར་སྨྲ་ཡང་། །བྱེད་པོ་དངོས་ཤུགས་མི་
གསལ་བར། །བྱ་བྱེད་རྩི་བའི་སྲོལ་མེད་དོ། །དེ་ཡང་ལས་བྱེད་བརྟག་པ་ལས། །གལ་ཏེ་
བྱེད་པོར་མ་གྱུར་བ། །ལས་སུ་མ་གྱུར་བྱེད་ན་ནི། །ལས་ལ་རྒྱུ་ནི་མེད་པར་འགྱུར། །བྱེད་པ་
པོ་ཡང་རྒྱུ་མེད་འགྱུར། །རྒྱུ་མེད་ན་ནི་འབྲས་བུ་དང༌། །རྒྱུ་ཡང་འཐད་པར་མི་འགྱུར་རོ། །
དེ་མེད་ན་ནི་བྱ་བ་དང་། །བྱེད་པ་པོ་དང་བྱེད་མི་རིགས། །གསུངས་པ་ལྟ་བུ་མཁྱེན་པར་
2[14



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ།
མཛོད། །འགའ་རེས་གཙོ་ཕལ་དཔེ་ཡིན་ཞེས། །རྒྱལ་པོས་རྟས་རྒྱུགས་ལྟ་བུ་དང་། །དམག་
མིས་གྲིས་བསད་ལྟ་བུ་དང་། །བདག་གིས་སྔགས་ཀྱིས་ཚེ་སྒྲུབ་སོགས། །བྱུང་རྒྱལ་དཔེར་
བརྗོད་སྣ་ཚོགས་བཀོད། །འདི་རིགས་བྱེད་སྒྲ་ལྟ་ཞོག་གི །འབྲེལ་སྒྲའི་ཁུངས་ཀྱང་མ་ཆོད་
དོ༑ ༑དང་པོ་རྒྱལ་པོའི་རྟ་ཞེས་པ། །ནོར་དང་བདག་པོ་འབྲེལ་བའི་སྒྲ། །རྒྱུགས་མཁན་རྟ་
ཡིས་རྒྱུགས་པ་ལས། །རྒྱལ་པོས་རྒྱུགས་པ་ག་ལ་ཡིན། །རྫོབ་རྟགས་བསྟན་པ་མངོན་
གསུམ་གསལ། །གལ་ཏེ་རྒྱལ་པོས་རྟ་ཞོན་ཏེ། །རྒྱུགས་ན་འདི་ཡི་དཔེར་བརྗོད་ལ། །རྒྱལ་
པོས་རྟ་རྒྱུགས་བཏང་ཞེས་དགོས། །བྱེད་པ་པོ་ནི་རྒྱལ་པོར་ངེས། །གཉིས་པ་དམག་མིའི་གྲི་
ཞེས་པ། །རྫས་དང་བདག་པོ་འབྲེལ་བའི་དཔེ། །དམག་མིས་བསད་ན་བྱེད་པོས་བསད། །
གྲི་ཡིས་གསད་ན་བྱེད་པས་བསད། །གལ་ཏེ་བྱེད་པོ་བྱེད་པ་དག །ངེས་པར་ཚོགས་པའི་
ཚིག་དགོས་ན། །དམག་མིའི་གྲི་ཞེས་འབྲེལ་སྒྲ་དང༌། །གྲི་ཡིས་བསད་ཅེས་བྱེད་སྒྲ་སྟེ། །
དངོས་གསལ་དོན་ཐོབ་དབྱེ་ཤེས་དགོས། །གསུམ་པ་བདག་གི་ཚིག་སྒྲུབ་ན། །བྱེད་པོ་
དངོས་གསལ་བརྡ་འཆད་ཡིན། །རིག་སྔགས་ཀྱིས་ནི་ཚེ་བསྒྲུབ་ན། །བྱེད་པ་དངོས་གསལ་
བརྡ་འཆད་ཡིན། །དོན་ཐོབ་ཤུགས་ཀྱིས་གོ་བ་འོ། །ཕྲད་དམ་རྣམ་དབྱེས་མ་ཆོད་ན། །གཙོ་
ཕལ་ཞལ་ལུང་པས་ཀྱང་བཞེད། །དཔེར་ན་སྔོན་དུས་བརྒྱ་བྱིན་གྱིས། །རི་རྐང་རྡོ་རྗེ་བཅག་
ལྟ་བུ། །བོད་ཡིག་སྡེབ་སྦྱོར་མཁས་པའི་ལུགས། །འདི་ལས་ལྡོག་པའི་སྒྲ་སྦྱོར་སྐྱོན། །ཕྲད་
དམ་རྣམ་དབྱེས་མ་ཆོད་པ། །དཔེར་ན་སྔོན་དུས་རི་བོའི་རྐང་། །དབང་པོས་རྡོ་རྗེས་བཅག་
ལྟ་བུ། །བཤད་ཁྲིད་ལུགས་ལ་ངོ་མཚར་འཛིན། །ལག་ཁྲིད་ལུགས་སུ་སྤང་བྱར་བཤད། །
ཅི་ཕྱིར་བྱེད་སྒྲ་འབྲེལ་སྒྲ་གཉིས། །སྒྲ་གདངས་དྲག་ཞན་ནན་ཆེ་ཆུང་། །སྐྱེ་གནས་དབུགས་
ཤུགས་ཁྱད་པར་ཆེ། །དཔེར་ན་གིས་ཀྱིས་གྱིས་ཡིས་དང་། །གི་ཀྱི་གྱི་ཡི་བརྗོད་པའི་སྐབས། །
ནན་དང་སྒྲ་ཤུགས་ཡོད་མེད་དེ། །ང་རོ་གནས་དབྱུང་བཅད་སྒྲར་བརྟག །སྦྱོར་ཀློག་རྫོགས་
ཀ25



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སྒྲ་གང་ཐོན་དེ། །ཚིག་སྡུད་འཁྲུལ་མེད་ཡིན་དེའི་ཕྱིར། །ཐུ་མིས་བསླབ་བཙོན་གང་ཟག་
གིས། །དང་པོར་ང་རོ་སྦྱངས་ཞེས་གསུངས། །སྦྱོར་ཀློག་རྫོགས་མ་ཐག་པའི་སྒྲ། །ཚིག་
སྡུད་ཡིན་པར་མ་གོ་བས། །འདྲི་ཀློག་སྡེབ་སྦྱོར་མ་དག་པའི། །སྐྱོན་རྣམས་འདི་ནས་ཤོར་བ་
མང་། །གཉིས་པ་བདག་བྱེད་པོ་ཞེས་པ། །བྱེད་སྒྲར་མི་བལྟོས་རང་དབང་ཅན། །མིང་དང་
བྱ་ཚིག་བྱེད་ཚིག་དབྱེ། །མཁན་པོའི་སྒྲ་དང་མཐུན་པར་དཔྱད། །འདིས་མཚོན་རྟགས་
འཇུག་དཀའ་གནད་རྣམས། །སྙིང་གསལ་ནང་དུ་གསལ་བར་ཡོད། །ཞལ་ལུང་དཀའ་
གནད་གཉིས་པ་ནི། །སྦས་དོན་ཅི་ཕྱིར་འཇུག་ཅེས་བཞེད། །རྟགས་ཀྱི་འཇུག་པའི་ལག་
ཁྲིད་སྐབས། །བདག་གཞན་དུས་གསུམ་ཞེས་བྱ་བ། །ལས་སུ་གྱུར་པ་གང་ཡིན་ལ། །
དངོས་དང་ཤུགས་ཀྱི་སྦྱོར་བ་ནི། །མདོ་དང་རྒྱས་པར་དབྱེ་བ་ཡི། །བྱ་བ་འབྱུང་ཚུལ་རིམ་པ་
ལས། །བྱེད་པོ་གཞན་དང་དངོས་སུ་ནི། །འབྲེལ་བ་ཉིད་དང་དོན་མཚུངས་དང༌། །རང་
བཞིན་པ་བཅས་གསུམ་རིམ་དཔེར། །དང་པོ་དངོས་སུ་འབྲེལ་བ་ནི། །ཨ་མས་གོས་
བསྐོན་རྟ་ལ་བསྐྱོན། །ཨ་ཕས་ལག་ཏུ་རལ་གྲི་བསྐུར། །རྔོན་པས་ཕུ་ཡི་རྫ་རི་བསྙིལ། །ལྟ་
བུའི་བསྐོན་ལ་བརྡ་སྤྲོད་ན། །སྐོན་མཁན་མ་ལ་སྐོན་བྱེད་ལག །སྐོན་པའི་སྟངས་སྟབས་
འདུ་བྱེད་བདག །བསྐོན་ཡུལ་བུ་ལ་བསྐོན་རྒྱུའི་གོས། །ལུས་ལ་གྱོན་པའི་འདུ་བྱ་ལ། །
གཞན་ཞེས་བྱ་བར་བཞེད་པ་ཡིན། །བསྐྱོན་བསྐུར་བསྙིལ་སོགས་རིགས་འགྲེར་ཤེས། །
གཉིས་པ་ཤུགས་བསྟན་དོན་མཚུངས་ནི། །མགོ་བོ་བསྐོར་ཏེ་ཆང་རྫ་བཅག །སྲོག་ཆགས་
བསད་པ་ལྟ་བུ་སྟེ། །ལས་དང་བྱ་བའི་ནུས་པ་ཡིས། །བྱེད་པོ་ཤུགས་ཀྱིས་གསལ་རྣམས་སོ། །
གསུམ་པ་རང་བཞིན་པ་ལ་གཉིས། །ངེས་བཟུང་མི་འཕེར་གང་ཡིན་དང་། །དུས་གསུམ་
ཕལ་པ་གང་ཡིན་པའོ། །དང་པོ་གོས་གྱོན་རྟ་ལ་ཞོན། །རལ་གྲི་ཁུར་དང་བྲག་རི་ཉིལ། །
མགོ་བོ་འཁོར་ནས་ཆང་རྫ་ཆག །སྲོག་ཆགས་འཆི་བ་ལྟ་བུ་འོ། །གཉིས་པ་དུས་གསུམ་
~206ག



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ། །
ཕལ་པ་ནི། །བདག་གཞན་དབྱེ་བས་མ་ཁྱབ་པའི། །སྒོ་གསུམ་བྱ་བྱེད་རིས་མེད་ཕྱིར། །
ཉལ་བ་དག་ནི་ལངས་པ་དང༌། །ཞུས་པ་དག་ནི་གསུངས་པ་དང་། །ཡེངས་པ་དང་ནི་སྙམ་
པ་སོགས། །དཔེར་བརྗོད་རྟོག་དཔྱོད་དོན་མེད་དོ། །འདི་ལྟར་བདག་གཞན་ངེས་བྱས་ནས། །
གཞུང་དོན་རྩ་ཚིག་དང་པོ་ལ། །ཕོ་ནི་འདས་དང་གཞན་བསྒྲུབ་ཕྱིར། །གསུངས་པའི་སྔོན་
འཇུག་བ་ཡིག་དེ། །འདས་སྒྲར་འཇུག་དང་གཞན་སྒྲར་འཇུག །དབྱེ་བ་གཉིས་ལས་སྔ་མ་
ནི༑ ༑འདས་སྒྲ་དངོས་དང་ཙམ་པོ་བ། །དངོས་ནི་ད་སའི་ཡང་འཇུག་ལ། །སླར་བསྡུའི་སྒྲ་
སྦྱར་གང་ཡིན་ཏེ། །རྟ་ལ་བསྐྱོནད་ཏོ་མགོ་བསྐོརད་ཏོ། །ཕྱོགས་སུ་བསྐྱལད་ཏོ་ལྟ་བུ་དང་། །
རྩམ་པ་བཏགས་སོ་ནོར་བཙོངས་སོ། །གོས་བཀབས་སོ་འབྲུ་བཀྲམས་སོ། །ལྟ་བུར་བྱེད་
པ་པོ་གཞན་དང༌། །དངོས་སུ་འབྲེལ་བའི་སྒྲ་ཞེས་བྱ། །བོད་མཁས་སྔ་མས་འདི་རིགས་ལ། །
སུམ་ཅུ་པ་ཡི་ལག་ཁྲིད་སྐབས། །སླར་བསྡུ་དངོས་སུ་བཞེད་པ་ཡིན། །བྱེད་པ་པོ་དངོས་
གསལ་སྒྲ་མེད་ཀྱང་། །ཤུགས་ཀྱི་གོ་བའི་སྒྲ་མཚུངས་ན། །སླར་བསྡུའི་སྒྲ་དང་མ་འབྲེལ་
རུང་། །འདས་སྒྲ་དག་ལས་འདའ་བ་མེད། །དཔེར་ན་དབང་བསྐུར་ཁྲིམས་སྡོམ་བཅས། །
སོན་བཏབ་བུན་བདས་མཁར་རྔ་བརྡུངས། །ཡོང་གོ་བསྡུས་དང་བང་ཆེན་བརྫངས། །གཡོ་
བཤད་རང་གཞན་བསླུས་ལྟར་རོ། །ཕྱི་མ་གཞན་བསྒྲུབ་ཅེས་བྱ་བ། །ཙམ་པོ་བ་ཡི་སླར་
བསྡུ་དང་། །བྱ་ཡུལ་ལ་བལྟོས་ལས་དག་ལས། །ཙམ་པོ་ངེས་བཟུང་མི་འཕེར་ལ། །སླར་
བསྡུའི་སྒྲ་སྦྱར་གང་ཡིན་ཏེ། །རྟ་ལ་ཞོན་ནོ་མགོ་འཁོར་རོ། །ཕྱོགས་སུ་འཁྱོལ་ལོ་ལྟ་བུ་དང་། །
རྩམ་པ་འཐག་གོ་ནོར་འཚོང་ངོ༌། །གོས་ཁེབས་འགེབ་བོ་འབྲུ་འགྲེམ་མོ། །ལྟ་བུ་བྱེད་པ་པོ་
གཞན་ཉིད། །དངོས་ཤུགས་གསལ་བའི་སྒྲ་མེད་ཕྱིར། །བདག་གཞན་དབྱེ་བའི་ཁུངས་ཀྱང་
མེད། །དེའི་ཕྱིར་ད་དྲག་ཐོབ་པའང་མིན། །དུས་ཀྱི་དབང་དུ་མ་འོངས་གསལ། །བོད་
མཁས་སྔ་མས་འདི་རིགས་ལ། །སླར་བསྡུ་ཕལ་པའམ་ཙམ་པོར་བཞེད། །བྱ་ཡུལ་ལ་
2(}7



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བལྟོས་ལས་ཞེས་པ། །བྱ་གཞིའི་དོན་ལ་བྱེད་པ་པོས། །བྱ་བ་གང་རུང་བྱེད་པའི་ཚེ། །བྱ་
ཡུལ་ངེས་ནས་བྱ་དངོས་དེ། །གཡོ་དང་རྩོལ་བ་གང་རུང་ལ། །བྱ་གཞིའི་དོན་ལ་བྱེད་པ་
པོས། །བྱ་བ་གང་རུང་བྱེད་པའི་ཚེ། །བྱ་ཡུལ་ངེས་ནས་བྱ་དངོས་དེ། །གཡོ་དང་རྩོལ་བ་
གང་རུང་ལ། །བྱེད་པའི་སྟངས་སྟབས་བྱེད་ལས་ཡིན། །ཡུལ་ལ་བསྟོས་པ་བྱ་ལས་སོ། །
དཔེར་ན་བྱ་གཞི་སོ་ནམ་ལ། །བྱ་བའི་ཡུལ་ནི་ས་ཞིང་ཡིན། །བྱེད་པ་པོ་ལ་བལྟོས་པ་ན། །
བྱེད་པོའི་དངོས་པོ་ས་བོན་ཡིན། །བྱེད་པོས་བྱེད་པའི་ལས་སྟངས་ལ། །བྱེད་ལས་ཞེས་སུ་
བཤད་པ་ཡིན། །དཔེར་ན་འདེབས་བྱེད་འདེབས་རྒྱུའི་སོན། །འདེབས་ལུགས་འདེབས་
སྟངས་ཞེས་པ་རྣམས། །ད་ལྟར་བ་ཡི་དུས་ལ་བསྡུ། །བྱ་བའི་ཡུལ་ལ་བལྟོས་པ་ན། །ས་
བོན་བྱ་བའི་དངོས་པོར་འགྱུར། །ཡུལ་གྱི་གཡོ་དང་རྩོལ་བ་ལས། །བརྟེན་ལུགས་སྐྱེ་སྟངས་
ལ་སོགས་ལ། །བྱ་བའི་ལས་ཞེས་བཤད་པ་སྟེ། །དཔེར་ན་གདབ་བྱའམ་གདབ་རྒྱུ་ཞེས། །
མ་འོངས་པ་ཡི་དུས་ལ་བསྡུ། །སྐབས་མཚམས་ག་བའི་སྔོན་འཇུག་ནི། །གཞན་བསྒྲུབ་
བསྟན་ལ་དབྱེར་མེད་དོ། །བྱ་བྱེད་ལས་རྣམས་ཡོངས་ཟིན་མཚམས། །ས་བོན་ས་འོག་ཚུད་
པ་དང༌། །ངེས་པར་འདས་སྒྲ་སྟོན་པ་སྟེ། །བ་ཡི་སྔོན་འཇུག་ངེས་པར་དགོས། །དཔེར་ན་
ཞིང་ལ་སོན་བཏབ་བཞིན། །འདི་ལ་ཡང་འཇུག་ས་ཐོབ་ཀྱང་། །མཆུ་རྩ་ཅན་གྱི་སྡེབ་སྦྱོར་
སྐབས། །བཏབས་བཏབ་སྒྲ་མཚུངས་ཁྱད་མེད་ཕྱིར། །སྒྲ་སྒྱུར་སྔ་མས་བསྡུས་པར་བཤད། །
སྡེབ་སྦྱོར་མིང་དང་འདོད་རྒྱལ་མིང་། །མིང་དུ་གཅིག་ཀྱང་དོན་གྱི་སྐབས། །འགྱུར་དང་མི་
འགྱུར་དབྱེ་ཤེས་བྱ། །འབྲས་བགྲུས་ཆུ་བགྲུངས་གོམ་པ་བགོམས། །རང་དབང་ཅན་ལ་
ངེས་མེད་དོ། །བསྐུལ་བའི་ཚིག་ལ་བས་ཕུལ་སྤངས། །གཞུང་དོན་རྩ་ཚིག་གཉིས་པ་ལ། །
མ་ནིང་གཉིས་ཀ་ད་ལྟར་ཆེད། །ཅེས་གསུངས་སྔོན་འཇུག་ག་ད་གཉིས། །ད་ལྟར་དུས་
བསྡུའི་བྱེད་པོ་དང་
། །བྱེད་པ་བྱེད་ལས་མིང་རྣམས་དང་། །མ་འོངས་དོན་ཆེད་བྱ་ཡུལ་དང་། །
༤208–



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ། །
བྱ་རྒྱུ་བྱ་ལས་བསྐུལ་ཚིག་ལ། །སྐབས་དང་འཚམས་པར་འཇུག་ན་ཡང་། །འདས་སྒྲའི་ཆེད་
དུ་འཇུག་མི་འགྱུར། །འཁྲུལ་གཞི་དངོས་ཅན་དངོས་མེད་དེ། །དངོས་ཅན་དག་གི་བྱ་ཚིག་
ལ༑ ༑གས་འཕུལ་བས་འཕུལ་ཁྱད་མེད་དཔེར། །གཅད་བྱའི་ཆུ་ཤིང་གསད་བྱའི་དགྲ །ག་
ཡིག་སྦྱོར་བ་ཚུལ་མཛེས་ཀྱང་། །གཞན་བསྒྲུབ་བས་འཕུལ་གཞུང་བསྟན་ཕྱིར། །བཅད་
བྱའི་ཆུ་ཤིང་བསད་བྱའི་དགྲ། །བས་འཕུལ་སྦྱོར་ནའང་མི་འགལ་བ། །རྣམ་སྣང་ལོ་ཆེན་
སོགས་ཀྱིས་བཞེད། །དངོས་མེད་བློ་ཡིད་བསམ་པ་ལ། །ག་བའི་འཕུལ་སྤངས་དས་འཕུལ་
དཔེར། །བློ་ཡི་ཐེ་ཚོམ་བསམ་པས་དཔྱོད། །ཡིད་དཔྱོད་ཅན་ནི་རྟོག་སྤྱོད་ཆེ། །རྣམ་དཔྱོད་
ཅན་དེ་མཁས་ལྟར་རོ། །རྩ་གཞུང་སྡོམ་ཚིག་གསུམ་པ་ལ། །མོ་ནི་བདག་ད་མ་འོངས་ཕྱིར། །
ཞེས་པས་སྔོན་འཇུག་མོ་འ་ཡིག །བདག་གཞན་གཉིས་ལས་བདག་ཅེས་པ། །བྱེད་པོ་བྱེད་
པ་བྱེད་ལས་དང་། །མིང་གི་རིགས་ལ་འཇུག་པར་བཤད། །དུས་ཀྱི་དབང་དུ་ད་ལྟར་དང་། །
མ་འོངས་དུས་ལ་ཤས་ཆེར་འཇུག །འདི་ལ་དཔེར་བརྗོད་མི་དགོས་ཏེ། །གོང་དུ་ཞིབ་རྒྱས་
མང་བཤད་ཕྱིར། །དག་ཡིག་མཐོང་བ་ཙམ་གྱིས་རྟོགས། །རྩ་བའི་སྡོམ་ཚིག་བཞི་པ་ལ། །
ཤིན་ཏུ་མོ་ནི་མཉམ་ཕྱིར་རོ། །ཞེས་པས་ཤིན་ཏུ་མོ་མ་ནི། །བདག་གཞན་དངོས་སུ་འབྲེལ་
མ་འབྲེལ། །དུས་གསུམ་བསྐུལ་ཚིག་མིང་སོགས་ལ། །རིས་མེད་འཇུག་སོགས་ཤེར་བཟང་
དང་། །རིན་ཏོག་ལྷན་ཐབས་ཕྱོགས་མཐུན་ཞེས། །ཞལ་ལུང་ལག་ཁྲིད་གསུང་རྒྱུན་རྣམས། །
གོ་བདེར་སྙིང་གསལ་ནང་དུ་བཀོད། །གསུམ་པ་སུམ་རྟགས་ཐུན་མོང་དུ། །དམིགས་
བསལ་བདག་སྒྲའི་དཀའ་གནད་ནི། །དངོས་དང་ཤུགས་བསྟན་རྗེས་མཐུན་ནོ། །དངོས་ནི་
ལྡན་རྫས་གང་རུང་དེ། །རྩ་བདག་ཐོབ་རུང་མི་ཐོབ་རུང་། །རྟ་པ་གཡག་པ་ཇ་ཚྭ་བཞིན། །
དབང་སྒྱུར་རང་དབང་ཡོད་རིགས་སོ། །ཤུགས་བསྟན་ལ་ནི་གཉིས་སུ་དབྱེ། །ལྡན་དང་མི་
ལྡན་སྒྲ་གཉིས་ཏེ། །ལྡན་སྒྲ་ཕྱུག་པོ་འཛོམས་པོ་དང་། །འཆོར་པོ་ཧྲག་པོ་ལ་སོགས་སོ། །མི་
~ 2()9-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ལྡན་དབུལ་པོ་ལག་གཏུགས་པོ། །སྤྲང་པོ་ཞིག་པོ་རྟུལ་པོ་འོ། །རྗེས་མཐུན་མིང་མཐའི་པ་
པོ་གཉིས། །མིང་དང་བྱ་བྱེད་ཚིག་ཏུ་དབྱེ། །པ་མཐའ་དགོན་པ་བཙོང་ཁ་པ། །སྒེར་པ་ཟུར་
པ་ཚངས་པ་འོ། །པོ་མཐའ་དཀར་པོ་འབྱུང་པོ་དང་། །ཉང་པོ་རོང་པོ་ལྟ་བུ་སྟེ། །འདི་ལྟའི་
ན་རོ་ཡོད་མེད་ཀྱི། །པོ་བའི་མཐའ་ཅན་ཇི་ལྟར་ཡང་། །བདག་སྒྲར་མི་བཞེད་མིང་དུ་བསྡུ། །
འཛིན་པ་པོ་ལ་སོགས་ནི་བདག །བྱེད་པ་པོ་དང་མཚུངས་པའི་ཕྱིར། །བྱ་བྱེད་ཚིག་ལ་པོ་
སྦྱར་བས། །གང་ཟག་དག་ཏུ་འགྱུར་བ་སྟེ། །འདི་རྣམས་ཐུ་མིའི་འདོམས་ལྡོག་གི །ཞལ་
ཤེས་གསུང་རྒྱུན་མན་ངག་གོ །ཞར་བྱུང་ཐུ་མིའི་དགོངས་རྒྱན་དུ། །རྗེས་འབྲེལ་ཅན་སྒྲ་
ལྡན་སྒྲ་དང༌། །བ་མ་པོ་མོ་ཆ་ཡ་སོགས། །རྒྱས་བཤད་ཆེ་སྟེ་ཡི་གེས་འཇིགས། །ཞིབ་པར་
མཁས་པའི་ངག་ལས་འོངས། །གསལ་བའི་རྗེས་འབྲེལ་འདི་ལྟ་སྟེ། །སྨྲ་སྒོ་མཚོན་ཆའི་བརྡ་
སྤྲོད་སྐབས། །པ་འམ་ཅན་ནི་བདག་པོ་འོ། །གཞུང་དེར་གསུངས་ཕྱིར་ཅན་དངོས་དང༌། །
ཤུགས་ཀྱིས་ལྡན་ཡང་བདག་སྒྲར་བཞེད། །དཔེར་ན་སེམས་ཅན་ཤེས་པ་ཅན། །ཆོས་ལྡན་
ཡོན་ཏན་ལྡན་ལྟར་ཡང་། །སུམ་རྟགས་བདག་སྒྲ་པུ་ལིངྒ། །པ་དང་པོ་ལས་མི་བཞེད་ཕྱིར། །
ཅན་ལྡན་ཡོད་པའི་དོན་ཙམ་ལས། །དབང་སྒྱུར་མིན་ཕྱིར་བདག་སྒྲ་མིན། །བ་ནི་སྨྲ་སྒོ་
མཚོན་ཆར་ཡང་། །མ་ནིང་དག་ཏུ་ངོས་བཟུང་ན། །མིང་གི་རིགས་དང་བ་ཕྱི་ཝར། །འབོད་
པའི་བྱ་ཚིག་ཁོ་ན་འོ། །ན་རོ་མེད་པའི་བ་མ་དང་། །ན་རོ་ཡོད་པའི་བོ་མོ་ནི། །བྱ་ཚིག་མིང་
དུ་མི་འཐད་པ་ལས། །བདག་སྒྲར་ནམ་ཡང་འདོད་པ་མིན། །མན་ངག་དུམ་བུའི་ཁྲིད་
འགའ་རེར། །ཞལ་ལུང་ཆ་ཡ་ཞེས་གྲགས་པ། །རྗེས་འཇུག་ང་འ་ར་ལ་དང་། །མཐའ་མེད་
རྣམས་ལ་གང་ཐོབ་བཤད། །བོད་ཡིག་སྦྱོར་ཀློག་སྡེབ་ཀྱི་ཚེ། །བརྗོད་པ་སྔ་མར་བ་ཡོད་ན། །
བ་ལས་ཝ་རུ་འབོད་པ་མིན། །དཔེར་ན་བ་ཤ་བ་རུ་ར། །བ་ལུ་བ་དགའ་བ་སོ་བཞིན། །
བརྗོད་པ་ཕྱི་མར་བ་ཡོད་ན། །ཝ་ལས་བ་རུ་འབོད་པ་མིན། །དཔེར་ན་ཤ་བ་རུ་བ་དང་། །ཡུ་
21}



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ། །
བ་དགའ་བ་སེ་བ་བཞིན། །བླུན་པོས་བ་ཕྱེད་ཝ་ཟེར་ཀྱང་། །མཁས་པས་བ་ཕྱི་ཝར་འབོད་
ཟེར། །འདི་ལ་ཝ་ཆེན་མི་དགོས་པ། །ཐུ་མིས་རྟགས་ཀྱི་འཇུག་པ་རུ། །ཝ་ནི་བ་དང་སྦྱར་
བར་བྱ། །གསུངས་པའི་འབྲེལ་མཚུངས་ཡིན་ཞེས་བཞེད། །ང་ཡིག་བ་ཕྱི་ཝར་ཕྲད་ཚེ། །བྱ་
ཚིག་རྣམས་ལ་ཆ་ཡ་མེད། །དཔེར་ན་གང་བ་མཐོང་བ་དང༌། །བྱང་བ་མྱོང་བ་སྤོང་བ་ལ། །
སྣོད་གང་བ་དང་དོན་མཐོང་བ། །ལམ་བྱང་བ་དང་གོ་མྱོང་བ། །སྡིག་སྤོང་བ་སོགས་ཀུན་
ལ་འགྲེ། །ང་ཡི་མིང་མཐའ་པ་ཡང་ཡིན། །མིང་གི་རིག་ལ་ཆ་ཡ་མེད། །དཔེར་ན་རྐང་པ་
ངང་པ་དང་། །ནང་པ་ཁང་པ་རོང་པ་ལ། ཤ་རྐང་པ་དང་རྟ་ངང་པ། །གཉའ་ནང་པ་དང་ལྷ་
ཁང་པ། །ཉག་རོང་པ་སོགས་མིང་ཀུན་འགྲེལ། །འ་ཡིག་བ་ཕྱི་ཝར་ཕྲད་ཚེ། །བྱ་ཚིག་
རྣམས་ལ་ཆ་ཡ་མེད། །དཔེར་ན་དགའ་བ་མཛའ་བ་དང་། །མངའ་བ་དཀའ་བ་འདའ་བ་ལ། །
སེམས་དགའ་བ་དང་བློ་མཛའ་བ། །མཁྱེན་མངའ་བ་དང་གོ་དཀའ་བ། །དུས་འདའ་བ་
སོགས་ཀུན་ལ་འགྲེ། །འ་ཡི་མིང་མཐའ་པ་ཡང་ཡིན། །མིང་གི་རིགས་ལ་ཆ་ཡ་ཡོད། །
དཔེར་ན་མདའ་པ་བཟའ་པ་ལ། །མེ་མདའ་བ་དང་ཡུལ་ཟ་བ། །ལྟ་བུ་འགའ་ལས་ཁྱབ་ཆེ་
མིན། །ར་ཡིག་བ་ཕྱི་ཝར་ཕྲད་ཚེ། །བྱ་ཚིག་རྣམས་ལ་ཆ་ཡ་མེད། །དཔེར་ན་སྐོར་བ་དར་བ་
དང་། །ཚར་བ་འདོར་བ་བཞར་བ་ལ། །གནས་བསྐོར་བ་དང་ཆོས་དར་བ། །ལས་ཚར་བ་
དང་ཁྱིམ་འདོར་བ། །སྐྲ་བཞར་བ་སོགས་ཀུན་ལ་འགྲེ། །ར་ཡི་མིང་མཐའ་པ་ཡང་ཡིན། །
མིང་གི་རིགས་ལ་ཆ་ཡ་ཡོད། །དཔེར་ན་གར་པ་གསར་པ་དང་། །ཤར་པ་ངོར་པ་ཟུར་པ་ལ། །
གླུ་གར་བ་དང་གནས་གསར་བ། །བདེ་ཤར་བ་དང་ས་ངོར་བ། །སྟ་ཟུར་བ་སོགས་ཀུན་ལ་
འགྲེ། །ད་དྲག་ཐོབ་ཐང་བསྟུན་ཤེས་དགོས། །ལ་ཡིག་བ་ཕྱི་ཝར་ཕྲད་ཚེ། །བྱ་ཚིག་རྣམས་
ལ་ཆ་ཡ་མེད། །དཔེར་ན་ངལ་བ་ཉལ་བ་དང་། །ཉིལ་བ་བུལ་བ་བསྐོལ་བ་ལ། །ལུས་ངལ་
བ་དང་གཉིས་ཉལ་བ། །བྲ་ཉིལ་བ་དང་ལས་བུལ་བ། །ཆུ་བསྐོལ་བ་སོགས་ཀུན་ལ་འགྲེ། །
༤ 21 1



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ལ་ཡི་མིང་མཐའ་པ་ཡང་ཡིན། །མིང་གི་རིགས་ལ་ཆ་ཡ་མེད། །དཔེར་ན་འགྲེལ་པ་སྤྲུལ་པ་
དང༌། །ཚལ་པ་མཆིལ་པ་ཟིལ་པ་ལ། །བཤད་འགྲེལ་པ་དང་ལྷའི་སྤྲུལ་པ། །ཞང་ཚལ་པ་
དང་བྱིའུ་མཆིལ་པ། །ཆུའི་ཟིལ་པ་སོགས་ཀུན་ལ་འགྲེ། །ད་དྲག་ཐོབ་མིན་དབྱེ་ཤེས་བྱ། །
མཐའ་མེད་བ་ཕྱི་ཝར་ཕྲད་ཚེ། །བྱ་ཚིག་རྣམས་ལ་ཆ་ཡ་མེད། །དཔེར་ན་གོ་བ་ཞི་བ་དང་། །
བཟི་བ་ཞུ་བ་འགྲོ་བ་ལ། །དོན་གོ་བ་དང་ནད་ཞི་བ། །ར་བཟི་བ་དང་ཆོས་ཞུ་བ། །ཕྱིར་
འགྲོ་བ་སོགས་ཀུན་ལ་འགྲེ། །མཐའ་མེད་མིང་མཐའ་པ་ཡང་ཡིན། །མིང་གི་རིགས་ལ་ཆ་
ཡ་མེད། །དཔེར་ན་བརྒྱ་པ་ཀ་པ་དང་། །ཅོ་པ་སྤོ་པ་ཁེ་པ་ལ། །སྒྲ་བརྒྱ་བ་དང་འབུམ་ཀ་པ། །
རྟ་ཅོ་པ་དང་ཁམས་སྤོ་པ། །ཚོང་ཁེ་པ་སོགས་ཀུན་ལ་འགྲེ། །སྲོང་བཙན་སྐུ་དུས་སམྦྷོ་ཊས། །
ཕོ་བྲང་སྐུ་མཁར་མ་རུའི་ནང་། །ནཱ་ག་ར་ཡིག་གཟབ་མར་བསྒྱུར། །ཝར་ཏུ་ལ་ཡིག་ཤུར་
མར་བསྒྱུར། །དེ་ལའང་གཟབ་ཆེན་གཟབ་ཆུང་དང་། །ཤུར་མ་རྒྱུགས་ཡིག་ལ་སོགས་
བཀོད། །དཀྱིལ་འཁོར་བདག་པོ་མིའི་ཚུལ་བསྟན། །བྱང་སེམས་ལོ་པཎ་རྒྱ་མཚོ་ཡིས། །
གསུང་རྟེན་ཡི་གེའི་དཔང་ཞེང་སོགས། །ཐིག་སྒྲོམ་དག་ཏུ་གཏན་ཕབ་ཚེ། །ལི་ལུགས་ལྡན་
ལུགས་ལ་སོགས་པའི། །བྲིས་རྒྱུན་རྣམ་དག་སྲོལ་གཏོད་མཛད། །བསྟན་འགྲོར་གཅེས་ན་
གཡའ་སེལ་སོགས། །བསྟན་བཅོས་རྣམས་དག་གཟིགས་ན་མཁྱེན། །དབུ་ཆེན་ག་ཡིག་ར་
མགོ་ལ། །ཡ་བཏགས་སྦྱར་བའི་རྒྱ་དང་རྒྱུ། །དབུ་ཆུང་ལ་ནི་ད་ཡ་བཏགས། །རྒྱུ་དང་རྒྱུ་
ཡིས་འཐུས་པར་མཛད། །དབུ་ཆུང་པ་ཡིག་ས་མགོ་དེ། །དབུ་ཆུང་ཡ་ཡིག་ཤ་ལག་ཅན། །
དབུ་ཆེན་ཙ་ཡིག་ར་སའི་མགོ །དབུ་ཆུང་ཅ་ཡི་གཡས་ཕྱོགས་སྦྱར། །དམིགས་བསལ་ཟེ་
སྲོག་སྦྱར་མི་དགོས། །དབུ་ཆུང་ད་ལོག་ཌ་ཡིས་འཐུས། །དབུ་ཆེན་ཛ་ཡིག་ར་མགོ་ཅན། །
དབུ་ཆུང་ཇ་ཡིག་ས་མགོར་སྒྱུར། །དབུ་ཅན་ཇ་ལ་ས་མགོ་སྤང་། །དབུ་ཆུང་ཛ་ལ་ར་མགོ་
སྤང་། །དིང་སང་འགའ་རེས་དབུ་ཆུང་གི །ཛ་ལ་ར་མགོ་སྦྱོར་མཐོང་ཡང་། །རབ་བྱུང་བཅུ་
༤ 12



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ།
བཞི་ཕན་ཆད་ཀྱི། །གསུང་རབ་ཡིག་རྙིང་ཀུན་ལ་མེད། །ད་ལམ་ད་ལྟར་ཚེག་མེད་དང་། །
བཀའ་དང་བསྟན་བཅོས་གཞི་ཤོག་ཆུང་། །ཡིག་འབྲུ་གུ་དོག་ཚིག་སྡུད་སོགས། །རྒྱལ་
བསྟན་སྤེལ་བའི་གཅིག་ཤོས་ཀྱི། །རྟེན་འབྲེལ་ལོག་པར་ཤེས་པར་བྱ། །རྒྱལ་མཚན་བཤད་
ན་བཤགས་མདོ་ལས། །གཞི་ཤོག་ཆེ་ལ་ཡི་གེ་ཡངས། །བསྟན་པ་སྤེལ་དང་བསོད་ནམས་
མཉམ། །གསུངས་པ་མ་ཟད་མདོ་སྡེ་ལས། །ལྔ་བརྒྱ་ཐ་མར་གྱུར་པ་ན། །ང་ནི་ཡི་གེས་
གཟུགས་སུ་གནས། །ང་ཡིན་སྙམ་དུ་ཡིད་བྱོས་ལ། །དེའི་ཚེ་དེ་ལ་ཡིད་གུས་གྱིས། །
གསུངས་བཞིན་སངས་རྒྱས་དངོས་མཇལ་ཡང་། །གསུང་རབ་རྣམས་སུ་གང་གསུངས་
ལས། །ལྷག་པའི་ཟུར་པ་མེད་དེའི་ཕྱིར། །རས་གཅོད་གཟུ་ལུམ་ལྟ་ཅི་སྨོས། །ཐ་ན་ཚེག་
ཤད་ཚུན་ཆོད་ཀྱང་། །ཡིག་རྙིང་ལུགས་ལས་འདའ་གྱུར་ན། །ཐུབ་པའི་བསྟན་པ་བྱང་
ཕྱོགས་ནས། །བྱང་ཕྱོགས་དར་བའི་སྔ་ལྟས་སོ། །བོད་རང་ཁམས་སོགས་སུ་ཡིན་ཀྱང་། །
ཐོག་མར་སྦྱོར་ཀློག་དཀྲུག་སྡེབ་མཐར། །མ་ཕྱིན་དོན་གྱི་ཀློག་ཤེས་མིན། །དབྱེ་བ་སྤྱི་དང་
བྱེ་བྲག་ཡོད། །དཔེར་ན་རྗོད་ཚིག་ཀ་ཞེས་པར། །ཡི་གེའི་ཀ་དང་ངལ་བའི་དཀའ། །རྒྱལ་
བའི་བཀའ་དང་གར་བའི་བསྐ། །ཞིང་ཆུའི་རྐ་ལ་སོགས་པ་སྟེ།།ཀ་ཡི་སྒྲ་ལ་མཚུངས་མོད་
ཀྱང་། །བརྗོད་བྱ་དོན་ཁྱད་སོ་སོར་ཡོད། །དེ་བཞིན་ཀུན་ཞེས་བྱ་བར་ཡང་། །ཀུ་ཅོའི་ཀུ་
དང་རྒྱལ་བའི་སྐུ། །དྲི་ངན་དཀུ་དང་བྱུག་པ་བཀུ། །ནོར་རྫས་རྐུ་སོགས་སྒྲ་མཚུངས་མང་། །
དེ་དག་གསལ་བྱེད་སྔ་བར་གྱི། །མཁས་པས་བརྩམས་པའི་དག་ཡིག་ཡིན། །དག་ཡིག་
གཞིར་བཞག་འདྲི་བ་ལས། །མཁན་འདོར་རང་བཟོ་བསྟན་པའི་སེལ། །བོད་ཀྱི་སྐད་བརྡ་
འདི་ལ་ནི། །བྱེཨ་བྲག་ཤིང་གཅོད་པ་ལྟ་བུར། །ཀློག་སྡེབ་ཁྱད་ཀྱིས་བྱེད་ཚིག་དང་། །བྱེད་
པོ་གཉིས་ཀ་གསལ་བ་ཡོད། །ཤིང་ནི་ཡར་བཅད་ངལ་བསོས་ཏེ། །གཅོད་པ་མར་བཅད་
ཤིང་གཅོད་པ། །གཅོད་པའི་ལས་སྒྲ་གོ་བ་སྟེ། །བྱེད་ཚིག་ཡིན་གྱི་བྱེད་པོ་མིན། །ངལ་
ལ 213ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བསོས་མ་བཅད་ཤིང་གཅོད་པ། །གང་ཟག་ལས་བྱེད་སྟོན་པ་སྟེ། །བྱེད་པོ་དངོས་ཡིན་བྱེད་
ཚིག་མིན། །འདིས་མཚོན་བྱེ་བྲག་བསམ་མི་ཁྱབ། །སྒྲ་དོན་གཏིང་མཐའ་ཆོད་པ་དགོས། །
གཞན་ཡང་མིང་གི་མངོན་བརྗོད་དུ། །མྱུར་མགྱོགས་བང་མི་ངེས་གསལ་མིང་། །བྱ་ཡང་མ་
ཡིན་རྟ་མ་ཡིན། །ཞེས་པའི་བརྡ་མིང་བྱ་མ་རྟ། །སུམ་རྟགས་ཕྱོགས་ཙམ་མི་ཤེས་པས། །མ་
ཡིག་དགག་སྒྲ་ཡིན་མ་ཤེས། །བླུན་རྟགས་ཚིག་སྡུད་ཡིན་ཁུལ་གྱིས། །བྱ་རྟ་འདི་བདུན་
ཞེས་འདྲི་བ། །མི་ལས་བྱ་དང་རྟ་མེད་པར། །ཚིག་སྡུད་ཐལ་ཆེའི་གོ་ལོག་ཡིན། །མངོན་
བརྗོད་མིང་རྣམས་དང་པོ་ནས། །མིང་ལས་ཚིག་ཏུ་བསྒྲུབས་ཟིན་པའི། །མིང་ཡིན་ཕྱིར་ན་
ཐམས་ཅད་ཀྱིས། །དེ་དོན་གཞིར་བཞག་འདྲི་བ་ལས། །ཚིག་བསྡུའི་མཁས་ཁྱད་བྱ་མི་རུང་། །
གཞན་ཡང་གོ་བ་ཉིས་འགྲོའི་སྒྲ། །ཡུལ་འདི་ཀུན་གྱི་དགའ་མ་ཡིན། །དཔེ་ཆ་དེ་ནི་པར་མ་
ཡིན། །འདི་ཉིད་མི་ཡི་ཐ་མ་ཡིན། །སེམས་ཅན་འདི་ནི་ར་མ་ཡིན། །ཞེས་སོགས་ཡིན་དང་
མ་ཡིན་པ། །ངེས་པ་མེད་པ་ནི་འདི་ལྟ་དང་། །དེ་བཞིན་སྲིན་པོས་མི་ཟ་ཞིང་། །ཤར་གྱི་
ལམ་ལ་མི་འགྲོ་སྟེ། །འཁྲུག་ཤོར་བ་ཡི་བར་མི་བྱེད། །གཏམ་སྙན་རྣ་བར་ཉན་མི་ཡོང་། །
ལྟ་བུ་ཟ་དང་མི་ཟ་སོགས། །འཆད་རྩོད་རྩོམ་ལ་སྐྱོན་ཡིན་པས། །ཕྱི་རབས་རྣམས་ཀྱི་
ཐུགས་ལ་སྟིམས། །གཞན་ཡང་དག་ཡིག་ཅེས་བྱ་བ། །ངེས་པའི་གཏན་ཚིགས་ཡིན་དགོས་
ཀྱང་། །དཔང་སྟོན་ལོ་ཆེན་ཡན་ཆད་ནི། །སྐྱེ་རྒུ་འཕུར་རྒུ་འཛུལ་རྒྱུ་དང་། །འདོད་རྒུ་མཁོ་
ཆུ་ཞིམ་ཆུ་སོགས། །གྲངས་ཀྱི་དགུ་ནི་མ་ཡིན་ཞེས། །ར་རྒྱུ་ཁོ་ནར་བཞེད་པ་ཡོད། །བྱམས་
གླིང་པ་ཡི་སྨྲ་རྒྱན་དུ། །ཕྱང་མོ་ཉུག་གི་གསུང་དང་བཅས། །གྲངས་དགུ་མིན་པར་མ་ངེས་
ཤིང་། །མཁོ་འོ་ཅོག་ལ་མཁོ་དགུ་བཞིན། །སྐྱོན་དུ་མི་བཟུང་ཞེས་གསུངས་པའི། །རྗེས་
འབྲངས་སྨྲ་རྒྱན་ངག་སྒྲོན་ནས། །དག་ཡིག་ཀུན་བཏུད་ཡན་ཆད་དུ། །ཡོངས་བསྡོམས་བསྡུ་
མིང་ར་རྒུ་སྤངས། །གྲངས་དགུར་འཁྲུལ་གཞིའི་ད་དགུ་བཅུག །འདི་ཉིད་དངོས་འགལ་མ་
མ214



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ།
ཡིན་ན། །ར་མགོ་སྦྱར་བའི་སྐྱེ་རྒུ་ནི། །རྒན་གཞོན་ཕོ་མོར་མ་ཕྱེ་བའི། །མིར་གྱུར་སྐྱེས་ཚད་
བརྡ་རྙིང་མིང་། །དས་འཕུལ་སྦྱར་བའི་སྐྱེ་དགུ་ནི། །སྐྱེ་བ་དགུ་འམ་སྐྱེ་བོ་དགུ །མ་ངེས་
གྲངས་ལའང་གོ་ཕྱོགས་གཉིས། །དང་པོ་ལྟར་ན་སྐྱེ་བ་དགུ །མངོན་སུམ་གྲངས་དགུར་
གསལ་བཞིན་དུ། །མང་ཚིག་ཡིན་ཁུངས་ཅི་ལ་ཟེར། །གཉིས་པ་སྐྱེ་དགུའི་སྐྱེ་བོ་དགུ། །སྐྱེ་
བོ་ཕོ་མོ་དགུ་དེ་སུ། །རྫོབ་རྟགས་དངོས་མདོག་འདི་ག་རང་། །ཡིག་ཆ་འགའ་རེར་འདོད་
གཟུགས་སུ། །སྐྱེ་བ་དགུ་བླངས་བཤད་སྒྲོས་འབྱུང་། །དེ་འདྲ་མངོན་ཤེས་འཆད་ལུགས་
ལས། །ཡི་གེའི་དག་སྡེབ་འཆད་ལུགས་མིན། །འོ་ན་སྔོན་བསྒྱུར་ཡིག་རྙིང་ལ། །ར་རྒུ་ཡོང་
དོན་གང་ཡིན་སྨོས། །སྔོན་བྱོན་ལོ་པཎ་འཁྲུལ་ཏམ་ཅི། །འདྲ་འོ་འདྲ་འོ་ནོར་ར་རེ། །མཁོ་
འོ་ཅོག་དང་མཁོ་རྒུ་ནི། །མིང་དུ་ཐ་དད་དོན་གཅིག་ཉིད། །ཡོད་དོ་ཅོག་དང་མཆིས་སོ་ཅོག །
མཐའ་དག་ཅེས་སྦྱར་མཚུངས་མོད་ཀྱང་། །མཁོ་དགུ་གྲངས་བཅད་མཁོ་བྱེད་དགུ། །ནམ་
ཡང་མཚུངས་པའི་གོ་སྐབས་མེད། །མཁས་བླུན་སུས་ཀྱང་གྲངས་དགུ་ལ། །དས་འཕུལ་
སྦྱོར་སྲོལ་ཡོངས་གྲགས་སོ། །དེ་བཞིན་འཕུར་རྒུ་འཛུལ་རྒུ་ཡང་། །འཕུལ་མཁན་འཛུལ་
མཁན་དགུ་མ་ཡིན། །གནམ་ལ་འཕུར་ཚད་ཅེས་པ་དང་། །ས་ལ་འཛུལ་ཚད་བརྡ་རྙིང་མིང་། །
འདོད་རྒུ་མཁོ་རྒུ་ཞིམ་རྒུ་ཡང་། །འདོད་པར་ཡོད་ཚད་ཅེས་པ་དང༌། །སོ་སོར་མཁོ་ཚད་
ཞིམ་ཚད་ལས། །འདོད་པ་དགུ་དང་མཁོ་བྱེད་དགུ །ཞིམ་པ་དགུ་རུ་མ་འཁྲུལ་བར། །སྔོན་
གྱི་བརྡ་རྙིང་ར་རྒུ་རྣམས། །ད་དགུར་བཅུས་ན་གྲངས་དགུར་འཁྲུལ། །ལྷ་ཀླུ་ཆེ་རྒུ་གཉན་རྒུ་
ཡང་། །དགུ་ཞེས་བྲིས་ན་གྲངས་བཅད་ཐལ། །ཆེ་ཚད་གཉན་ཚད་ཅེས་བྱ་འོ། །མཛའ་
མཐུན་ཡིད་མཐུན་ཐུན་མོང་དང་། །བཟང་ངན་འདུས་ཚོགས་ཐུན་མོང་གཉིས། །སོ་སོ་ཡིན་
ཀྱང་དག་ཡིག་འགར། །ཐུན་མོང་ཕྲེང་སོགས་གང་ཡང་རུང་། །བཤད་ཀྱང་ནང་རྒྱུད་གསང་
བ་ལས། །བླ་མ་ལ་ནི་ཡིད་ཤེས་འཕྲེང་། །གསོལ་བ་དྲག་ཏུ་བཏབ་པ་ཡིས། །བླ་མས་
21 5



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བདག་ལ་ཐུགས་འཕྲེང་ནས། །བརྩེ་བ་ཆེན་པོས་བྱིན་གྱིས་རློབས། །གསུངས་ཕྱིར་སྔོན་
འཇུག་འ་ཐོབ་ཀྱང་། །ལམ་ཕྲེང་སྔགས་ཕྲེང་བར་དོའི་ཕྲེང་། །མིང་ལ་འས་འཕུལ་མི་ཐོབ་
ཀྱང༌། །ཐུན་མོང་ཕྲེང་སོགས་གང་ཡང་རུང་། །ཞེས་པའི་རུང་རུང་མིང་པོ་ཚོར། །ཞིབ་པར་
བརྟགས་ན་མི་རུང་བ། །འདི་དང་འདི་འདྲ་ཇི་སྙེད་སྣང་། །ཕྱི་རབས་རྣམས་ཀྱི་ཐུགས་ལ་
ཆོངས། །བསྟན་ལ་གད་བདར་མཛད་དུ་གསོལ། །དིང་སང་སུམ་རྟགས་བཤད་ཁྲིད་
སྐབས། །མཁས་བླུན་མང་པོ་རྗེས་ཟློས་སུ། །བོད་སྐད་བརྡ་དོན་མི་འཕྲོད་པར། །བོད་བརྡ་
སྤྱོད་ཁུལ་དཔེར་བརྗོད་འགའི། །བརྡ་དོན་ལོག་པ་རང་སེམས་ཀྱིས། །མ་བཟོད་ཐུ་མིའི་
དགོངས་རྒྱན་དང་། །དཀའ་གནད་སྙིང་པོ་རབ་གསལ་བརྩམས། །དེ་ལ་དོགས་སེལ་
མཁས་བཞེད་དང་། །བླུན་འཐད་གཉིས་སུ་བཀོད་པ་ཡི། །མཐའ་དཔྱོད་དྭངས་ཤེལ་མེ་
ལོང་དེ། །ཐོས་ཆུང་ལོང་མེད་དགྱེས་ཕྱིར་བརྩམས། །དེ་དོན་མ་རྟོགས་ཕྱོགས་རིས་བློས། །
འབྲས་ལྗོངས་བླ་མ་ཨོ་རྒྱན་དང་། །ཁུ་ནུ་བསྟན་འཛིན་རྒྱལ་མཚན་གྱི། །རྩོད་ཡིག་བོང་
སྦངས་མེ་རྔོག་འབྱོར། །དེ་ལན་རང་སྐྱེས་རང་ཟ་བའི། །རྩོད་ལན་ཤིག་གི་ཐུམ་བུ་བརྩམས། །
འཕྲོས་དོན་སྙན་འགྲེལ་ངག་རོལ་གྱི། །དཔེ་རྒྱན་བཅུ་བཞི་བཅོ་ལྔའི་སྐོར། །དྲི་དོགས་
འགལ་འབྲེལ་བཀོད་པ་ཡི། །ཡང་ལན་ཤིག་སེན་ར་སྤྲོད་བརྩམས། །སླར་ཡང་གཙང་
ལྗོངས་པ་རྣམ་པ། །ཁམ་བྲག་མཆོག་སྤྲུལ་དགོངས་བཞེད་དང་། །ཁུམ་བུ་ངག་ཚུལ་དྲི་བ་
ལ༑ ༑དྲིས་ལན་ཞོ་འཐུང་རུས་པ་དང༌། །མཁས་པའི་མགྲིན་རྒྱན་ཞེས་བྱ་བརྩམས། །དིང་
སང་ཞལ་ལུང་ལག་ཁྲིད་པའི། །བརྡ་སྤྲོད་ཕྱག་ལེན་ཉིན་སྐར་ལྟར། །མཐོང་ནས་ཤེལ་གླིང་
བཀས་བསྐུལ་བས། །རྣམ་དབྱེ་ས་བཅད་མདོར་བསྡུས་བརྩམས། །རང་བལྟོས་མཆོག་
མན་སློབ་མང་གིས། །ནན་བསྐུལ་ལྡོག་མེད་རེ་སྐོང་ཆེད། །སྟོད་འགྲེལ་རབ་བྱུང་བཅུ་དྲུག་
པའི། །ཆུ་སྤྲེལ་དིང་རི་སྒང་དཀར་དུ། །དཀར་དྲུང་ཨོ་རྒྱན་རྡོ་རྗེ་འམ། །སྐུ་ར་དགེ་མཁན་
~216



ཐུ་མིའི་དགོངས་རྒྱན་དང་དཀའ་གནད་སྙིང་པོ་རབ་གསལ་གྱི་ལྷན་ཐབས་སྦས་དོན་གསལ་བྱེད་དམུས་ལོང་དམིགས་བུ། །
པད་རྡོར་ཞེས། །གཉིས་མེད་སེངྒེས་དགོངས་སྙིང་གི །རྒྱབ་ཡིག་ལྷན་ཐབས་ཚུལ་དུ་བྲིས། །
དགེ་འདིས་རྒྱལ་བའི་ལུང་གི་བསྟན། །འཆད་རྩོད་རྩོམ་ལ་མངའ་འབྱོར་བའི། །མཁས་
བཙུན་བཟང་པོས་ས་སྟེང་གང་། །འགྲོ་རྣམས་ཆོས་ལ་སྤྱོད་པར་ཤོག ། །།
217ལ



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
༄༅། །སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན་
ཞེས་བྱ་བ་བཞུགས་སོ། ། །
བྲག་དཀར་སྤྲུལ་སྐུ་བློ་བཟང་དཔལ་ལྡན།
JII
ཀ
བློ་
ན་མོ་གུ་རུ་བཛྲ་དྷ་ར་ཡེ། ཀུན་བཟང་བདེ་ཆེན་རིན་ཆེན་བུམ་བཟང་ལས། །འཆི་
མེད་ཡེ་ཤེས་ལྷ་ཡི་བདུད་རྩི་མཆོག །གདུལ་བྱའི་ཡིད་ཀྱི་སྨན་དུ་འབེབས་མཁས་པ། །ལྷ་
མཆོག་བརྟན་པའི་འཁོར་ལོས་བདག་སྐྱོངས་ཤིག །གཞུང་ལུགས་རྒྱ་ཆེ་ཆུ་མཚོ་ཆེན་པོ་
ལས། །འཁྲུངས་པའི་སྲིད་གསུམ་ཟླ་གསར་འོད་དཀར་ཅན། །མཚུངས་མེད་སློབ་དཔོན་ཐུ་
མི་སམ་བྷོ་ཊའི། །ཞབས་ཀྱི་པདྨོར་འདུད་དོ་ཐུགས་རྗེས་ཟུངས། །རྒྱལ་ཀུན་ཡེ་ཤེས་རང་
རྩལ་སྒྱུ་མའི་འཕྲུལ། །དུས་གསུམ་རྒྱལ་བ་ཀུན་གྱིས་མ་ཐུལ་བའི། །སྙིགས་དུས་གདུལ་
དཀའ་གདུལ་མཁས་འདྲེན་པ་མཆོག །དྲིན་ཅན་རྩ་བའི་བླ་མ་སྤྱི་བོར་བཞུགས། །མཚུངས་
མེད་སློབ་དཔོན་ཐུ་མིའི་ཞལ་བཟང་ལས། །ལེགས་འོང་སུམ་ཅུ་པ་དང་རྟགས་འཇུག་གི། །
འགྲེལ་པ་པད་དཀར་གཞོན་ནུའི་མགུལ་རྒྱན་འདི། །རིག་གསལ་ཁོ་བོས་སྤྲོ་བཞིན་བཤད་
ལ་བརྩོན། །
དེ་ལྟར་བརྩམ་པར་དམ་བཅའ་བ་དང་མཆོད་པར་བརྗོད་པ་སྔོན་དུ་བཏང་ནས།
སྐབས་སུ་བབས་པའི་བརྗོད་དོན་དངོས་འཆད་པ་ལ། སྤྱིར་ན་ཡི་གེ་ཞེས་པ་དེ་ཡང་ཡི་གེ་
འཇུག་པའི་གནས་བརྒྱད་ལ་བརྟེན་དགོས་ཏེ། གང་ཡིན་ཞེ་ན། སྒྲ་དང་སྐད་དང་མིང་དང་
མཚན་མ་དང་བརྡ་དང་ཐ་སྙད་དང་ཚིག་དང་དོན་དེ་བརྒྱད་དོ། །དང་པོ་སྒྲ་ལ་ཡང་། ཟིན་
ལ218–



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
དང་མ་ཟིན་གཉིས། དེར་ཡང་ལུང་དུ་སྟོན་དང་མི་སྟོན་གཉིས། དེ་རེ་རེ་ལའང་སྙན་དང་མི་
སྙན་གཉིས་རེ་དབྱེ་བ་སྟེ་གྲངས་བརྒྱད་ཡོད་དོ། །དེ་ཡང་ཡི་གེའི་ངོ་བོ་ནི་སྐད་གདངས་ཁོ་
ན་ཡིན་ཏེ། སྨྲ་སྒོ་ལས། ཁོག་པ་མགྲིན་པ་རྐན་དང་ལྕེ། །སྣ་དང་མཆུ་དང་སོ་དང་སྤྱི། །ཞེས་
གསུངས་པ་ལྟར། ཡི་གེ་འབྱུང་བའི་གནས་བརྒྱད་སྟོན་ནོ། །
གཉིས་པ་སྐད་ནི། སྐད་རིགས་མི་འདྲ་བ་མང་དུ་ཡོད་མོད་ཀྱང་མདོར་བསྡུས་ན།
སྐད་རིགས་ཆེན་པོ་བཞིར་འདུས་ཤིང་། བཞི་དེའི་ནང་ནས་ཀྱང་གསུང་རབ་ཀྱི་དོན་སྟོན་
ནུས་པ་དངོས་ནི་སམ་ཀྲི་ཏའི་སྐད་གཙོ་བོའོ། །
གསུམ་པ་མིང་ནི། ཀ་བ། བུམ་པ། རྟ། གླིང་། བ་ལང་སོགས་ཏེ་དེ་ཡི་ཚིག་ཏུ་མི་
བརྗོད་པ་དེ་ནི་མིང་ངོ༌། ། །
བཞི་པ་མཚན་མ་ནི། རྒྱུ་ལ་འབྲས་བུ་འབྲས་བུ་ལ་རྒྱུ། རྒྱུ་ལ་རྐྱེན་རྐྱེན་ལ་རྒྱུ་ཞེས་
བརྗོད་པ་ལ་སོགས་ཏེ། བརྗོད་བྱའི་དོན་དེ་དག་གི་མཚན་མ་གང་ལྟར་འདུག་མཚོན་བྱེད་
ཀྱི་སྣང་བ་བསྐྱེད་ནུས་པ་དེ་ཡི་ཆ་དེའོ། །
ལྔ་པ་བརྡ་ནི། དཔེར་ན། རླུང་ཞེས་བརྗོད་པའི་བསིལ་ཞིང་གཡོ་བ་དེའི་དོན་སྤྱིའི་
ཚུལ་དུ། ཉན་པ་པོ་དང༌། སྨྲ་བ་པོ་གཉིས་ཆའི་ཡིད་ལ་དུང་ཞིང་འཆར་བས་ན། མིང་མིང་
ཅན་འབྲེལ་བྱེད་སྒྲ་དོན་སྤྱི་ཡི་རྣམ་ཅན་དུ་སྨྲ་བྱེད་འདུས་བྱས་བདག་ཉིད་མཆོག་དེའོ། །
དྲུག་པ་ཐ་སྙད་ནི། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་ལ་བུམ་པ་ཞེས་
འདོགས་པ་དེ་བུམ་པ་ཡིན་ནོ་སྙམ་པའི་ཤེས་པས་དམ་སྒྲིང་སྒྲིང་ཞིག་འཛིན་པ་དེ་ཐ་སྙད་དོ། །
བདུན་པ་ཚིག་ནི། གོང་གི་མིང་ཀ་བ་ཞེས་པ་ལྟ་བུ་ཡོད་པ་དེ་ལ། ཙན་དན་གྱི་ཀ་བ་
ཞེས་པ་ལྟ་བུ་བརྗོད་ན། ཙན་དན་ཞེས་པ་དེ་ཚིག་ཏུ་འགྱུར་རོ་དེ་སོགས་ཚིག་རྣམས་ཀྱང་
གསལ་བར་བྱེད་དོ། །
ཐ
2 1}



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བརྒྱད་པ་དོན་ནི། ཆོས་ཐམས་ཅད་ཀྱི་གནས་ལུགས་མཐའ་དག་སྤྲོས་པ་དང་བྲལ་
བའི་སྨྲ་བསམ་བརྗོད་ལས་འདས་པ་དེ་དེ་ཁོ་ན་ཉིད་དོ། །དེ་སོགས་སྒྲ་སྐད་དང་གནས་
བརྒྱད་སོགས་ཀྱི་དོན་དང་དཔེར་བརྗོད་མཐའ་དག་སྟོན་ནུས་པ་མི་སྲིད་ཀྱང་མདོར་བསྡུས་
ནས་གོང་དུ་བསྟན་ཟིན་ནོ། །
ད་སུམ་ཅུ་པའི་གཞུང་དངོས་མདོ་ཙམ་འཆད་པ་ལ། ཐོག་མར་འདི་ལ་ཕྱག་བྱ་བ་
དང༌། བརྩམ་པར་དམ་བཅའ་བ་གཉིས་ལས། དང་པོ་ཕྱག་བྱ་བ་ལ་ཡང་། ཐོག་མར་བྱུ་ཀ་
ར་ཎ་མཱུ་ལ་ཏཱི་ཤད་ནཱ་མ། ཞེས་པ་བོད་སྐད་དུ་བསྒྱུར་ན། ལུང་སྟོན་པ་རྩ་བ་སུམ་ཅུ་པ་ཞེས་
བྱ་བའོ། །སྨྲ་བའི་དབང་ཕྱུག་འཇམ་དཔལ་དབྱངས་ལ་ཕྱག་འཚལ་ལོ། །ཞེས་འཇམ་
དཔལ་ལ་ཕྱག་བྱ་བ་དང་། གང་ལ་ཡོན་ཏན་མཆོག་མངའ་བའི། །དཀོན་མཆོག་དེ་ལ་ཕྱག་
འཚལ་ལོ། །ཞེས་གང་ལ་ཞེས། གང་ཞེས་པ་སྤྱི་སྒྲ་དང་། གང་ལ་ཞེས་པ་སྤྱི་སྒྲ་སྒོས་སུ་
བརྗོད་བྱའོ། །སེམས་ཅན་མཐའ་དག་འཁོར་བ་དང་ངན་སོང་ལས་སྒྲོལ་བའི་སྟོན་པ་མཛད་
པ་དང་སྐྱབས་མཛད་པ་དང་ཟླ་གྲོགས་མཛད་པ་པོ་དཀོན་མཆོག་རྣམ་པ་གསུམ་སྤྱི་ལ་ཕྱག་
མཛད་པ་ཡིན་ནོ། །
གང་གིས་སྒྲ་དབྱངས་ཀུན་གསུངས་པའི། །འཇམ་དཔལ་དབྱངས་ལ་ཕྱག་འཚལ་
ལོ༑ ༑ཞེས་གང་ཞེས་པ་གོང་དང་འདྲ་སྟེ། སྤྱིར་སངས་རྒྱས་ཀྱིས་དབྱངས་གསལ་མཐའ་
དག་གསུངས་པ་ཡིན་མོད་ཀྱང་། བྱེ་བྲག་ཏུ། ཨཱ་ལིའི་ཡི་གེ་རྣམས་གསུངས་པ་པོ་རྗེ་བཙུན་
འཇམ་དཔལ་དབྱངས་ཡིན་ཕྱིར་བསྟོད་ཕྱག་མཛད་པའོ། །གང་གིས་མིང་གཞི་སྔོན་
གསུངས་པའི། །རྟག་ཞི་བ་ལ་ཕྱག་འཚལ་ལོ། །ཞེས་མིང་གཞིའི་ཡི་གེ་གསལ་བྱེད་ཀཱ་ལིའི་
སྡེ་མཚན་མཐའ་དག་གསུངས་པ་པོ་འཕགས་པ་སྤྱན་རས་གཟིགས་དེ་ནི་བྱང་ཆུབ་སེམས་
དཔའ་ཀུན་གྱི་ནང་ནས་ཐུགས་རྒྱུད་རྟག་ཏུ་ཞི་ཞིང་དུལ་བའི་མཆོག་ཡིན་པས་ན་སྒྲ་བཤད་
~220ལ



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
འཇུག་མཐུན་ངེས་པ་རྒྱལ་དབང་སྤྱན་རས་གཟིགས་ལ་བསྟོད་ཕྱག་མཛད་པའོ། །སྡེབ་
སྦྱོར་ལེགས་མཛད་མཁས་རྣམས་དང༌། །བླ་མ་ལ་ཡང་ཕྱག་འཚལ་ལོ། །ཞེས་སྡེབ་སྦྱོར་
ལེགས་པར་མཛད་པའི་མཁས་མཆོག་ཙནྡྲ་གོ་མི་ལ་སོགས་ཏེ་རྒྱ་གར་གྱི་མཁས་མཆོག་
རྣམས་དང་། ཐུ་མི་རང་ལ་ཡང་རིག་པ་སློབ་པའི་བླ་མ་ལྷ་རིགས་པའི་སེང་གེ་ལ་སོགས་ཏེ་
གདམས་ངག་སློབ་པའི་བླ་མ་ཀུན་ལ་བསྟོད་ཕྱག་མཛད་པའོ། །
བསླབས་པ་ཀུན་གྱི་གཞི་འཛིན་ཅིང་། །རིག་བྱེད་སྨྲ་བ་རྣམས་ཀྱི་རྒྱུ། །ཞེས་ལྷག་པ་
ཚུལ་ཁྲིམས་ཀྱི་བསླབ་པ་དང་། ལྷག་པ་ཏིང་ངེ་འཛིན་གྱི་བསླབ་པ་དང་། ལྷག་པ་ཤེས་རབ་
བསླབ་པ་སྟེ་བསླབ་པ་གཙོ་བོ་གསུམ་ལས་འཕྲོས་པའི་བསླབ་པ་ཐམས་ཅད་ཀྱི་གཞི་རྟེན་
ལྟ་བུ་འཛིན་ཅིང༌། རིག་བྱེད་དེ་ལའང་ཕྱི་རོལ་ལུགས་སུ། ཚངས་པའི་གདོང་བཞི་ལས་བྱུང་
བའི་རིག་བྱེད། མཆོད་སྦྱིན། སྲིད་སྲུང་། ངེས་བརྗོད། སྙན་ཚིག་སྟེ་བཞི། དེའི་ནང་ནས་
སྙན་ཚིག་ནི་ཕྱི་རོལ་པ་དང་ཐུན་མོང་གི་བསྟན་བཅོས་སོ། །
མིང་ཚིག་བརྗོད་པ་ཀུན་གྱི་གཞི། །ཡི་གེའི་སྦྱོར་བ་བཤད་པ་བྱ། །ཞེས་མིང་ཚིག་གི་
དབྱེ་བ་ནི། ཐོག་མ་མིང་ལ་ཡང་། ཀ་བ་བུམ་པ་ཞེས་པ་ལྟ་བུ། ཚིག་ནི་གོང་གི་མིང་ཀ་བ་ལྟ་
བུ་ཞིག་ཡོད་པ་དེ་ལ། ཙན་དན་གྱི་ཀ་བ་བརྗོད་པ་དང༌། བུམ་པ་ལ་ཡང་གསེར་གྱི་བུམ་པ་
ཞེས་བརྗོད་པ་ལྟ་བུ་སྟེ། མདོར་ན་གཞི་གྲུབ་ཀྱི་ཆ་གང་ལ་ཡང༌། མིང་ཚིག་གི་བརྗོད་བྱར་
མ་འདྲེས་པ་གཏན་ནས་མེད་དོ། །
དེ་ནས་གོང་གི་མིང་ཚིག་དེ་དག་གི་གཞིར་བྱས་ནས་ཡི་གེའི་སྦྱོར་བ་མཐར་ཐུག་པ་
ཞིག་བཤད་པ་བྱ་ཞེས་པ་སྟེ་དེ་ནི་རྩོམ་པར་དམ་བཅའ་བའོ། ། །
ཡི་གེ་ཨཱ་ལི་ཀཱ་ལི་གཉིས། ། ཨ་ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་
པའོ། །ཞེས་སྤྱིར་ན་ཡི་གེ་ལ་ཨཱ་ལི་ཀཱ་ལི་གཉིས་ལས་ཨཱ་ལི་ཤེས་རབ་ཀྱི་ཆ་དང་ཀཱ་ལི་
ཀ22] ༤



ཀྱི
སྤྲོ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཐབས་ཀྱི་ཆར་ཕྱེ་བ་ལས་ལྷག་པ་མེད་ཅིང་། དེ་ཡང་བྱེ་བྲག་ཏུ་དབྱེ་ན། ཨཱ་ལིའི་དོན་མཐའ་
དག་གསལ་བ་བྱེད་པ་ནི། ཨི་ཨུ་ཨེ་ཨོ་བཞི་དང་། ཀཱ་ལིའི་དོན་ནི་མ་ལུས་པ་གསལ་བ་
བྱེད་པ་ནི། ཀ་ནས་ཨའི་བར་གྱི་ཡིག་འབྲུ་སུམ་ཅུ་པོ་དེ་ཡིས་གསལ་བ་བྱེད་དོ། །
དེ་ལས་རྗེས་འཇུག་བཅུ་ཡིན་ཏེ། །དེ་ལས་ལྔ་ནི་སྔོན་དུའང་འཇུག །ཅེས་ཀ་ནས་
ཨའི་བར་ཡིག་འབྲུ་སུམ་ཅུ་པོ་དེ་ལས་རྗེས་སུ་འཇུག་པའི་ཡི་གེ་ཡང་བཅུ་ཡོད་ཅིང༌། ཡང་
དེ་ལས་སྔོན་དུ་འཇུག་པའི་ཡི་གེ་ཡང་ལྔ་ཡོད་དོ། །སྔོན་དུའང་ཞེས་གོང་གི་རྗེས་འཇུག་
ལས་སྔོན་འཇུག་འང་ལྔ་ཡོད་ཅེས་སྦྱོར་བའོ། །མི་འཇུག་པ་ནི་ཉི་ཤུའོ། །ཞེས་གོང་གི་ཀཱ་ལི་
རྣམས་ལས་རྗེས་འཇུག་བཅུ་དབྱེ་སྟེ་དེའི་ལྷག་མ་སྔོན་རྗེས་གང་ལ་ཡང་མི་འཇུག་པའི་ཡིག་
འབྲུ་ཉི་ཤུ་ཐམ་པ་ཡོད་དོ། །
ཀཱ་ལི་ཕྱེད་དང་བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལ། །དང་པོ་གསུམ་པ་བཞི་པ་
ཡི༑ ༑མས་གཉིས་དྲུག་པའི་གསུམ་པ་དང༌། །བདུན་པ་ལས་ནི་ཤ་མ་གཏོགས། །རྗེས་
འཇུག་ཡི་གེ་བཅུ་རུ་འདོད། །ཅེས་གོང་གི་ཀཱ་ལི་སུམ་ཅུ་པོ་དེ་དག་ཡིག་འབྲུ་བཞི་བཞི་ལ་སྡེ་
ཚན་གྱི་དབང་དུ་བྱས་པའི་སྡེ་ཚན་རང་པོ་བདུན་དང་། ཕྱེད་བཅས་བརྒྱད་ཡོད་པ་ནི། བཞི་
བཞིར་མས་གཉིས་དབྱེ་བའི་སྡེ་པ་དང་པོ་ཀ་སྡེ་ལས་ག་ང་། གསུམ་པ་ཏ་སྡེ་ལས་ད་ན།
བཞི་བ་པ་སྡེ་ལས་བ་མ། སྡེ་པ་དྲུག་པ་ཞ་སྡེའི་ནང་གི་གསུམ་པ་འ་དང༌། སྡེ་པ་བདུན་པ་ར་
སྡེའི་ནང་གི་ཤ་ཡིག་མ་གཏོགས་ར་ལ་ས་དང་བཅས་འཐེན་ཏེ་ཡང་ཏིག །ག་ང་ད་ན་བ་མ་
འ་ར་ལ་ས་བཅུ་མིང་གང་དང་། གང་གི་ཡང་རྗེས་སུ་འཇུག་པ་ཡིན། རྗེས་འཇུག་ཡི་གེ་
བཅུ་པོ་ཡི། །དང་པོ་གསུམ་པ་ལྔ་པ་དྲུག །བདུན་པ་རྣམས་ནི་སྔོན་དུའང་འཇུག །ཅེས་རྗེས་
འཇུག་ཡི་གེ་བཅུ་པོ་དེ་དག་གི་ནང་ནས་དང་པོ་ག་དང་གསུམ་པ་ང་དང་ལྔ་པ་བ་དང་དྲུག་
པ་མ་དང༌། བདུན་པ་འ་སྟེ་ལྔ་པོ་འདི་ནི་རྗེས་སུ་ཡང་འཇུག་སྟེ་ཁྱད་པར་དུ་སྔོན་དུ་འཇུག་
jc
H
ག332 །



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
པ་ཤ་སྟག་གོ། །མིང་གཞི་གཉིས་སམ་སུམ་སྦྲེལ་ལམ། །དེ་ལ་དབྱངས་ཀྱི་བཞི་ལྡན་ཡང་། །
གང་དུའང་འཇུག་མིན་སྦྱར་བའང་མིན། །ཞེས་གོང་གི་རྗེས་འཇུག་བཅུ་པོ་དེ་དག་འཐེན་
རྗེས། ལྷག་མར་སྔོན་རྗེས་གང་ལ་ཡང་མི་འཇུག་པའི་ཡིག་འབྲུ་ཉི་ཤུ་ཡོད་པ་ནི། ཀ་ཁ་ཅ་
ཆ་ཇ་ཉ་ཏ་ཐ་པ་ཕ་ཙ་ཚ་ཛ་ཝ་ཞ་ཟ་ཡ་ཤུ་ཧ་ཨ་བཅས་པ་རྣམས་ནི་གཉིས་སྦྲེལ་དང་
གསུམཙྪསྦྲེལ་ལམ། དེ་ལ་ཨི་ཨུ་ཨེ་ཨོ་བཅས་དབྱངས་བཞིས་གང་རྒྱན་ཡང་གསུང་རབ་ཀྱི་
དོན་ཆེན་པོ་ནི་སྟོན་ནུས་པར་ལྟ་ཅི་འཇིག་རྟེན་པ་ལ་ཕའི་མིང་ཚིག་ཀྱང་སྟོན་ནུས་པ་མི་སྲིད་
དེ༑ དཔེར་ན། ཀཏེཁ་བཐཆ་ཏཙ་ཞེས་པ་ལྟ་བུའི་གཉིས་སྦྲེལ། གསུམ་སྦྲེལ་ནི། གཏཔ་
ཁཐཚ་ཙཐཨ་ཞེས་པ་ལྟ་བུ་དེ་ལ་དབྱངས་ཀྱི་རྒྱན་པ་ནི། དཔེར་ན། ཕམི་ཨཧི་ཛཝུ་ཡཁུ་
ཚཨེ་ཕཧེ། ཏཐོཇཉོ་ཞེས་པ་ལྟ་བུ་ཏེ། དོན་ཧྲིལ་གྱིས་དྲིལ་ན་ཡིག་འབྲུ་ཉི་ཤུ་པོ་དེ་དག་གང་
ལྟར་བྱས་ཀྱང་སྔོན་རྗེས་གང་ལ་ཡང་འཇུག་པ་མི་སྲིད་དེ། འཇིག་རྟེན་གྱི་ཚིག་ཅུང་ཟད་
སྟོན་ནུས་པ་ནི་འདི་ལྟར། ཨ་ཕ་ཁ་ཚ་ཁོ་ཁོ་ཨ་མ། ཞེས་པ་ལྟ་བུའི་དོན་ཅུང་ཟད་རེ་སྟོན་
ནུས་ཀྱང་བར་ཚེག་མེད་པར་སྦྲེལ་བས་དོན་ནི་ཅུང་ཟད་ཀྱང་སྟོན་ནུས་པ་མི་སྲིད་དོ། །
རྗེས་འཇུག་ཡེ་གེ་བཅུ་པོ་ནི། །མིང་གང་གི་ནི་མཐར་སྦྱར་བ། །དེ་ལས་ཨཱ་ལི་བཞི་པ་
སྦྱར། །སླར་བསྡུ་བ་ནི་ཤེས་པར་བྱ་ཞེས་རྗེས་འཇུག་ཡི་གེ་བཅུ་པོ་དེ་དག་རེ་རེ་ལ་དབྱངས་
བཞི་པ་ཨོ་སྦྱར་བ་ནི་འདི་ལྟར་ན། གོ་ངོ་དོ་ནོ་བོ་མོ་འོ་རོ་ལོ་སོ་བཅས་འདི་རྣམས་ནི་སླར་
བསྡུ་དང་རྫོགས་ཚིག་ཏུ་ཤེས་པར་བྱ་སྟེ། དེ་ཡི་དཔེར་བརྗོད་ནི། དག་གོ་བྱུང་ངོ་ཡོད་དོ་
ཡིན་ནོ་བསྒྲུབ་བོ་མཉམ་མོ་དཔའ་འོ་འགྱུར་རོ། །མཁས་པར་གྱུརད་ཏོ་ལྟ་བུ་ད་དྲག་ཅན་
སུམ་ཅུ་པའི་གཞུང་དངོས་སུ་གསལ་བར་མ་བསྟན་ཀྱང་སླར་བསྡུ་དང་རྫོགས་ཚིག་གི་སྒྲར་
གཅིག་ཡིན་པ་ཤེས་པར་བྱའོ། །
རྗེས་འཇུག་ཡི་གེ་བཅུ་པོ་ལ། །གང་མིང་མཐའ་ན་བཅུ་པ་གནས། །དེ་ལ་ཨཱ་ལི་
223



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཉིས་པ་སྦྱར། །གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར། །གང་
མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །བཞི་པ་དགུ་པ་དངོས་ཀྱང་
སྟེ༑ ༑ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །ཞེས་རྗེས་སུ་
འཇུག་པའི་ཡི་གེ་བཅུ་པོ་དེ་དག་གང་རུང་ཞིག་གི་མཐའ་རུ་རྗེས་འཇུག་བཅུ་པ་ས་ཡིག་
གནས་པ་དེ་ལ། ཨཱ་ལི་གཉིས་པ་ཨུ་སྦྱར་བའི་སུ་ཞེས་འབྱུང་བ་དང༌། ཡང་རྗེས་འཇུག་གི་
ཡིག་འབྲུ་བརྒྱད་པ་ར་ཡིག་ལ་ཨཱ་ལི་གཉིས་པ་ཨུ་སྦྱར་བས་རུ་ཞེས་འབྱུང་བ་དང༌། ཡང་
རྗེས་འཇུག་གི་ཡིག་འབྲུ་གསུམ་པ་ད་ཡིག་ལ་ཨཱ་ལི་གཉིས་པ་ཨུ་སྦྱར་བས་དུ་ཞེས་འབྱུང་བ་
དང་། ཡང་མིང་གང་འདྲ་བའི་མཐའ་རུ་ཏ་ཡིག་ལ་ཨུ་སྦྱར་བས་ཏུ་ཞེས་འབྱུང་བ་ནི། སུམ་
ཅུ་པའི་གཞུང་དུ་དངོས་སུ་མ་བསྟན་ཀྱང་དོན་གྱིས་ཐོབ་པ་དེ་དང་། རྗེས་འཇུག་གི་ཡི་གེ་
བཞི་པ་ན་ཡིག་དང་དགུ་པ་ལ་ཡིག་གཉིས་ནི་དབྱངས་མེད་པའི་དངོས་ཀྱང་སྟེ་ཡང་ཏིག །
སུ་ར་རུ་དུ་ཏུ་ན་ལ་སྟེ། དོན་གྱིས་ཐོབ་པའི་ཏུ་དང་ར་ཡིག་དང་བཅས་ཡི་གེ་བདུན་པོ་འདི་
ནི་རྣམ་དབྱེ་གཉིས་པ་ལས་ཀྱི་ས་དང་། བཞི་པ་དགོས་ཆེད་ཀྱི་ས་དང་། བདུན་པ་གནས་
གཞི་རྟེན་གནས་ཀྱི་ས་དང༌། དེ་ཁོ་ན་ཉིད་དང་། ཚེ་སྐབས་ཏེ་དུས་ཚོད་སྔ་མ་དང་ཕྱི་མ་
སོགས་ཀྱི་དོན་རྣམས་གསལ་བར་བྱེད་ནུས་པ་ཡིན་པ་དང༌། རྣམ་དབྱེ་གཉིས་པ་བཞི་པ་
བདུན་པ་རྣམས་སྦྱོར་བའི་ཚུལ་གྱིས་ལ་སྒྲའི་འཇུག་པ་དང་ཕལ་ཆེར་མཐུན་པ་ཡིན་པས་ན་
ལ་སྒྲ་ཞེས་གྲགས་པ་ཡང་ཡིན་ནོ། །དེ་ཡང་ཐོག་མར་རྣམ་དབྱེ་གཉིས་པ་ལས་ཀྱི་སར་
འཇུག་ཚུལ་དཔེར་བརྗོད་ནི། ཕྱོགས་སུ་འགྲོ། ཤར་དུ་འགྲོ། གང་དུ་འགྲོ། ནུབ་ཏུ་
འགྲོ། དབུས་ན་འགྲོ། བྱང་ལ་འགྲོ་ཞེས་པ་ལྟ་བུ། །
རྣམ་དབྱེ་བཞི་པ་དགོས་ཆེད་ཀྱི་ས་ནི། དཔེར་ན། སངས་རྒྱས་སུ་རེ་ནས་དམ་ཆོས་
བསྒྲུབ། །མྱུར་བ་རུ་འདོད་ན་སྔགས་ལམ་སྦྱོང་། །གཞན་དོན་དུ་བྱེད་པ་སྙིང་རྗེ་བསྒོམ། །
ལ224



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
ང་ཞེས་བདག་ཏུ་མ་འཛིན། །སྒྲིབ་སྦྱང་འདོད་པར་ཚོག་བསགས་གྱིས། །གསང་ཆེན་ལམ་
ལ་མྱུར་ཕྱིར་འབད། །ཞེས་པ་ལྟ་བུ། །
རྣམ་དབྱེ་བདུན་པ་གནས་གཞི་རྟེན་གནས་ཀྱི་ས་ནི། དཔེར་ན། རྒྱ་མཚོའི་དབུས་
སུ་ནོར་བུ། ཤིང་གི་རྩེ་རུ་བྱ་ཁུ་བྱུག །དགའ་ལྡན་དུ་བྱམས་མགོན། སྤྱི་གཙུག་ཏུ་སྐྲ། སྟེང་
ན་ལྷ་ཆེན་པོ། བླ་མ་ལ་གདམས་ངག ། །
དེ་ཁོ་ན་ཉིད་ལ་འཇུག་ཚུལ་ནི། དཔེར་ན། བདེ་སྟོང་གཉིས་སུ་མེད། བདེན་པ་རུ་
མ་གྲུབ། ཡུད་ཙམ་དུ་སྣང་། སྟོང་ཞིང་གསལ་ལ་དྭངས་སོ། །ཞེས་པ་ལྟ་བུ། གཡས་སུ་པོ་
ཏི༑ གཡོན་པ་རུ་གསེག་ཤིང་། མདུན་དུ་ལྷུང་བཟེད། རྒྱབ་ཏུ་བླ་གོས། ལག་ན་འཕྲེང་བ། །
མགོ་ལ་པཎ་ཞྭ། ཞེས་པ་ལྟ་བུ། ཚེ་སྐབས་ནི། དཔེར་ན། ནམ་ལངས་དུས་སུ་ཕྱག་འཚལ།
ཉི་མ་ཤར་ཁ་རུ་གསལ། དགུན་དུ་ཉི་མ་ཐུང་། ཉི་ནུབ་ཏུ་མུན་པ་འཐིབས། སྲོད་ཀྱི་དུས་ན་
སྣང་མཆེད་སྦྱངས། མཚན་ཕྱེད་ལ་གཉིད་དང་འོད་གསལ་བསྲེ། ཞེས་པ་ལྟ་བུ། ལ་སྒྲ་དང་
མཐུན་ཚུལ་ནི། དབུས་ཕྱོགས་སུ་ཞེས་པ་དང་དབུས་ཕྱོགས་ལ་ཞེས་པ་དོན་མཐུན། ཤར་དུ་
ཞེས་པ་དང་ཤར་ལ་ཞེས་ལ་དོན་མཐུན། བྱང་དུ་ཞེས་པ་དང་བྱང་ལ་ཞེས་པ་དོན་མཐུན།
ནུབ་ཏུ་ཞེས་པ་དང་ནུབ་ལ་ཞེས་པ་དོན་མཐུན། མདུན་ན་ཞེས་པ་དང་མདུན་ལ་ཞེས་པ་
དོན་མཐུན་ནོ། །
རྗེས་འཇུག་ཡི་གེ་བཅུ་པོ་ནི། །ཨི་དང་མཐུན་ལུགས་འདི་ཞེས་བྱ། །དང་པོ་གཉིས་
ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར། །བདུན་པ་ཉིད་ལ་བདུན་པ་སྟེ། །ལྷག་
མ་རྣམས་ལ་གྱ་སྦྱར་བས། །དེ་དག་ཨི་སྦྱར་འབྲེལ་བའི་ས། །དེ་ཉིད་ལ་ནི་བཅུ་པ་སྦྱར། །
བྱེད་པ་པོ་རུ་ཤེས་པ་བྱ། །ཞེས་རྗེས་འཇུག་ཡི་གེ་བཅུ་པོ་ནི། དབྱངས་ཡིག་དང་པོ་ཨི་དང་
མཐུན་པ་སྦྱར་ཚུལ་དང་། མཐུན་ལུགས་ཀྱི་དཔེར་བརྗོད་རྣམས་རིམ་བཞིན་སྟོན་པ་ལ།
མ325



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དང་པོ་ནི། རྗེས་འཇུག་དང་པོ་ག་དང་གཉིས་པ་ང་གཉིས་ཡོད་པའི་རྗེས་འཇུག་དང་པོ་ག་
ཡིག་ལ་དབྱངས་དང་པོ་ཨི་སྦྱར་བའི་གི་ཞེས་འབྱུང་བ་ནི་གཉིས་པ་ང་ཡིག་དང་མཐུན་ཚུལ་
གྱི་དཔེར་བརྗོད། ཡང་རྗེས་འཇུག་གསུམ་པ་ད་དང་། ལྔ་པ་བ་བཅུ་པ་ས་དང་བཅས་ཡིག་
འབྲུ་གསུམ་པོ་དེ་དག་གི་མཐར་མིང་བཞིའི་ཡི་གེ་ཀྱ་ཡིག་ལ་ཨི་སྦྱར་བས་ཀྱི་ཞེས་འབྱུང་བ་
དེ་དང་མཐུན་ཚུལ་གྱི་དཔེར་བརྗོད། ཡང་རྗེས་འཇུག་བདུན་པ་འ་ཡིག་གི་མཐར། བདུན་
པ་འ་ལ་དབྱངས་ཨི་སྦྱར་བས་འི་ཞེས་མཐུན་པའི་དཔེར་བརྗོད། ཡང་རྗེས་འཇུག་གི་ཡི་གེ་
གོང་དུ་སོང་བ་རྣམས་ཀྱི་ལྷག་མ་ན་མ་ར་ལ་བཅས་ཀྱི་མཐའ་ལ་གྱ་ཡིག་ལ་དབྱངས་ཡིག་
ཨི་སྦྱར་བའི་གྱི་ཞེས་འབྱུང་བ་དང་མཐུན་ཚུལ་གྱི་དཔེར་བརྗོད་རྣམས་རིམ་པར་བསྟན་ཏེ།
དེ་ཡང་དང་པོ་བདག་གི་གང་གི་ཁྱོད་ཀྱི་རབ་ཀྱི་སེམས་ཀྱི། སེམས་དཔའི། དེ་ཡི། དོན་
གྱི་གཏམ་གྱི་ཤར་གྱི་ཞེས་པ་སོགས་འབྱུང་ཞིང་། དེ་དག་རྣམས་རྣམ་དབྱེ་དྲུག་པ་འབྲེལ་
བའི་ས་ཡིན་པས་དེ་རྣམས་ཀྱི་འབྲེལ་ཚུལ་ནི། བདག་གི་བློ་གྲོས་ཞེས་པའི་བློ་གྲོས་དེ་
བདག་དང་འབྲེལ། གང་གི་ཡོན་ཏན་ཞེས་པས་ཡོན་ཏན་དེ་གང་དང་འབྲེལ། ཁྱོད་ཀྱི་ཁང་
ཞིང་ཞེས་པས་ཁང་ཞིང་དེ་ཁྱོད་དང་འབྲེལ། རབ་ཀྱི་དད་ལྡན་ཞེས་པས་དད་ལྡན་དེ་རབ་
དང་འབྲེལ། སེམས་ཀྱི་ཀུན་སློང་ཞེས་པའི་ཀུན་སློང་དེ་སེམས་དང་འབྲེལ། སེམས་དཔའི་
སྤྱོད་པ་ཞེས་པའི་སྤྱོད་པ་དེ་སེམས་དཔའ་དང་འབྲེལ། བླ་མ་དེ་ཡི་ཡོན་ཏན་ཞེས་པའི་ཡོན་
ཏན་དེ་བླ་མ་དང་འབྲེལ། དོན་གྱི་བདག་པོ་ཞེས་པའི་བདག་པོ་དེ་དོན་དང་འབྲེལ། གཏམ་
གྱི་གླེང་གཞི་ཞེས་པའི་གླེང་གཞི་དེ་གཏམ་དང་འབྲེལ། ཤར་གྱི་མགོན་པོ་ཞེས་པའི་མགོན་
པོ་དེ་ཤར་དང་འབྲེལ། རྒྱལ་གྱི་མཆོག་རབ་ཞེས་པའི་མཆོག་རབ་རྒྱལ་དང་འབྲེལ་བ་
སོགས་གཞན་ཡང་ཆོས་གང་དང་གང་ལ་ཡང་དཔེར་བརྗོད་འདི་བཞིན་རིགས་འགྲེ་ནས་
བཀླགས་པ་ཤེས་དགོས་སོ། །
མར
ག >དུག



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
གཉིས་པ་བྱེད་པ་པོའི་སྒྲ་རུ་བཤད་པ་ནི། གོང་དུ་བཤད་ཟིན་པའི་གི་ཀྱི་འི་ཡི་གྱི་
རྣམས་ཀྱི་རྗེས་སུ་རྗེས་འཇུག་བཅུ་པ་ས་ཡིག་སྦྱར་བའི་ཡང་ཏིག་གིས་ཀྱིས་འིས་ཡིས་གྱིས་
ཞེས་གྲུབ་པ་རྣམས་ནི་རྣམ་དབྱེ་གསུམ་པ་བྱེད་པ་པོའི་སར་ཤེས་པ་བྱ་ཏེ། དེ་དག་དཔེར་
བརྗོད་མདོར་བསྟན་པ་ནི། བདག་གིས་གང་གིས། ཁྱོད་ཀྱིས་རབ་ཀྱིས་སེམས་ཀྱིས་
སེམས་དཔས། དེ་ཡིས་དོན་གྱིས་གཏམ་གྱིས་ཤར་གྱིས་རྒྱལ་གྱིས་ཞེས་པ་ལྟ་བུ་རྣམས་
སོ༑ ༑དེ་བཞིན་བྱེད་པ་པོའི་སྒྲ་ཡི་བྱ་བ་ལ་སྦྱོར་ཚུལ་ནི། བདག་གིས་སེམས་བསྐྱེད་ཞེས་
པའི་སེམས་བསྐྱེད་པ་པོ་བདག་ཡིན་ཚུལ་གོ་བ་དང་། གང་གིས་འགྲོ་བ་སྐྱོང་ཞེས་པའི་
འགྲོ་བ་སྐྱོང་བ་པོ་གང་དེ་ཡིན་ཚུལ་གོ་བ་དང༌། ཁྱོད་ཀྱིས་བདག་ལ་ཕན་ཐོག་ཞེས་པའི་
ཕན་ཐོག་པ་པོ་ཁྱོད་དེ་ཡིན་ཚུལ་གོ་བ་དང་། རབ་ཀྱིས་སྙིང་རྗེ་བསྒོམ་ཞེས་པའི་སྙིང་རྗེ་
བསྒོམ་པ་པོ་རབ་ཡིན་ཚུལ་གོ་བ་དང་། སེམས་ཀྱིས་སྟོང་པ་མཐོང་ཞེས་པའི་སྟོང་པ་མཐོང་
བ་པོ་སེམས་ཡིན་ཚུལ་གོ་བ་དང༌། བྱང་ཆུབ་སེམས་དཔས་སྐྱོང་ཞེས་པས་སྐྱོང་བ་པོ་བྱང་
སེམས་ཡིན་ཚུལ་གོ་བ་དང་། རྒྱལ་བ་དེ་ཡིས་ཆོས་གསུངས་ཞེས་པའི་ཆོས་གསུང་བ་པོ་
རྒྱལ་བ་དེ་ཡིན་ཚུལ་གོ་བ་དང་། རྒྱན་གྱིས་བདག་གི་ལུས་འདི་མཛེས་པར་བྱས་ཞེས་པའི་
ལུས་དེ་མཛེས་པ་བྱེད་པ་པོ་རྒྱན་དེ་ཡིན་ཚུལ་གོ་བ་དང༌། ཆར་གྱིས་མྱུ་གུ་རྒྱས་ཞེས་པའི་མྱུ་
གུ་རྒྱས་པར་བྱེད་པ་པོ་ཆར་དེ་ཡིན་ཚུལ་གོ་བ་དང་། རྒྱལ་གྱིས་ཆོ་འཕྲུལ་འབྱེད་ཞེས་པའི་
ཆོ་འཕྲུལ་འབྱེད་པ་པོ་རྒྱལ་དབང་དེ་ཡིན་ཚུལ་གོ་བ་སོགས་གཞན་ཡང་དཔེ་འདི་དང་
རིགས་འགྲེ་བས་འབྲེལ་བའི་སྒྲ་དང་བྱེད་པོའི་སྒྲ་གཉིས་མ་ནོར་བ་ཤེས་པར་བརྩོན་པ་ནི་
ཤིན་ཏུ་གལ་ཆེའོ། །ཞེས་འབྲེལ་སྒྲ་དང་བྱེད་སྒྲའི་སྒྲ་དོན་རྣམས་ཅུད་ཟད་ཞིབ་ཏུ་བྱས་ནས་
བཤད་པ་འདི་ཡང་རང་འདྲའི་རྨོངས་པ་འགའ་ལ་ཕན་ཆེད་དུ་སྨྲས་པའོ། །
ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་པར་འགྱུར། །ཞེས་གོང་
ལ227ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དུ་བཤད་ཟིན་པའི་འབྲེལ་བྱེད་ཀྱི་སྒྲ་དེ་དག་ལས་ཀྱི་གི་གྱི་འི་ཡི་ཏེ་ལྔ་པོ་དེ་དག་གི་དབྱངས་
དང་པོ་ཨིའམ་གི་གུ་ཕྱིས་ནས་རྗེས་འཇུག་གཉིས་པ་ང་ཡིག་སྦྱར་བས་ཀྱང་གང་འང་ཡང་
ཞེས་པ་འབྱུང་བ་ཡིན་ན་ཡང་། དེའི་ནང་ནས་ཚིག་རྒྱན་དང་བསྡུད་ཚིག་སྟོན་པ་མི་ནུས་པ་
ནི་གང་གྱང་གཉིས་ཁོ་ན་མ་གཏོགས་ཀྱང་འང་ཡང་གསུམ་ནི་ཚིག་རྒྱན་གཉིས་དང་བསྡུད་
ཚིག་ཏུ་གྱུར་ནུས་པ་ནི་འདི་ལྟར། བསྒོམ་བསྒྲུབ་བྱས་ལ་འཚོ་བའང་རྙེད་ཅིང་ལྷ་སྐུ་ཡང་
མཐོང་ཞེས་པ་ལྟ་བུ་ནི་མཐུན་པའི་ཚིག་རྒྱན། མི་མཐུན་པའི་ཚིག་རྒྱན་ནི། བསྒོམ་བསྒྲུབ་
བྱས་ཀྱང་འཚོ་བའང་མ་རྙེད་ལྷ་སྐུ་ཡང་མ་མཐོང་ཞེས་པ་ལྟ་བུ་ནི་མི་མཐུན་པའི་ཚིག་རྒྱན་
ཡིན་ནོ། །
སྡུད་པའི་དཔེ་ནི་ཁོ་བོས་ནི་ཚོགས་བསགས་ཀྱང་བྱས་ལ་སྒྲིབ་པའམ་དག་ཅིང་ཐར་
ལམ་ཡང་རྙེད་དོ་ཞེས་པ་ལྟ་བུ་ནི། བྱེད་པ་པོ་གཅིག་ཁོ་ན་ལས་མེད་ཀྱང་དེས་བྱ་བ་དུ་མ་
གྲུབ་པའི་སྡུད་ཚིག་ཀྱི་དཔེ་དང༌། ཡང་བློ་གྲོས་དང་ལྡན་པ་རྣམས་ཀྱང་འཁྲུལ་སྲིད་ན་
རྨོངས་པ་རྣམས་ལོས་འཁྲུལ་ཞེས་པ་ལྟ་བུ་དང༌། ཕྱུག་པོའང་ནོར་ལ་སྲེད་ན་དབུལ་པོ་
རྣམས་ལོས་སྲེད་ཅེས་པ་ལྟ་བུའི་ཚིག་བརྒྱན་དང་སྡུད་ཚིག་རྣམས་རིགས་འགྲེ་བར་བྱའོ། །
དེ་ཡང་མིང་མཐར་སྦྱོར་བའི་ཚུལ་ནི་རྗེས་འཇུག་གི་ཡི་གེ་ག་ད་བ་ས་བཞི་དང་ད་དྲག་གི་
རྗེས་སུ་ཀྱང་དང༌། མཐའ་རྟེན་མེད་མཐའ་འང་དང་། ང་ན་མ་ར་འ་ལ་རྣམས་ཀྱི་མཐར་རུ་
ཡང་དང༌། ཡང་ཚིགས་བཅད་ཁ་སྐོང་དགོས་བྱུང་ཚེ་འ་ཡིག་ཐོག་མཐར་རུ་ཡང་ཐོབ་པ་
རྣམས་ཀྱང་ཤེས་པར་བྱའོ། །
ལ་དོན་སུ་ལ་ཨུ་ཕྱིས་ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་
སྦྱར། །དེ་ནི་ལྷག་དང་བཅས་པའོ། །ཞེས་གོང་གི་ལ་དོན་ཤར་ཕྱོགས་སུ་འགྲོ་དང་ཤར་
ཕྱོགས་ལ་འགྲོ་ཞེས་དོན་གཅིག་གམ་བརྗོད་དོན་མཚུངས་པའི་ཡི་གེ་སུ་ཞེས་ཡོད་པ་དེ་དག་
~ 223ག



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
གི་ཨཱ་ལི་གཉིས་པ་ཨུའམ་ཞབས་ཀྱུ་ཕྱིས་ནས་ས་ཡིག་རྐྱང་པ་རུ་གྱུར་པ་དེའི་འོག་ཏུ་སྡེ་ཚན་
ཕྱེད་བརྒྱད་ནང་ནས་སྡེ་པ་གསུམ་པའི་དང་པོ་ཏ་ཡིག་སྦྱར་བའི་ས་ཏ་བཏགས་སྟ་ཞེས་གྲུབ་
པ་དེ་ལ་དབྱངས་ཡིག་གསུམ་པ་ཨེའམ་འགྲེང་བུ་སྦྱར་བས་སྟེ་ཞེས་གྲུབ་པ་དེ་དང་། སུམ་
ཅུ་པའི་རྩ་གཞུང་འདིར་དངོས་སུ་གསལ་བོར་མ་བསྟན་ཡང་། དོན་གྱིས་ཐོབ་པའི་ལྷག་
བཅས་ཀྱི་སྒྲ་ཡང་ཡོད་དེ། གང་ཞེ་ན། སྡེ་པ་གསུམ་པའི་དང་པོ་ཏ་ཡིག་རྐྱང་པ་ལ་དབྱངས་
གསུམ་པ་ཨེ་སྦྱར་བའི་ཏེ་ཞེས་གྲུབ་པ་དེ་དང་། ཡང་རྗེས་འཇུག་གསུམ་པ་ད་ཡིག་ལ་ཨེ་
སྦྱར་བའི་དེ་ཞེས་གྲུབ་པ་རྣམས་ནི་གང་ཞིག་གི་དོན་རྣམས་མ་རྫོགས་པར་རྗེས་སུ་བརྗོད་
དགོས་པ་རྣམས་འདྲེན་བྱེད་ཡིན་ཚུལ་གོ་དགོས་སོ། །ཡང་དེ་རྣམས་ཀྱི་མིང་མཐར་སྦྱོར་
ཚུལ་ནི། རྗེས་འཇུག་གི་ཡི་གེ་ལས་ག་ད་བ་མ་འ་སྟེ་ལྔ་དང་མཐའ་རྟེན་མེད་པའི་མཐའ་རུ་
གོང་གི་ས་སྟེ་དེ་དང༌། ཡང་རྗེས་འཇུག་གི་ཡི་གེ་ན་ར་ལ་ས་བཞི་དང་ད་དྲག་གི་རྗེས་སུ་
གོང་ལ་ཏེ་རྐྱང་ཡོད་པ་དེ་དག་དང་། ཡང་རྗེས་འཇུག་གི་ཡི་གེ་གསུམ་པ་ད་ཡིག་གི་རྗེས་སུ་
གོང་གི་དེ་ཞེས་ཡོད་པ་རྣམས་མཐུན་ནོ། །
དེ་དག་གི་དཔེར་བརྗོད་ནི། མི་རྟག་སྟེ། བྱུང་སྟེ། ལྷུན་གྱིས་གྲུབ་སྟེ། ཡི་དམ་སྟེ།
རྒྱན་གྱིས་དགའ་སྟེ་ཞེས་པ་ལྟ་བུ་དང༌། ཡར་འདྲེན་ཏེ། འདི་ལྟར་ཏེ། རིག་པའི་རྩལ་ཏེ།
བྱས་ཏེ་ཞེས་པ་ལྟ་བུ་དང་། དད་དེ་འདུད་དེ་འདོད་དེ་ཞེས་པ་ལྟ་བུ་སོགས་ཤིན་ཏུ་མང་པོ་
རྗེས་དཔག་གི་རིགས་པས་དཔྱད་དགོས་སོ། ། །
རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་ཡིན། །ཞེས་རྗེས་འཇུག་
ཡི་གེ་བཅུ་པོ་དེ་དག་རེ་རེ་ལ་རྗེས་འཇུག་དྲུག་པ་མ་སྦྱར་ནས། གམ་ངམ་དམ་ནམ་བམ་
མམ་འམ་རམ་ལམ་སམ་ཞེས་འབྱུང་བ་དེ་དག་གི་འབྱེད་པ་དང་བསྡུད་པའི་དོན་སྟོན་ནུས་
པ་ཡིན་ཏེ། དཔེར་ན། འདི་མཚོན་བྱེད་ནི། མཆོག་གམ། བྱུང་ངམ། འདོད་དམ། ཡིན་
A
ན9



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ནམ། རྒྱབ་བམ། ལམ་མམ། དཔའ་འམ། སྦྱར་རམ། འོད་གསལ་ལམ། སངས་རྒྱས་
སམ། ཞེས་པ་དེ་རྣམས་སོ། །ཞེས་པ་ལྟ་བུ་ནི་དུས་གཅིག་ཏུ་འབྱེད་པའི་དཔེར་བརྗོད།
ཡང་མཆོག་གམ། བྱུང་ངམ། འདོད་དམ། ཡིན་ནམ། རྒྱབ་བམ། ལམ་མམ། དཔའ་འམ།
སྦྱར་རམ། འོད་གསལ་ལམ། སངས་རྒྱས་སམ། ཞེས་པ་ལ་སོགས་པ་རྣམས་ནི་ཁོ་བོའི་
ཡིད་ལ་བསམ་བྱུང་ངོ་ཞེས་པ་ལྟ་བུ་ནི། དུ་མ་གཅིག་ཏུ་བསྡུད་པའི་དཔེར་བརྗོད་དོ། །
གཞན་ཡང་དཔེ་འདིའི་རིག་འགྲེ་ནས་འབྱེད་སྡུད་ཅི་རིགས་པ་རྣམས་ཤེས་པར་བྱའོ། ། །
རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་ལ་བཅུ་པ། །སྦྱར་བ་འབྱུང་ཁུངས་ས་
ཡིན་ཏེ། །དགར་དང་སྡུད་པའང་དེ་བཞིན་ནོ། །ཞེས་རྗེས་འཇུག་ཡི་གེ་བཅུ་པོ་དེ་དག་གི་
ནང་ནས་བཞི་པ་ན་དང་དགུ་པ་ལ་གཉིས་ཀྱི་རྗེས་སུ་བཅུ་པ་ས་ཡིག་སྦྱར་བས་ན་ནས་དང་
ལས་ཞེས་འབྱུང་བ་ཡིན་པ་དེ་དག་གིས་འབྱུང་ཁུངས་ཀྱི་སྒྲ་དང༌། དགར་བ་དང་བསྡུད་པ་
གཉིས་ཀྱི་དོན་མཐའ་དག་སྟོན་ནུས་པ་སྟེ། དཔེར་ན། རྒྱ་མཚོའི་ནང་ནས་ནོར་བུ་འབྱུང་།
མཁས་པ་ལས་དམ་ཆོས་འབྱུང་། ས་གཞི་ནས་མྱུ་གུ་རྒྱས། རྒྱུ་ལས་རྐྱེན་འབྱུང་ཞེས་པ་ལྟ་
བུ་ནི། འབྱུང་ཁུངས་ཀྱི་ས་དང་། ཡང་རྨོངས་པའི་ནང་ནས་མཁས་པ་མཆོག །ལེགས་བྲིས་
ཀུན་ལས་བརྒྱ་བྱིན་མཆོག །ཅེས་པ་ལྟ་བུ་ནི་ནས་ལས་གཉིས་ཀྱི་དགར་ཚུལ་ཏེ། གཞན་
ཡང་རིགས་དང་བྱ་བ་མཐོ་དམན་སོགས་ཆོས་གང་དང་གང་ལ་ཡང་སྦྱོར་ཚུལ་ཤེས་དགོས་
བསྡུད་པའི་དཔེ་ནི། མགོར་བཤེས་གཉེན་བསྟེན་ཚུལ་ནས་མཇུག་གི་མི་སློབ་ཟུང་
འཇུག་གི་བར་ཞེས་པ་དང་། རྒྱ་ནག་ནས་རྒྱ་གར་གྱི་བར་ཞེས་པ་ལྟ་བུ་སྟེ་ལས་ཀྱི་ནི་འབྱུང་
ཁུངས་ཀྱི་སྒྲ་དང་དགར་བའི་དོན་ཙམ་མ་གཏོགས་བསྡུད་ཚིག་གི་སྒྲ་ནི་སྟོན་ནུས་པ་མི་སྲིད་
དོ༑ ༑
23()



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
གང་མིང་བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་ཡིན། །ཞེས་མིང་གང་ཡང་
རུང་བ་ཞིག་གི་ཐོག་མར་ཀྱེ་ཞེས་སྦྱར་བས་ན་བོད་པ་འམ་འབོད་པའི་སྒྲ་རུ་སྟོན་པ་དང་།
ཡང་སུམ་ཅུ་པའི་རྩ་གཞུང་གི་འདིར་དངོས་སུ་མ་བསྟན་ཡང་ཤུགས་ཀྱིས་འབྱུང་བའི་མིང་
གི་མཐར་ཡང་སྦྱར་ཆོག་པའི་དཔེར་བརྗོད་དང་བཅས་འདི་ལྟར། ཀྱེ་སྐྱབས་མཆོག་རྩ་བའི་
བླ་མ་ཞེས་པ་ལྟ་བུ་ཐོག་མར་སྦྱར་བའི་དཔེར་བརྗོད་དང༌། ཡང་ཁོ་བོ་སྐྱོངས་ཤིག་རྩ་བའི་
བླ་མ་ཀྱེ་ཞེས་པ་ལྟ་བུ་སྟེ། གཞན་ཡང་འབོད་པའི་སྒྲ་ལ་ཀ་ཡེ་ཞེས་པ་ལྟ་བུ་སོགས་ཡོད་པ་
རྣམས་ཀྱང་རྗེས་དཔག་གི་རིགས་པས་དཔྱོད་པར་བྱའོ། །
གང་མིང་མཐའ་དང་མཐུན་པ་ཡི། །བཞི་པ་ལ་ནི་ཨི་སྦྱར་བ། །དགར་དང་བརྣན་
པའི་ཚིག་ཏུ་འགྱུར། །ཞེས་མིང་གང་ཡང་རུང་བ་ཞིག་གི་མཐའ་དང་མཐུན་པའི་རྗེས་སུ་
འཇུག་པའི་ཡི་གེ་བཞི་པ་ན་ཡིག་ལ་དབྱངས་ཨི་འམ་གི་གུ་སྦྱར་བས་ནི་ཞེས་འབྱུང་བ་དེ་
དག་གི །དགོར་བ་དང་བརྣན་པའི་ཚིག་ཏུ་བསྟན་པ་སྟེ། དཔེར་ན། བདག་ནི་མ་རིག་
འཐིབས་པོས་བསྒྲིབས། །བླ་མ་མཆོག་ནི་སངས་རྒྱས་དངོས། །ཞེས་པ་ལྟ་བུ་ནི་དགར་
བའི་དཔེའོ། །བརྣན་པའི་དཔེ་ནི། ཁོ་བོའི་བླ་མ་དེ་ལ་ཡོན་ཏན་ནི་ཡོད། བརྩེ་བ་དང་ནི་
ལྡན། འགྲོ་བ་ནི་སྐྱོང་། གདམས་ངག་ནི་གནང་ཞེས་པ་ལྟ་བུ་སོགས་གང་དང་གང་ལ་ཡང་
རིགས་འགྲེའོ། །མིང་གང་རུང་བའི་བར་མཚམས་སུ། །གསུམ་པ་ལ་ནི་གཉིས་པ་སྦྱར། །
དེ་ནི་བསྡུད་དང་འབྱེད་པ་དང་། །རྒྱུ་མཚན་ཚེ་སྐབས་གདམས་ངག་ལྔའོ། །ཞེས་རྗེས་
འཇུག་ཡི་གེ་བཅུ་པོ་ལས། གསུམ་པ་ད་ཡིག་ལ་གཉིས་པ་ང་ཡིག་སྦྱར་བས་ན་དང་ཞེས་
འབྱུང་བ་དེ་དག་གི་བསྡུད་པ་དང་འབྱེད་པ་དང་། རྒྱུ་མཚན་དང༌། ཚེ་སྐབས་དང་།
གདམས་ངག་གི་དཔེར་བརྗོད་རྣམས་རིམ་བཞིན་སྟོན་པ་ནི། ལྷ་དང་། མི་དང་། ལྷ་མིན་
དང༌། དམྱལ་བ་དང་། དུད་འགྲོ་དང༌། ཡི་དྭགས་ཏེ་རིག་དྲུག་པོ་ཀུན་ལུས་ཅན་ནོ་ཞེས་པ་
~ 231ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ལྟ་བུ་ནི་བསྡུད་པའི་དཔེའོ། །ཡང་འགྲོ་བ་རིགས་དྲུག་ནི་ལྷ་དང་མི་དང་ལྷ་མིན་དང༌།
དམྱལ་བ་དང་ཡི་དྭགས་དང་དུད་འགྲོ་འོ་ཞེས་པ་ལྟ་བུ་ནི་འབྱེད་པའི་དཔེའོ། །རྒྱུ་མཚན་གྱི་
དཔེར་བརྗོད་ནི། དགེ་བསྒྲུབ་བྱ་བའི་ཕྱིར་དང་། སྡིག་སྤངས་བྱ་བའི་ཕྱིར་དང༌། ལྷ་སྐུ་
མཐོང་བའི་ཕྱིར་དང༌། ཞེས་པ་ལྟ་བུ་སོགས་མདོར་ན་བྱ་བ་གང་བྱས་ཀྱང་། དེ་ཡི་རྒྱུ་མཚན་
ནམ་བྱ་དོན་དུ་མ་བཤད་དེའོ། ། །
ཚེ་སྐབས་ནི། ཉི་མ་ཤར་བ་དང་ཆོས་སྟོན་བྱ། ཞེས་བ་ལྟ་བུའོ། །གདམས་ངག་ནི།
ཁྱོད་ཀྱིས་ཉོན་ལ་ཡིད་ཀྱིས་ཟུངས་ཤིག་དང་ཁོ་བོས་ཆོས་ཟབ་མོ་བཤད་པར་བྱའོ། །ཞེས་
པ་ལྟ་བུའོ། །དཔེ་འདིས་མཚོན་ནས་གང་ལ་ཡང་རིགས་འགྲེ་ཤེས་དགོས་སོ། །མིང་གང་
རུང་བའི་དང་པོ་རུ། །དང་པོ་ལ་ནི་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། །ཞེས་
མིང་གང་འདྲ་ཞིག་གི་ཐོག་མ་རུ་རྗེས་འཇུག་དང་པོ་ག་ཡིག་དེ་ལ་གཉིས་པ་ང་ཡིག་སྦྱར་
བས་ན་གང་ཞེས་ཡོད་པ་དེ་ནི་སྤྱི་ཁྱབ་ཀྱི་སྒྲ་རུ་ཤེས་པར་བྱ་སྟེ། དཔེར་ན། གང་གི་བློ་གྲོས་
པད་ཚལ་དབུས། །ཞེས་པ་ལྟ་བུ་སྟེ། གང་དང་གང་ལ་ཡང་རིག་འགྲེ་ཁྱེར་ཤེས་པར་བྱའོ། །
གང་མིང་གི་ནི་མ་མཐའ་ན། །པུ་ལིངྒ་ཡི་སྒྲ་མེད་ལ། །དེ་ལ་པུ་ལིངྒ་སྦྱར་ན། །བདག་པོའི་
ས་ནི་ཤེས་པར་བྱ། །ཞེས་མིང་གཞི་གང་གི་མ་མཐའ་ལ་པུ་ར་རུ་ཥནི་སྐྱེས་པ་སྟེ། དེའི་རུ་
ཞེས་ཡོད་པ་དེ་དང་ཥ་ཡིག་གཉིས་ཀ་ཕྱིས་ནས་པུ་རྐྱང་པ་དེས་ཀྱང་སྐྱེས་བུའི་དོན་སྟོན་ནུས་
པ་ཡིན་ལ། ལིངྒ་ནི་ཕོ་རྟགས་སམ་མཚན་མ་སྟེ། པུ་ལིངྒ་ཡི་སྒྲ་པའང་ཕོ་གང་ཡང་རུང་བ་
ཞིག་མེད་པ་དེར་ན་པུ་ལིངྒ་སྟེ་ཕོ་རྟགས་ཀྱི་སྒྲ་དངོས་གནས་པའི་པོ་གང་ཡང་རུང་བ་སྦྱར་
ན༑ བདག་པོའི་སྒྲ་དངོས་གནས་ཡིན་པ་ཤེས་དགོས་ཏེ། འོ་ན་པུ་ལིངྒ་ཡི་སྒྲ་མེད་པ་དེ་ལ་པུ་
ལིངྒ་ཡི་སྒྲ་སྦྱོར་ཚུལ་རྣམ་དཔེར་བརྗོད་དུ་སྨྲས་ན། རྟ་ཞེས་པའི་མིང་པུ་ལིངྒ་ཡི་སྒྲ་མེད་པ་དེ་
ལ་པ་ཞེས་པ་ལྟ་བུའི་པི་ལིངྒ་ཡི་སྒྲ་ཞིག་སྦྱར་ན་ཡང་ཏིག་རྟ་པ་ཞེས་པའི་ཚིག་ཏུ་གྲུབ་པ་དེ་



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
ནི༑ རྟ་ཁོ་རང་དང་རྟ་དེ་ཡི་བདག་པོ་གཉིས་ཀའི་སྒྲ་དང་དོན་དུ་འཛིན་པའི་སྒོ་ནས་འཇུག་
པའི་བདག་པོའི་སྒྲ་རུ་ཡིན་པ་ཤེས་དགོས་སོ། །དེ་བཞིན་དུ་གོང་གི་པོ་ཞེས་འབོད་པ་དེ་
ལའང་པུ་ལིངྒ་ཡི་སྒྲ་དེ་འཇུག་པའི་ཚུལ་ཡོད་ཡོད་དེ། དཔེར་མཚོན་ན། སྦྱིན་པ་པོ་དང༌།
སློངས་བ་པོ་དང༌། མཁྱེན་པ་པོ་དང་། བསྒྲུབ་པ་པོ་དང་། བསྒོམས་པ་པོ་ཞེས་པ་ལྟ་བུ་
སོགས་དཔེར་བརྗོད་ཤིན་ཏུ་མང་ངོ༌། །ཡང་གོང་དུ་ཡོད་པའི་པ་དེ་ལ་ཡང་རྟ་པ་ཙམ་དུ་མ་
ཚད་གཡག་པ་དྲེའུ་པ་ཞེས་པ་ལྟ་བུ་སྟེ་ཤིན་ཏུ་མང་ངོ་། །དེ་མིན་ཡང་བ་ཕྱེད་ཀྱང་བདག་
པོའི་སྒྲ་རུ་ཤེས་པར་བྱ་སྟེ། དཔེར་ན། ཁ་ལོ་བ་ཕོ་ཉ་བ་ཞེས་པ་ལྟ་བུ་དང་། ཡང་ཅན་ཞེས་
ཡོད་པ་དེ་ཡང་བདག་སྒྲ་ལ་ཤེས་པར་བྱ་སྟེ། དཔེར་ན། འཁོར་ལོ་ཅན་དང༌། གཟུགས་
ཅན་དང་། རྟག་ཅན་ཞེས་པ་ལྟ་བུ་དང་། ཡང་མ་ཡིག་ལ་ཡང་བདག་སྒྲ་ཡོད་དེ། དཔེར་ན་
ཇ་མ། ཆང་མ་ལྟ་བུ་ལ་སོགས་ཏེ་ཤིན་ཏུ་མང་ངོ་། །འོན་ཀྱང་མཆོད་པ་ཞེས་པ་ལྟ་བུ་དང༌།
བུམ་པ་ཞེས་པ་ལྟ་བུ་དང༌། རྒྱལ་པོ་ཞེས་པ་ལྟ་བུ་དང་། གང་བ་ཞེས་པ་ལྟ་བུ་སོགས་ནི་
བདག་སྒྲ་མིན་པ་ཤེས་དགོས་སོ། །དེ་ནི་ཅན་སྒྲ་དང་མ་སྒྲ་འདི་གཉིས་ནི་འཁྲུལ་གཞི་གལ་
ཆེ་ཞིག་མེད་དོ་སྙམ། གཞན་ཡང་དཔེ་འདིས་མཚོན་ཏེ་བདག་པོའི་སྒྲ་ཅི་རིགས་པ་རྣམ་
ཤེས་པར་བྱ་དགོས་སོ། །
གང་མིང་བརྗོད་པའི་ཡ་མཐའ་ན། །སཱི་ལིངྒ་ཡི་སྒྲ་མེད་པ། །དེ་ལ་སྟྲཱི་ལིངྒ་སྦྱར་ན། །
དགག་པའི་གནས་སུ་ཤེས་པར་བྱ། །ཞེས་མིང་གང་ཡང་རུང་བ་ཞིག་གི་ཡ་མཐའ་འམ་མགོ་
ལ་སྦྱར་བའི་རྫི་ཞེས་པ་དེ་མོ་ལ་འཇུག་པ་དང་། ལིངྒ་ཞེས་པ་དེ་ནི་རྟགས་སམ་མཚན་མ་ལ་
འཇུག་པ་དེའི་སྒྲ་མིང་པ་དེ་ལ་སྟྲཱི་ལིངྒ་ཡི་མོ་རྟགས་ཀྱི་སྒྲ་རུ་སྦྱར་བ་ན། དགག་པའི་སྒྲ་རུ་
ཤེས་པར་བྱ་དགོས་ཏེ། དཔེར་མཚོན་ན། མཐོང་ཞེས་པ་ལྟ་བུ་ཞིག་བཀོད་ན་དེ་ལ་དགག་
པའི་སྒྲ་མེད་པའི་མིང་ཡིག་རྐྱང་པ་དེའི་ཡས་མཐའ་འམ་ཐོག་མར་མོ་རྟགས་ཀྱི་སྡི་ལིངྒ་དེ་
ལ233



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཡི་སྒྲ་མ་ཞེས་རྐྱང་པ་རུ་སྦྱར་ན། མ་མཐོང་ཞེས་གྲུབ་པས་མ་དེས་མཐོང་བ་དེ་དགག་ནས་
མ་མཐོང་བའི་སྒྲ་རུ་འགྱུར་བའོ། །དེ་ལྟར་མ་རིག་པ་དང་། མ་སྣང་བ་དང་། མ་ཤེས་པ་
དང༌། མ་བྱུང་བ་སོགས་མ་ཡིག་རྐྱང་པས་དགག་པ་དང་དེ་མིན་གོང་གི་མ་ཡིག་རྐྱང་པ་དེ་
ལ་ཨིའམ་གི་གུ་སྦྱང་བས་ན་མི་ཞེས་གྲུབ་པ་དེ་མིང་མཐར་སྦྱར་བས་དེ་དག་གིས་ཀྱང་
དགག་པའི་སྒྲ་རུ་སྟོན་ནུས་པ་སྟེ་དཔེར་ན། ལུས་མེད་ངག་མེད་ཡིད་མེད། གསལ་འགྲིབ་
མེད། སྣང་སྟོང་མེད། འགལ་འཁྲུལ་མེད་ཅེས་པ་ལྟ་བུ་སོགས་ཤིན་ཏུ་མང་ངོ༌། །ཡང་དེ་མ་
ཡིན་པ་ཧ་མ་གོ། །ཞེས་པ་ལྟ་བུ་ནི་ཡང་དགག་སྒྲ་ཡིན་ནོ། །
གང་མིང་གི་ནི་ཡང་མཐའ་རུ། །གསུམ་པ་ལ་ནི་ཨེ་སྦྱར་བ། །ཐ་སྙད་དབང་དུ་
གསུམ་ཡིན་ཏེ། །དངོས་པོའི་དབང་དུ་བཞི་རུ་འགྱུར། །དུས་ཀྱི་དབང་དུ་གཉིས་ཡིན་ནོ། །
ཞེས་མིང་གང་འདྲ་ཞིག་གི་ཡ་མཐའ་འམ་ཐོག་མ་རུ་རྗེས་སུ་འཇུག་པའི་ཡི་གེ་གསུམ་པ་ད་
ཡིག་ལ་དབྱངས་ཡིག་གསུམ་པ་ཨེའམ་འགྲེང་བུ་སྦྱར་བ་དེ་ནི། ཐ་སྙད་ཀྱི་དབང་དུ་གསུམ་
ཡོད་དེ་གང་ཞེ་ན། འདས་དོན་ལ་ངེས་ཚིག་སྦྱར་བའི་ཐ་སྙད་དང་། རྣམ་གྲངས་གཞན་ཡོད་
ཀྱི་ཐ་སྙད་དང༌། ལྷག་བཅས་ཀྱི་ཐ་སྙད་དང་གསུམ། དངོས་པོའི་དབང་དུ་བྱས་ན། བདེན་
པའི་དངོས་པོ་དང་། གསང་བའི་དངོས་པོ་དང༌། བདག་གི་བའི་དངོས་པོ་དང་། གཞན་གྱི་
དངོས་པོ་སྟེ་བཞི་དང་། དུས་ཀྱི་དབང་དུ་བྱས་ནའང་། འདས་པའི་དུས་དང༌། མ་འོངས་
པའི་དུས་དང་གཉིས་ཏེ། དེ་རྣམས་ཀྱི་དཔེར་བརྗོད་རིམ་བཞིན་འགོད་པ་ལ། ཐོག་མར་
འདས་དོན་ལ་ངེས་ཚིག་སྦྱར་བའི་ཐ་སྙད་ནི། དཔེར་ན། བདག་གི་རྩ་བའི་བླ་མའི་ཞལ་
བཟང་ལས་འོང་པའི་གདམས་ངག་གནང་བ་དེ་རྣམས་ནི་ཐར་ལམ་སྟོན་ཆེན་ཁོ་ནར་ཡིན་
ལ་དེ་ནི་བདག་ཤིན་ཏུ་ངེས་པ་ཡིན། མུ་སྟེགས་ཅན་འགའ་ཞིག་གི་དེ་དང་དེ་འདྲ་བརྗོད་པ་
རྣམས་ལ་ཁོ་བོ་ནི་ཤིན་ཏུ་མ་ངེས་པ་ཡིན་ནོ། །ཞེས་པ་ལྟ་བུ། །
བ། 234ག་



ས
་
སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
གཉིས་པ་ནི། རྣམ་གྲངས་གཞན་ཡོད་ཀྱི་ཐ་སྙད་ནི། དཔེར་ན། མཚན་ལེགས་པ་དེ་
ཡང་སངས་རྒྱས་ཡིན། རིན་ཆེན་ཟླ་བ་དེ་ཡང་སངས་རྒྱས་ཡིན། མྱ་ངན་མེད་མཆོག་དེ་ཡང་
སངས་རྒྱས་ཡིན། གསེར་བཟང་དྲི་མེད་དེ་ཡང་སངས་རྒྱས་ཡིན། ཆོས་སྒགས་རྒྱ་མཚོ་དེ་
ཡང་སངས་རྒྱས་ཡིན། ཆོས་ཀྱི་རྒྱ་མཚོ་དེ་ཡང་སངས་རྒྱས་ཡིན། སྨན་གྱི་བླ་མ་དེ་ཡང་
སངས་རྒྱས་ཡིན། ཤཱཀྱ་ཐུབ་པ་དེ་ཡང་སངས་རྒྱས་ཡིན། ཞེས་པ་ལྟ་བུ་སྟེ། གཞན་ཡང་
ཆོས་གང་དང་གང་ལ་ཡང་རིགས་འགྲེའོ། །གསུམ་པ་ལྷག་བཅས་ཀྱི་ཐ་སྙད་ནི་དཔེར་ན། །
བདག་གི་དྲིན་ཅན་རྩ་བའི་བླ་མ་དེ། དེ་ཡི་ཆོས་གསུངས་པ་དེ། གདམས་ངག་གནང་བ་དེ། །
དྲིན་ཆེ་བ་དེ། ཞེས་པ་ལྟ་བུའོ། །
གཉིས་པ་དངོས་པོ་ལ་འཇུག་པ་ནི། བདེན་པའི་དངོས་པོ་ལ་འཇུག་པའི་དཔེ་ནི།
བདག་གི་དྲིན་ཅན་རྩ་བའི་བླ་མའི་གསུངས་པ་དེ་རྣམས་ནི་བདེན་པར་འདུག །ཅེས་པ་ལྟ་
བུ་དང་། གཉིས་པ་གསང་བའི་དངོས་པོ་ལ་འཇུག་ཚུལ་ནི། དཔེར་ན། སྔར་མ་གཞན་ཞིག་
དང་རང་གི་གསང་གཏམ་ཞིག་བཤད་པ་དེ་ཡང་བརྣན་དུ་མི་མང་ཚོགས་སར་བྱེད་དགོས་
བྱུང་ན། ཁ་སངས་བཤད་པ་དེ་ཁྱོད་ཀྱིས་མ་བརྗེད་པར་གྱིས་ཤིག །ཅེས་པ་ལྟ་བུ། གསུམ་
པ་ནི། བདག་གི་བའི་དངོས་པོ་འཇུག་ཚུལ་ནི། བདག་གི་རྟ་དེ། བདག་གི་གསེར་དེ།
བདག་གི་དངུལ་དེ་ཞེས་པ་ལྟ་བུ་སྟེ། གང་ལ་ཡང་རིགས་འགྲེའོ། །གཞན་གྱི་དངོས་པོ་ལ་
འཇུག་ཚུལ་ནི། དཔེར་ན། ཁྱོད་ཀྱི་ཁྱོ་ཤུགས་དེ། ཁྱོད་ཀྱི་ནོར་རྫས་དེ། ཞེས་པ་ལྟ་བུ་སོགས་
ཤིན་ཏུ་མང་བས་རིགས་འགྲེའོ། ། །
གསུམ་པ་དུས་ལ་འཇུག་པ་ནི། དཔེར་ན། སྔོན་འདས་པའི་དུས་སུ་རྒྱལ་བ་མར་མེ་
མཛད་དེ་ལྟ་བུ་བྱོན་ནས་མདོ་སྔགས་ཀྱི་ཆོས་འཁོར་དེ་ལྟ་བུ་བསྐོར་བ་རེད། ཞེས་པ་ལྟ་བུ་
ནི་འདས་ཚིག་དང་། རྗེས་སུ་མ་འོངས་པ་ན་རྒྱལ་ཚབ་བྱམས་པ་མགོན་པོ་འབྱོན་ཡོངས་
མ 235



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ནས་དམ་པའི་ཆོས་ཟབ་མོ་དེ་དང་དེ་བཞིན་དུ་གསུང་ཡོང་རྒྱུ་རེད། ཅེས་པ་ལྟ་བུ་ནི་མ་
འོངས་པའི་ཚིག་སྟེ། གཞན་ཡང་ཆོས་འཇིག་རྟེན་གང་ལ་ཡང་རིགས་འགྲེ་ནས་ཤེས་དགོས་
ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་བསྡུས་པ་ཡོད་ནའང་། །དེ་
ནི་དེ་བཞིན་སྦྱར་བར་བྱ། །ཞེས་སུམ་ཅུ་པ་འདི་ཡི་རྩ་བའི་ཚིག་བཅད་དང་། མཚམས་སྦྱོར་
རྣམས་ཅུང་ཟད་མདོར་བསྡུས་ནས་བསྟན་ཡོད་པ་ཡིན་ཏེ། གདུལ་བྱ་བློ་གྲོས་ཅན་རྣམས་
ཀྱིས་དཔྱད་པ་བྱས་ན་བརྗོད་བྱེད་ཀྱི་ཚིག་ཅུད་ཟད་ཉུང་བསྡུས་ཡོད་ནའང་། བརྗོད་བྱའི་
དོན་ནི་བསམ་གྱིས་མི་ཁྱབ་དཔག་པས་མི་ལང་། གྲངས་ཀྱིས་མི་བརྗོད་པ་ཡོད་པ་ཡིན་
པས། ཕྱི་རབས་ཀྱི་གདུལ་བྱ་བློ་གསལ་བ་རྣམས་ཀྱིས་མཁས་པ་འགའ་ལ་བསྟེན་ནས་སྦྱོང་
སློབ་མཐར་ཐུག་པ་བྱེད་མི་རྣམས་ཀྱིས་ཚིག་ཕྲད་དང་རྣམ་དབྱེ་རྣམས་གང་དང་གང་ལ་ཡང་
སྐབས་དང་བསྟུན་ནས་སྦྱོར་ཚུལ་རྣམས་དེ་དང་དེ་བཞིན་དུ་མ་ནོར་བ་ཤེས་པར་བྱ་དགོས་
སོ་ཞེས་པའོ། །
སྔོན་འཇུག་ཡོད་དམ་མེད་ཀྱང་རུང༌། །མིང་གཞིའི་ཡི་གེ་གང་ཡིན་ལ། །གཉིས་
འབྲེལ་ཡོད་དམ་གསུམ་འབྲེལ་ཡོད། །ཨཱ་ལི་བཞི་ལས་གང་ལྡན་ཡང་། །རྗེས་འཇུག་བཅུ་
པོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། །ཅེས་སྔོན་དུ་འཇུག་པའི་ཡིག་འབྲུ་ལྔ་
པོ་གང་རུང་ཞིག་ཡོད་དམ་མེད་ཀྱང་རུང་སྟེ་གོང་དུ་བརྗོད་ཟིན་པའི་མིང་གཞིའི་ཡི་གེ་སྔོན་
རྗེས་གང་ལ་ཡང་མི་འཇུག་པའི་ཡིག་འབྲུ་ཉི་ཤུ་བོ་དེ་དག་ལ་དབྱངས་བཞིའི་རྒྱན་པའམ་
ཡང་ན། གཉིས་སུ་འབྲེལ་བའམ། གསུམ་དུ་འབྲེལ་བ་སོགས་གང་བྱས་ནའང་རྗེས་འཇུག་
བཅུ་པོ་ལས་གང་རུང་ཞིག་མ་ཞུགས་ན་ཆོས་དང་འཇིག་རྟེན་གྱི་མིང་ཚིག་གི་དོན་མཆོག་
ཞིག་གསལ་བའམ་དོན་ཆེན་བསྟན་ནུས་པ་ནི་རང་དང་གཞན་ཐམས་ཅད་ཀྱི་ལུགས་སུ་མི་
236ལ་



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
སྲིད་དོ། །
འོ་ན། དེ་དག་གི་དཔེར་བརྗོད་ན། སྔོན་འཇུག་ཡོད་པ་ནི། བསྐ་ཞེ་པ་ལྟ་བུ་དང༌།
སྔོན་འཇུག་མེད་པ་ནི། སྐུ་ཞེས་པ་ལྟ་བུ། གཉིས་སྦྲེལ་ནི། སྐ་སྐས་ཞེས་ལྟ་བུ། དབྱངས་
ཀྱིས་རྒྱན་པ་ནི་སྐེ་ལྕི་སྤྲོ་སྤུ་སྒྲ་སྤོ་ཞེས་པ་ལྟ་བུ་སྟེ། གཞན་ཡར་ཆོས་གང་ལའང་རིགས་
འགྲེའོ། །
རྗེས་འཇུག་བཅུ་ཡི་དོན་ཤེས་ན། །འབྲི་དང་ཀློག་དང་བཤད་རྣམས་དང༌། །མཚམས་
སྦྱོར་སྒྲ་ལ་ཐོགས་མེད་ཅིང་། །འབྲེལ་བ་སྨྲ་བའི་མཚན་ཏུ་འགྱུར། །ཞེས་རྗེས་འཇུག་གི་
སྦྱོར་བ་དང་། དོན་གྱི་ཚུལ་སོགས་མཐར་ཐུག་པ་ཞིག་ཤེས་ན། ཡི་གེ་འབྲི་རྒྱུ་དང་ཀློག་པ་
དང་ཚིགས་བཅད་ཀྱི་མཚམས་སྦྱར་བ་དང༌། སྒྲ་དང་དེ་ཡི་དོན་གྱི་བརྗོད་ཚུལ་མཐའ་དག་
དང༌། གདུལ་བྱ་སྐལ་བ་དང་ལྡན་པ་རྣམས་ལ་འཆད་ནའང་གོ་བདེ་ཞིང་གསལ་བ་དང་།
ཕན་ཐོག་པ་ལ་སོགས་པ་དོན་ཆེར་འབྱུང་བ་དང་། རྩོད་པ་བྱེད་པའི་ཚེ་ན་རྒོལ་བ་ངན་
པའམ་ལོག་པར་སྨྲ་བའི་ཚོགས་རྣམས་ཚར་གཅོད་ནུས་པ་དང༌། རྩོམ་པ་བྱེད་ན་ཚིག་གི་
སྡེབ་སྦྱོར་རྣམས་མཛེས་ཤིང་སྙན་པ་དང་མཁས་པ་རྣམས་དགྱེས་པའི་རྐྱེན་དུ་འབྱུང་བ་
སོགས་དང་། མིང་གི་དོན་སྔ་མ་དང་ཕྱི་མ་ཡི་མཚམས་སྦྱོར་གྱི་སྒྲ་བརྗོད་པའང་ཐོགས་པ་
མེད་ཅིང་། རྒྱལ་བ་རྣམས་ཀྱི་གསུང་རབ་ཟབ་མོའི་དོན་དང་འགྲེལ་བ་སྨྲ་བའི་མཁས་པ་
མཆོག་འགྲན་ཟླ་དང་བྲལ་བ་འབྱུང་བར་འགྱུར་རོ། །
གཞན་ཡང་རྗེས་འཇུག་ཤེས་པ་ཡིས། །དོན་གྱི་སྦྱོར་བ་མ་མཐོང་ཡང་། །དོན་དང་
མཐུན་པའི་སྦྱོར་བ་ཤེས། །རྗེས་འཇུག་སྦྱོར་བ་མཁས་པ་ན། །ལུང་གི་དོན་དང་སྦྱོར་བ་
དང༌། །བླ་མའི་མན་ངག་གསུམ་སྦྱར་ནས། །དོན་གྱི་ཐོག་ཏུ་དབབ་པར་བྱ། །ཞེས་གཞན་
ཡང་རྗེས་འཇུག་གི་སྦྱོར་བ་དང་། དོན་དང་འཇུག་ཚུལ་རྣམས་ཤེས་པའི་མཁས་པ་མཆོག་
འ537



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དེ་ཡིས་ནི། རྒྱ་གར་གྱི་པཎྜི་ཏ་རྣམས་ཀྱིས་མཛད་པའི་གསུང་རབ་དང་། བོད་ཀྱི་པཎྜི་
རྣམས་ཀྱིས་མཛད་པའི་གསུང་རབ་ཟབ་པ་དང་རྒྱ་ཆེ་བའི་བརྗོད་བྱེད་ཀྱི་ཚིག་མང་ཞིང་།
དོན་དཔག་པར་དཀའ་བ་རྣམས་ལ་དོན་དང་མཐུན་པའི་རྟོགས་དཀའ་བ་རྣམས་ལ་བློ་དང་
ལྡན་པ་རྣམས་ཀྱིས་དགོངས་འགྲེལ་མཛད་པ་རྣམས་རང་གི་མཐོང་ཡང་། རང་གིས་དེ་དག་
རྣམས་ལ་དོན་དང་མཐུན་པའི་དགོངས་འགྲེལ་ནོར་བ་དང་འཁྲུལ་བ་སོགས་ཀྱི་སྐྱོན་དང་
བྲལ་ན་ཤེས་པར་འགྱུར་རོ། །
དེ་བཞིན་དུ་རྗེས་སུ་འཇུག་པའི་སྦྱོར་བ་རྣམས་ལ་རང་ཉིད་མཁས་པ་མཆོག་ཞིག་
གྱུར་པ་ན། རང་གང་འདྲ་ཞིག་ཤེས་པ་འདོད་བྱུང་ནའང་དེའི་པོ་ཏི་འམ་རིག་གནས་ཀྱི་ལུང་
དེ་དག་དོན་དེ་དང་། བརྗོད་བྱེད་ཀྱི་ཚིག་གི་སྒོ་ནས་སྦྱོར་བ་དང་། དེ་ཡང་སྦྱོར་བ་དེ་སྦྱོར་
ཚུལ་ཀྱང་བླ་མ་མཆོག་གསུང་རབ་གང་དང་གང་ལ་ཡང་ནོར་རྒྱུ་དང་འཁྲུལ་རྒྱུ་མེད་པ་ཡི་
མཁས་པའི་དབང་པོར་གྱུར་པ་ཞིག་གིས་གདམས་ངག་ཟབ་མོ་གང་དང་གང་གནང་བ་
མཐའ་དག་དང་། ཁྱད་པར་དུ་ཕྲད་དང་རྣམ་དབྱེ་སོགས་ཀྱི་སྒྲ་དོན་གྱི་བརྗོད་བྱ་དང་སྦྱོར་
ཚུལ་གྱི་གདམས་ངག་བསྟན་པ་དང་གསུམ་པོ་སྦྱར་ནས་དགོས་པའི་དོན་མཐའ་དག་མ་
ནོར་བ་རང་གི་ཡིད་ཀྱི་ཐོག་ཏུ་དབབ་པ་བྱའོ། །ཞེས་པའོ། །
བསླབ་ལ་བརྩོན་པའི་གང་ཟག་གི། །དང་པོ་ང་རོ་རྣམས་ལ་སྦྱངས། །སྔོན་འཇུག་
མིང་གཞི་རྗེས་འཇུག་རྣམས། །ཀློག་གི་ཆེད་དུ་བསླབ་པ་ཡིན། །རྗེས་འཇུག་བཞི་ཡི་སྦྱོར་
བ་རྣམས། །ཉན་བསམ་བསྟན་པའི་ཆེད་དུ་སྦྱར། །མན་ངག་དེ་དག་མཐུ་ཡིས་ནི། །འབྲས་
བུའི་ཆེད་དུ་གཏན་ལ་དབབ། །བསླབ་པའི་རིམ་པ་འདི་ཡིས་ནི། །གང་ཞིག་འབད་པ་ཆུང་
ངུས་ཀྱང༌། །ཤེས་རབ་མྱུར་དུ་གྲོལ་བར་འགྱུར། །དེ་ཕྱིར་དང་པོ་འདི་ཉིད་བསླབ། །དེ་ནས་
རྒྱས་པའང་མཉན་བྱས་ཏེ། །བསླབ་པ་གང་ལ་དད་པ་ཡི། །གཞུང་ཉིད་བླ་མ་དག་ལས་
མ333ང



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན། །
ཉན། །ཞེས་སུམ་ཅུ་པའི་རྩ་གཞུང་འདི་ཉིད་སྦྱངས་པ་དང་བསླབ་པ་ལ་བརྩོན་པ་དེ་ཡིས་ནི།
དང་པོ་སྒྲ་གདངས་དྲག་པ་དང་བར་མ་དང་ཞན་པ་སྟེ་སོ་སོར་སྒྲ་དང་སྐད་ཀྱི་ང་རོ་རྣམས་ལ་
སྦྱང་སློབ་མཐའ་ཐུག་པ་བྱས་ཚར་རྗེས། སྔོན་འཇུག་དང་མིང་གཞི་དང་རྗེས་འཇུག་དང་
འདོགས་ཅན་དང་མགོ་བཤམས་དང་བཅས་གོ་རིམ་སྦྱར་ཏེ། དེ་དག་རྣམས་ཚེག་བར་
གཅིག་ཏུ་མེད་པ་དང་ཉུང་བ་སོགས་ཇི་ཙམ་ཡོད་ཀྱང་དེ་དག་འབྲི་བ་དང་ཀློག་པ་གཉིས།
དེའི་ནང་ནས་ཀྱང་ཆེད་དུ་ཀློག་པ་ནི་ཤིན་ཏུ་གལ་ཆེ་བ་ཡིན་ཏེ། གང་ཞིག་གི་སྒྲ་དག་པ་དང་
གསལ་བ་གཉིས་ངེས་པར་བྱས་པའི་ཐོག་ནས་སྔོན་དུ་འཇུག་པ་ཡི་ཡི་གེ་རྣམས་ཀྱིས་
འཇུག་པའི་ཚུལ་ནི་འོག་ཏུ་རྟགས་འཇུག་གི་ཚིག་ལས་འབྱུང་བ་བཞིན་གང་ལའང་འཇུག་
ཚུལ། གང་གིས་འཇུག་ཚུལ་འཇུག་ཀྱང་ཚུལ་ཇི་བཞིན་དུ་འཇུག་ཚུལ་དགོས་པ་གང་གི་
ཕྱིར་འཇུག་ཚུལ་ཏེ་རྣམ་པ་བཞི་ཡོད་པ་དེ་དག་གི་སྦྱོར་བ་རྣམས་ནི་རང་ཉིད་ཀྱིས་མཁས་
པའི་དབང་པོ་བླ་མ་དམ་པ་ཡི་དྲུང་ནས་གདམས་ངག་རྣམས་རང་གི་ལེགས་པར་ཉན་པ་ལ་
བརྩོན་པ་དང་ཉན་པའི་ཚེ་ན་ཉན་བྱ་དེ་དག་ལ་ངེས་ཤེས་ཆེན་པོ་མ་སྐྱེས་ཀྱི་བར་དུ་རིག་པ་
བསྒྲིམ་བཞིན་དུ་བསམ་པའི་དཔྱོད་པ་རྣམ་པར་དག་པ་བྱ་བར་བརྩོན་པ་དང་། བརྩོན་བྱ་
དེ་ལ་ངེས་ཤེས་རྣམ་པར་དག་པ་ཞིག་སྐྱེས་ནས་ནི། ཡང་རང་ལ་དད་པ་ལྡན་པ་འགའ་ལ།
རང་གི་ཚུར་སྦྱངས་སློབ་བྱས་པ་ཇི་བཞིན་དུ་སྟོན་ནུས་པའི་ཆེད་དུ་མན་ངག་དེ་དག་གི་
མཐུའམ་ནུས་པ་དེ་ཡིས་ནི། འབྲས་བུ་འཆད་པ་དང་རྩོད་པ་དང་རྩོམ་པ་གསུམ། ཐོས་པ་
དང་བསམ་པ་དང་སྒོམ་པ་དང་གསུམ། མཁས་པ་དང་བཙུན་པ་དང་བཟང་བ་དང་གསུམ།
མཁྱེན་པ་དང་བརྩེ་བ་དང་ནུས་པ་གསུམ་གྱིས་མདོར་ན་རང་དང་གཞན་དང་བསྟན་དང་
འགྲོ་བ་མཐའ་དག་ལ་བདེ་བ་དང་སྐྱིད་པ་སོགས་ཕན་པ་རྒྱ་མཚོ་ལྟ་བུ་སྤེལ་བའི་སླད་དུ་
གཏན་ལ་དབབ་པའང་ཡིན་ནོ་གསུངས་པའོ། །དེ་ལྟར་སྦྱངས་པ་དང་བསླབ་པར་བྱ་བའི་
~ 239



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རིམ་པ་འདི་ཡིས་ནི། གང་ཞིག་གི་འབད་པ་ཆུང་ངུ་བ་ཞིག་གིས་ཀྱང་རང་རིག་གི་ཤེས་རབ་
ལ་མ་རིག་པའི་དྲི་མ་དང་བྲལ་ཏེ་མྱུར་དུ་གྲོལ་བ་འགྱུར་རོ། །ཞེས་པ་དང་། དེ་ཡི་ཕྱིར་དུ་
རྗེས་སོར་བློ་གསལ་མཁས་པ་འདོད་པ་རྣམས་ཀྱིས་ཀྱང་དང་པོ་སུམ་ཅུ་པ་འདི་ཉིད་ལ་དང་
པོར་སྦྱང་སློབ་བྱེད་པ་ནི་ཤིན་ཏུ་གལ་ཆེ་སྟེ། དེའི་རྗེས་སུ་རྟགས་འཇུག་དང་། ངག་སྒྲོན་
དང་སྙན་ངག་ལ་སོགས་ཏེ་བརྡ་སྤྲོད་པའི་གཞུང་ཀུན་ནས་རྒྱས་ཤིང་ཟབ་པ་གླིང་ཅན་རྣམས་
སྦྱང་སློབ་མཐར་ཕྱིན་པ་བྱས་ནས་བསྟན་པ་དང་འགྲོ་བའི་དོན་ལ་བརྩོན་པ་རྒྱ་ཆེན་པོ་བྱེད་
དགོས་སོ། །སློབ་དཔོན་དེ་ཉིད་དུ་འཛིན་ཅིང་། །ལེ་ལོ་གཡེངས་བ་རྣམ་པར་སྤངས། །ཟོ་
བཟང་དད་པ་ལ་བརྟེན་ནས། །སྐྱེས་བུ་དེས་ནི་མྱུར་རྟོགས་ཏེ། །དེ་ལ་དུས་སུ་འདོམས་པར་
བྱ༑ གཅིག་ཤོས་དེ་ལས་ལྡོག་པའོ། །དེ་ལྟར་བཤད་དེ་དེང་ནས་འདིར། །ཀུན་གྱིས་དེ་
ལྟར་རྟོགས་གྱུར་ཅིག །ཅེས་རང་ལ་རིག་གནས་ཆེ་ཆུང་ཀུན་བསླབ་པའི་སློབ་དཔོན་དཀའ་
དྲིན་དང་ལྡན་པ་དེ་ཉིད་སྤྱི་བོའི་རྒྱན་དུ་འཛིན་ཅིང་། སྒྱིད་ལུག་པའི་ལེ་ལོ། ཕྱི་གཤོལ་གྱི་ལེ་
ལོ༑ བྱ་བ་ངན་ཞེན་གྱི་ལེ་ལོ་སྟེ་ལེ་ལོའི་སྐྱོན་གསུམ་གྱི་མ་གོས་པར་དོན་མེད་པའི་བྱ་བའི་
ཡུལ་ལ་རྣམ་པར་གཡེངས་བ་སོགས་མདོར་ན་ཉེས་པའི་སྐྱོན་ཐམས་ཅད་དང་བྲལ་བར་
བྱས་ནས། ཟོ་བཟང་བའི་སྒོ་ནས་དང་བའི་དད་པ་དང༌། ཡིད་ཆེས་པའི་དད་པ་དང་།
མངོན་འདོད་ཀྱི་དད་པ་སྟེ་དད་པ་གཙོ་བོ་རྣམ་གསུམ་དང་བཅས་ལེ་ལོ་བཅོམ་པའི་བརྩོན་
འགྲུས་ཀྱི་ས་བོན་ལྟ་བུའི་དད་པ་རྣམ་གསུམ་ལ་སྐྱོ་ངལ་མེད་པར་དུས་མྱུར་བ་མྱུར་དུ་
བསྟན་བཅོས་ཟབ་མོ་ཁྱད་པར་ཅན་འདི་ཉིད་ཀྱི་དོན་མཐའ་དག་རྟོགས་པར་འགྱུར་ལ་དེ་
ཉིད་ན་ཚོད་གཞོན་ནུའི་དུས་སུ་བསླབ་བྱ་རྣམས་འདོམས་པར་བྱ་དགོས་ཤིང་། ཅིག་ཤོས་ཏེ་
དད་པ་མེད་པ་དང་བརྩོན་འགྲུས་མེད་པ་དང་ལེ་ལོ་ཆེ་བ་ལ་སོགས་ཏེ་ཉེས་པའི་སྐྱོན་སྟག་
པོ་ཅན་ནི་དེ་ལས་ལྡོག་པའི་ཕྱིར་རེ་ཞིག་གི་བར་དུ་བསྟན་བཅོས་ཀྱི་དོན་རྣམས་སྟོན་སྐབས་
-- { )



སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན།
བྲལ་ཡང་ཕྱིན་ཆད་ནས་དད་པ་དང་ལྡན་ཞིང་ལེ་ལོ་མེད་པ་བརྩོན་འགྲུས་ཆེ་ཞིང་དོན་
གཉེར་ཆེན་པོ་འབྱུང་བའི་ཚེ་ནི་རྗེས་སུ་བཟུང་སྟེ་གཞུང་གི་དོན་ལ་འདོམས་པར་བྱའོ། །
ཞེས་པའོ། །དེ་ལྟར་དུ་སུམ་ཅུ་པའི་གཞུང་གི་དོན་རྣམས་འཁྲུལ་ནོར་མེད་པ་དེ་བཞིན་དུ་
རྟོགས་པར་གྱུར་ཅིག་ཅེས་ཕྱི་རབས་ཀྱི་གདུལ་བྱ་རྣམས་ལ་སྨོན་པ་མཛད་པའོ། །དེ་ལྟར་དུ་
བྱཱ་ཀ་ར་སུམ་ཅུ་པའི་རྩ་འགྲེལ་ཉུང་བསྡུས་ཤིག་བརྗོད་ཟིན་ཏོ།། །།
སྨྲས་པ། གཞུང་ལུགས་ཀུན་གསལ་སྒེག་མོའི་འགྲམ་པ་ན། །ཐུ་མིའི་ལེགས་བཤད་
སུམ་ཅུ་པ་ཡི་ཉི། །བསྟན་འགྲོ་ཆུ་སྐྱེས་མགོན་དང་སྐྱབས་བཟང་དུ། །ལེགས་པར་འཆར་
འདིའི་ངོ་མཚར་འདི་ལས་གང༌། །གསལ་བྱེད་སུམ་ཅུ་པོ་ཡི་ལང་ཚོ་དར། །སྔོན་འཇུག་
རྗེས་འཇུག་རིན་ཆེན་དུ་མས་རྒྱན། །དབྱངས་བཞིའི་ཟུར་མིག་གཡོ་བའི་ངོ་མཚར་ཅན། །
ལེགས་བཤད་སུམ་ཅུ་པ་ཡི་སྐེད་མེད་དེས། །འགྲེལ་ཊིག་བྱེད་པོ་ཀ་ཤི་མཛེས་མ་དགའ། །
རོ་ལྡན་འགྲམ་པའི་ཆང་གིས་སུམ་ཅུ་པའི། །བ་ཀུ་ལ་ཡི་འདབ་བརྒྱ་བཀྲོལ་བ་འདིའི། །ངོ་
མཚར་འདི་ལས་ལྷག་པ་སུ་ལ་གདའ། །
ཞེས་སུམ་ཅུ་པའི་འབྲུ་འགྲེལ་པདྨ་དཀར་པོའི་མགུལ་རྒྱན། བསླབ་པ་འདི་ཡང་བླ་མ་དམ་པའི་བཀའ་དྲིན་གྱིས་
སྦྱངས་ཤིང་ལེགས་བཤད་ཀྱི་དོན་འབྲིང་པོ་ཙམ་རྒྱུད་ལ་མཆིས་པའི་བྲག་དཀར་སྤྲུལ་མིང་བློ་བཟང་དཔལ་ལྡན་བསྟན་འཛིན་
སྙན་གྲགས་སམ་སྙན་ཚིག་སྨྲ་བ་པོའི་ལུང་གི་ངག་དབང་དབྱངས་ཅན་རོལ་པའི་རྡོ་རྗེའང་འབོད་པ་ཉིད་ནས་རང་ལོ་བཅུ་བཞི་
པར་བྲིས་པ་དགེ་གྱུར་ཅིག ། །།
༤ 241



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
༄༅། །ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་
ཚིགས་སུ་བཅད་པ་གཞུང་བརྒྱའི་མཛོད་སྒོ་འབྱེད་པའི་
ལྡེ་མིག་བློ་གསར་གཞོན་ནའི་ཉེར་མཁོ་
ཞེས་བྱ་བ་བཞུགས་སོ། །
དཀའ་ཆེན་བསྟན་འཛིན་འཇིགས་མེད་དབང་ཕྱུག
ཐུབ་པའི་གསུང་རབ་རྒྱ་མཚོ་བསྲུབས་པ་ལས། །ངེས་དོན་ལེགས་བཤད་བདུད་
རྩིའི་ཀེ་ལ་ཤས། །སྐལ་ལྡན་འགྲོ་ལ་ཆོས་ཀྱི་བདུད་རྩི་མཆོག །སྦྱིན་མཁས་བཀའ་དྲིན་
གསུམ་ལྡན་བླ་མར་འདུད། །བོད་ཡུལ་མུན་པའི་གླིང་དུ་དམ་ཆོས་ཀྱི། །སྙིང་པོ་ཡི་གེའི་
སྲོལ་བཏོད་པནཾ་ཏ། །མཁས་པའི་མཆོག་གྱུར་ཐོན་མི་སམྦྷོ་ཊར། །སྒོ་གསུམ་དད་པས་སྙིང་
ནས་མགོས་ཕྱག་འཚལ། །རྒྱལ་ཀུན་མཁྱེན་པའི་རང་གཟུགས་དྷིཡིག་ཁམས། །དམར་
སེར་འོད་ཀྱི་ཕུང་པོར་ཤར་བའི་ལྷ། །སྨྲ་བ་ངག་གི་དབང་ཕྱུག་འཇམ་པའི་དབྱངས། །ཟབ་
གསལ་མྱུར་བའི་ཤེས་རབ་སྩོལ་ཅིག་ཀྱེ། །རྒྱལ་ཡུམ་ངག་གི་ལྷ་མོ་དབྱངས་ཅན་མ། །རྟག་
པར་བདག་གི་ཙིཏྟའི་གུར་ཁང་དབུས། །བཞུགས་ལ་འཆད་རྩོད་རྩོམ་པའི་བློ་གྲོས་ཀྱི། །
སྤོབས་པའི་སྣང་བ་བདག་ལ་སྩལ་དུ་གསོལ། །བོད་ཀྱི་ཆོས་རྒྱལ་ཐོག་མ་གཉན་བཙན་
དུས། །དམ་པའི་ཆོས་ཀྱི་དབུ་བརྙེས་ནས་གཟུང་ནས། །དྷརྨ་རཱ་ཛ་སྲོང་བཙན་སྒམ་པོའི་
བར། །ཡི་གེའི་ལམ་སྲོལ་མེད་པས་མུན་པར་ལུས། །ཆོས་རྒྱལ་དེ་ཡིས་ཐོན་མི་སམྦྷོ་ཊར། །
ས་སྙིང་མང་པོའི་རྟེན་བསྐུར་རྒྱ་གར་དུ། །བརྫངས་པས་ནཱ་ལེནྡ་ཡི་གཙུག་ལག་ཁང་། །
242



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ། །
བྲམ་ཟེ་ལི་བྱིན་ལ་སོགས་མཁས་པའི་ཚོགས། །བསྟེན་ནས་སྦྱངས་པའི་ཡོན་ཏན་མཐར་
ཕྱིན་ཏེ། །རྒྱ་གར་ལཉྫའི་ཡི་གེར་དཔེ་བྱས་ནས། །བོད་ཡིག་དབྱངས་བཞི་གསལ་བྱེད་སུམ་
ཅུ་ཡི། །ཡི་གེའི་སྲོལ་བཏོད་བཀའ་དང་བསྟན་བཅོས་བསྒྱུར། །དེ་ནས་གྲ་ཤོད་གཉིས་ཀྱི་
བར་དག་ཏུ། །ཆེ་ཆེར་དར་བ་དེ་ལ་སྔ་དར་ཟེར། །དེ་ནས་དར་མས་བསྟན་པ་བསྣུབས་
རྗེས་སུ། །པར་སར་ཞེས་སུ་བྱ་བའི་ཡི་གེ་དར། །དེ་ལ་པར་དར་ཟེར་ཞིང་དེའི་རྗེས་སུ། །
ལོ་ཆེན་ཤེས་རབ་དབང་ཕྱུག་མན་ཆད་དུ། །དར་བ་དེ་ལ་ཕྱི་དར་ཞེས་བྱ་ཞིང་། །བསྟན་པའི་
གེགས་བྱེད་དར་ནུབ་སྣ་ཚོགས་བྱུང་། །ཕྱག་ན་པདྨོ་བློ་བཟང་རྒྱ་མཚོ་ཡིས། །བཅུ་ཕྲག་
རིགས་པའི་ལུགས་སྲོལ་བཟང་པོ་རྣམས། །ཉམས་པ་སོར་ཆུད་མི་ཉམ་གོང་འཕེལ་དུ། །ཆེ་
ཆེར་གསལ་བ་ད་ལྟའི་ལུགས་བཟང་ངོ༌། །བདག་ནི་ཐོས་ཉུང་སྦྱངས་པའི་སྟོབས་དམན་
པས། །ཡི་གེའི་གནས་ཚུལ་ཇི་ལྟར་ཤེས་དཀའ་ཞིང་། །འོན་ཀྱང་ཡོངས་འཛིན་དམ་པའི་
བཀའ་དྲིན་གྱིས། །ཅུང་ཟད་སྨྲ་ནུས་ཨེ་མ་སྐལ་བ་བཟང་། །མཁས་པ་དགྱེས་པའི་མཆོད་
སྤྲིན་ལེགས་བཤད་མེད། །རང་མཉམ་བློ་དམན་དག་ལ་ཕན་པའི་ཆེད། །རྒྱལ་ཁམས་སྐོར་
བའི་མུ་ལྟོའི་ཕྱེ་བཞིན་དུ། །དམ་པའི་གདམས་ངག་དུ་མ་ཕྱོགས་གཅིག་བསྡེབས། །རང་
ཅག་ཛམ་བུའི་གླིང་ཆེན་འདི་ཉིད་དུ། །ཡིག་སྣ་མི་འདྲ་སྣ་ཚོགས་དུ་ཡོད་ཀྱང་། །འདི་རུ་
བཤད་བྱ་འཕགས་ཡུལ་ཡི་གེ་དང་། །གངས་ཅན་ཡི་གེའི་གནད་དོན་གསལ་བར་བཀོད། །
རྒྱ་གར་འཕགས་པའི་ཡུལ་གྱི་ཡི་གེ་ལ། །ཨཱ་ལི་ཀཱ་ལིའི་ཡི་གེ་གཉིས་སུ་དབྱེ། །ཨཱ་ལིའི་ཡི་
གེ་དབྱངས་ཏེ་བཅུ་དྲུག་དང་། །ཀཱ་ལིའི་ཡི་གེ་གསལ་བྱེད་སོ་བཞིའོ། །དབྱངས་ཡིག་ནང་
ནས་ཨོཾ་དང་ཨགཉིས་པོ། །ཕྲི་ནས་དབྱངས་ཡིག་བཅུ་བཞིར་མཛད་པ་དང་། །ཀླུ་ཡིག་ཕྲི་
ནས་གསལ་བྱེད་སོ་གསུམ་སྨྲ། །ཨཾ་ལ་སྣ་ལྡན་ཨལ་རྣམ་བཅད་བཏགས། །ཀ་ཙ་ཊ་ཏ་པ་
ལ་སྡེ་ལྔ་ཟེར། །ཡ་ར་ལ་ཝ་བཞི་ལ་མཐར་གནས་དང་། །ཤ་ཥ་ས་ཧ་བཞི་ལ་དྲོ་བ་ཟེར། །ཀྵ་
ཀ 243



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ལ་མཐར་ཟད་ཡི་གེ་ཞེས་བྱ་སྟེ། །ཨ་ཐུང་ཨཱ་རིང་ཨེ་ཨོ་ཤིན་ཏུ་རིང༌། །གྷ་ཛྷ་ཌྷ་དྷ་བྷ་ལ་
མཐུག་པོ་ལྔ། །ཊ་ཋ་ཌ་ཎ་ཥ་ལ་ལོག་ལྔ་ཟེར། །དེ་ལྟར་འཕགས་པའི་ཡུལ་གྱི་ཡི་གེ་ནི། །
བོད་ཡུལ་ཡི་གེ་ཀུན་གྱི་རྩ་བ་ཡིན། །དེ་ལ་གཞི་བྱས་བོད་སྐད་ལ་མཁོ་བ། །བསྣོན་ཕྲི་
བསྲེས་སོགས་སམྦྷོ་ཊ་ཡིས་མཛད། །ཁ་བ་ཅན་གྱི་ལྗོངས་ཀྱི་ཡི་གེ་ལ། །དབྱངས་དང་
གསལ་བྱེད་ཡི་གེ་གཉིས་སུ་ཡོད། །དབྱངས་ཀྱི་ཡི་གེ་ཨི་ཨུ་ཨེ་ཨོ་བཞི། །གསལ་བྱེད་ཀ་
ནས་ཨ་བར་སུམ་ཅུའོ། །འཕགས་ཡིག་ནང་ནས་མཐུག་ལོག་ཀྵ་ཡིག་སྟེ། །བོད་སྐད་མཁོ་
མེད་ཕྲི་ཞིང་མཁོ་བྱེད་དུ། །སྔར་མེད་ཡི་གེ་ཅ་ཆ་ཇ་གསུམ་དང་། །ཞ་ཟ་འ་སྟེ་ཡི་གེ་དྲུག་པོ་
རྣམས། །བོད་ཀྱི་སྐད་ལ་ཤིན་ཏུ་མཁོ་བས་བསྣན། །དང་པོ་ཡི་གེའི་རྣམ་གཞག་བཤད་པ་
ལ༑ ༑རྒྱུ་དང་གནས་དང་འཇུག་ཚུལ་འདྲི་ཚུལ་གསུམ། །དང་པོ་རྒྱུ་ནི་ཡི་གེ་བརྗོད་འདོད་
ཀྱིས། །ཀུན་སློང་རྟོག་སྐྱེས་རླུང་གཡོས་པ་ལས་བྱུང་། །གཉིས་པ་དེ་ལ་གནས་དང་བྱུང་
བརྗོད་གསུམ། །དང་པོ་གནས་ནི་ཁོག་མགྲིན་རྐན་སོ་མཆུ། །ལྕེ་དང་སྤྱི་བོ་སྣ་དང་བརྒྱད་
ཡོད་ཅིང༌། །ཡི་གེ་ཐམས་ཅད་ཁོག་པ་ལས་བྱུང་ངོ༌། །མགྲིན་བྱུང་ཀ་ཁ་ག་ང་འ་ཧ་ཨ། །
རྐན་ལས་བྱུང་བ་ཅ་ཆ་ཇ་ཉ་ཙ། །ཚ་ཛ་ཞ་ཡ་ཤ་ཨི་ཨེ་རྣམས་དང་། །སོ་བྱུང་ཏ་ཐ་ད་ན་ཟ་ལ་
ས༑ ༑མཆུ་བྱུང་པ་ཕ་བ་མ་ཝ་ཨུ་ཨོ། །རྐན་བྱུང་ཐམས་ཅད་ལྕེ་རྩེ་ལས་བྱུང་ངོ༌། །ར་ཡིག་ལྕེ་
རྩེ་དང་ཉེ་སྤྱི་བོ་ལས། །བྱུང་ཞིང་ང་ཉ་ན་མ་རང་རང་གི། །གནས་བྱུང་མ་ཟད་ཁྱད་པར་སྣ་
ལས་བྱུང་། །གཉིས་པ་དེ་ལས་བྱུང་བའི་ཡི་གེ་ལ། །དབྱངས་དང་གསལ་བྱེད་རྣམ་པ་
གཉིས་སུ་བརྗོད། །དབྱངས་ཀྱི་ཡི་གེ་ཨི་ཨུ་ཨེ་ཨོ་བཞི། །གུག་གུ་ཞབས་ཀྱུ་འགྲེང་བུ་རྣ་རུ་
འོ༑ ༑ཀ་ནས་ས་བར་བཞི་བཞིར་སྡེ་ཚན་བདུན། །ཧ་ཨ་གཉིས་ལ་སྡེ་པ་ཕྱེད་དུ་བྱས། །
བསྡོམས་ནས་སྡེ་པ་ཕྱེད་དང་བརྒྱད་པོ་ལ། །གསལ་བྱེད་སུམ་ཅུ་ཐམ་པ་ཞེས་བྱའོ། །སྔོན་
བྱོན་མཁས་པ་ལ་ལས་ཨ་ཡིག་ཀྱང༌། །མི་གསལ་དབྱངས་ཀྱི་ཁོང་སུ་བརྗོད་པ་དང་། །རྩ་
༤ 244



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
བར་དབྱངས་བཞི་གསལ་བྱེད་སུམ་ཅུར་ངེས། །འདི་ལ་དཔྱད་པའི་གནད་ཅིག་ཡོད་པར་
སྨྲ༑ ༑དེ་ལ་སྲོག་དང་རྐྱེན་དང་ཕ་མ་དང་། །བུ་ཚའི་ཡི་གེ་ཕོ་མོ་མ་ནིང་དང་། །ང་རོའི་དབྱེ་
བ་ང་རོ་འདྲེན་ཚུལ་དང་། །གནས་དང་རྐྱང་འདོགས་མགོ་ཅན་ཁྱབ་ཆེ་ཆུང་། །རྗེས་འཇུག་
ཡང་འཇུག་དང་བཅས་བཅུ་གཉིས་ཡོད། ། །
དང་པོ་སྲོག་རྐྱེན་ཡི་གེའི་ནང་ནས་ནི། །སྲོག་ཡིག་དབྱངས་བཞི་དང་ནི་ཚེག་ཡིན་ནོ། །
བོད་ཀྱི་ཡི་གེ་ཚེག་གིས་མ་བཅད་ན། །ཚེག་ཁྱིམ་མི་འགྲུབ་སྔོན་རྗེས་འདྲེས་འགྱུར་པས། །
བརྗོད་བྱ་སྟོན་པའི་བྱ་བ་བྱེད་མི་ནུས། །དཔེར་ན་སྲོག་དང་ལྡན་པར་གཡོ་འགུལ་སོགས། །
བྱ་བ་བྱེད་ལ་སྲོག་བྲལ་བྱ་བྱེད་བྲལ། །ཡི་གེའི་རྐྱེན་ནི་དབུ་དང་ཤད་ཡིན་ཏེ། །དབུ་ཤད་
རྐྱེན་བྱས་དེ་ནས་གཞུང་ཡིག་བྲིས། །ཡི་གེ་ཐམས་ཅད་སྐྱེས་པའི་མ་ལྟ་བུ། །ཨ་ནི་ཡིག་འབྲུ་
ཀུན་གྱི་མཆོག་ཡིན་ནོ། །ཕ་ཡིག་གསལ་བྱེད་ཉི་ཤུ་རྩ་དགུ་སྟེ། །དོན་རྣམས་ཐམས་ཅད་
སྟོན་བྱེད་གཙོ་བོ་ཡིན། །བུ་ཡིག་སྟེང་ན་ཞྭ་ལྟར་མཛེས་པ་གསུམ། །གུག་གུ་འགྲེང་བུ་རྣ་རུ་
གསུམ་ཡིན་ནོ། །འོག་ན་གདན་ལྟར་མཛེས་པའི་ཡི་གེ་གསུམ། །ཞབས་ཀྱུ་ར་བཏགས་ཡ་
བཏགས་གསུམ་ཡིན་ནོ། །ཕ་མའི་ཡི་གེ་མེད་པར་ལྟོས་ས་མེད། །དེར་བརྟེན་བུ་ཡིག་ཞེས་
ཟེར་མིང་དུ་བཏགས། །གསུམ་པ་ཕོ་མོ་མ་ནིང་ཡི་གེ་ནི། །ཀ་ཅ་ཏ་པ་ཙ་རྣམས་ཕོ་ཡིག་ཡིན། །
ཁ་ཆ་ཐ་ཕ་ཚ་རྣམས་མ་ནིང་ཡིན། །ག་ཇ་ད་བ་ཛ་ཝ་ཞ་ཟ་འ། །ཡ་ཤ་ས་ཏེ་བཅུ་གཉིས་མོ་
ཙམ་དང་། །ང་ཉ་ན་མ་བཞི་ནི་ཤིན་ཏུ་མོ། ། ར་ལ་ཧ་གསུམ་མཚན་མེད་མ་ནིང་ངོ༌། །བཞི་པ་
ང་རོའི་དབྱེ་བ་ལ་ལྔ་སྟེ། །དྲང་པོ་བཀུག་པ་སྨད་བསྒྲེང་བསྟོད་པ་འོ། །ཀ་ནས་ཨའི་བར་
ཐམས་ཅད་དྲང་པོ་དང་། །ཀི་སོགས་གུག་གུ་ཅན་རྣམས་བཀུག་པ་དང་། །ཀུ་སོགས་ཞབས་
ཀྱུ་ཅན་རྣམས་སྨད་པ་དང་། །ཀེ་སོགས་འགྲེང་བུ་ཅན་རྣམས་བསྒྲེང་བ་དང་། །ཀོ་སོགས་རྣ་
རུ་ཅན་རྣམས་བསྟོད་པ་འོ། །ལྔ་པ་དབྱངས་ཀྱི་ང་རོ་འདྲེན་ཚུལ་ནི། །བོད་ཡིག་ང་རོའི་རྩ་བ་
215



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གསུམ་ཡོད་དེ། །ཧ་ཨ་འ་གསུམ་གནས་ཀྱི་རྩ་བ་ནི། །ཁོག་མགྲིན་གཉིས་ཡིན་ཁོག་ནས་
ཤུགས་བསྐྱེད་དེ། །གདོན་པར་བྱ་བའི་ཡི་གེ་ཧ་ཡིག་གོ། །མགྲིན་པ་བཙུམ་ཞིང་དོག་པར་
བྱས་ནས་སུ། །སྟོད་དུ་ཤུགས་སྐྱེད་གདོན་པ་ཨ་ཡིག་གོ། །མགྲིན་པ་ཕྱེ་ཞིང་གློད་དེ་ཡངས་
བྱས་ནས། །སྨད་དུ་ཤུགས་བསྐྱེད་གདོན་པ་འ་ཡིག་ཡིན། །ཨ་ཡིག་ལྟར་མཚུངས་སྒྲ་ནི་དྲག་
གདོན་པ། །ཀ་ཅ་ལ་སོགས་ཕོ་ཡིག་རྣམས་ཡིན་ནོ། །ཧ་ཡིག་བཞིན་དུ་བར་མའི་སྒྲས་
འདོན་པ། །ཁ་ཆ་ལ་སོགས་མ་ནིང་ཡི་གེ་ཡིན། །འ་ཡིག་བཞིན་དུ་སྒྲ་ཞན་གྱིས་གདོན་པ། །
ག་ད་ལ་སོགས་མོ་ཡིག་རྣམས་ཡིན་ནོ། །དྲུག་པའི་གནས་ཚུལ་གོང་དུ་བཤད་ལྟར་ཡིན། །
བདུན་པ་རྐྱང་བའི་ཡི་གེ་ལ་དབྱེ་ན། །མིང་གཞིའི་ཡི་གེ་སྔོན་རྗེས་ཡི་གེ་ཡིན། །གསལ་བྱེད་
སུམ་ཅུའི་ནང་ནས་རྗེས་འཇུག་བཅུ། །ག་ང་ད་ན་བ་མ་འ་ར་ལ། །ས་སྟེ་བཅུ་ལས་ལྔ་ནི་སྔོན་
དུ་འཇུག །སྔོན་རྗེས་དེ་ལ་འང་ཕོ་མོ་མ་ནིང་གསུམ། །ད་བ་ས་ཕོ་འ་ར་རྗེས་འཇུག་མོ། །ག་ང་
ན་མ་ལ་ནི་མ་ནིང་ངོ༌། །བ་ཡིག་སྔོན་འཇུག་ཕོ་དང་ག་ད་གཉིས། །མ་ནིང་འ་མོ་མ་ནི་ཤིན་ཏུ་
མོ༑ ༑མིང་གཞིའི་ཡི་གེ་ཉི་ཤུ་ཐམ་པའོ། །རྗེས་འཇུག་བཅུ་པོ་ཡི་གེ་ཐམས་ཅད་ཀྱི། །རྗེས་སུ་
སྦྱར་བར་རུང་ཀྱང་པབ་མབ་རྣམས། །བོད་ཀྱི་སྐད་ལ་མི་སྦྱོར་གནས་ཤེས་དགོས། །སྔོན་
འཇུག་ལྔ་ཡི་ནང་ནས་ག་ཡིག་གིས། །ཡི་གེ་བཅུ་གཅིག་འཕུལ་ཏེ་དས་འཕུལ་དྲུག །བས་
འཕུལ་བཅུ་དང་མས་འཕུལ་བཅུ་གཅིག་སྟེ། །འས་འཕུལ་བཅུ་སྟེ་རྐྱང་ཡིག་འཕུལ་ཐོབ་པ། །
ཡི་གེ་ཞེ་བརྒྱད་འཕུལ་ཡིག་མི་ཐོབ་པའི། །ཝ་ར་ལ་ཧ་ཨ་འ་ཡི་གེ་དྲུག །ལ་ལ་ར་སའི་མགོ་
ཅན་ཐོབ་པའི་ཚེ། །འཕུལ་ཐོབ་རྐྱང་པར་མི་ཐོབ་འཕུལ་ཕྱེད་ཟེར། །བརྒྱད་པ་འདོགས་
ཅན་ཡི་གེ་བཤད་པ་ལ། །ཡ་ར་ལ་ཝའི་འདོགས་ཅན་བཞི་ཡོད་དོ། །ཡ་བཏགས་བདུན་
དང་ར་བཏགས་བཅུ་གཅིག་དང་། །ལ་བཏགས་དྲུག་ཡོད་ནང་ནས་ར་ས་གཉིས། །མགོ་
ཅན་སྡེ་ཚན་གཏོགས་ཞེས་ཁ་ཅིག་བཞེད། །ལུ་བཏགས་བཅུ་གཉིས་ཡོད་ཀྱང་གུག་སྐྱེད་ལ། །
2:45



R
ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
གདགས་སུ་མི་རུང་འདོགས་ཅན་སོ་བཞི་འོ། །དགུ་པ་མགོ་ཅན་ཡི་གེ་བཤད་པ་ལ། །ར་
མགོ་བཅུ་གསུམ་ལ་ཡི་མགོ་ཅན་བཅུ། །ས་མགོ་བཅུ་གཉིས་མགོ་ཅན་སུམ་ཅུ་ལྔ། །
འདོགས་ཅན་མགོ་ཅན་ཡི་གེ་བརྩེགས་པ་ལ། །བརྩེགས་ཡིག་ཟེར་ཞིང་དེ་ལ་ཉིས་
བརྩེགས་དང་། །གསུམ་བརྩེགས་དང་བཅས་རྣམ་པ་གཉིས་སུ་ཕྱེ། །འདོགས་ཅན་ཉིས་
བརྩེགས་འཕུལ་བྱེད་ཡི་གེ་བཞི། །ད་དང་བ་དང་མ་དང་འ་བཞི་འོ། །ད་ཡིས་ཡ་རའི་
འདོགས་ཅན་དགུ་འཕུལ་ཞིང་། །བ་ཡིས་ཡ་རའི་འདོགས་ཅན་དྲུག་འཕུལ་ལོ། །མ་ཡིས་
ཡ་རའི་འདོགས་ཅན་བཞི་འཕུལ་ཞིང་། །འ་ཡིས་ཡ་རའི་འདོགས་ཅན་དགུ་འཕུལ་ལོ། །དེ་
ལྟར་འདོགས་ཅན་ཉིས་རྩེགས་འཕུལ་ཅན་གྱིས། །ཡི་གེ་ཁྱོན་བསྡོམས་ཉི་ཤུ་རྩ་བརྒྱད་དོ། །
མགོ་ཅན་འཕུལ་བྱེད་བ་ཡིག་ཁོ་ནར་ངེས། །བ་ཡིས་ར་མགོ་བཅུ་གཅིག་ས་མགོ་དགུ། །ལ་
མགོ་གཉིས་འཕུལ་གསུམ་བརྩེགས་བཅུ་བཞི་ལ། །འཕུལ་ཐོབ་དྲུག་བཅས་མགོ་ཅན་རྩ་
བརྒྱད་དོ། །
ས་མགོའི་ཙ་ལ་བས་འཕུལ་ངག་སྒྲོན་དུ། །བཤད་ཀྱང་སྨྲ་བའི་རྒྱན་དུ་དཔྱད་གཞིར་
མཛད། །དེ་ཡང་བློ་ཆུང་བྱིས་པར་ཕན་ཆེད་དུ། །སྡེ་པ་ཕྱེད་དང་བརྒྱད་པོ་རེ་རེ་ལ། །
འཕུལ་དང་འདོགས་ཅན་མགོ་ཅན་གང་ཐོབ་པ། །ཆེ་ཆེར་གསལ་བར་ཕྱེ་དེ་བཤད་ཀྱིས་
ཉོན། །སྡེ་པ་དང་པོའི་དང་པོ་ཀ་རྐྱང་པ། །འཕུལ་བྱེད་ད་དང་བ་གཉིས་མ་གཏོགས་པ། །
གཞན་ནི་མི་འཇུག་མགོ་གསུམ་འདོགས་བཞི་ཐོབ། །ཝ་ཟུར་ཐོབ་པ་ཀཱ་ཡི་ཞེས་རྐྱང་ཡིན། །
ལྐོག་གྱུར་ལྐོག་མ་ལྐོག་ཤལ་ངག་ལྐུགས་ལས། །ལ་མགོ་མེད་ཅིང་ར་སའི་མགོ་ཅན་མང་། །
གཉིས་པ་ཁ་རྐྱང་འཕུལ་བྱེད་འ་དང་མ། །མགོ་ཅན་མི་ཐོབ་འདོགས་ཅན་གསུམ་ཐོབ་ཀྱང༌། །
ཝ་ཟུར་ཐོབ་པ་ཁུ་ད་གཅིག་པུར་ངེས། །གསུམ་པ་ག་རྐྱང་འཕུལ་བྱེད་ད་བ་མ། །འ་བཅས་
འཕུལ་བཞི་ར་ལ་ས་མགོ་ཐོབ། །ཡ་ར་ལ་ཝའི་འདོགས་ཅན་བཞི་ཐོབ་ཀྱང་། །གྲྭ་དོར་ཆོས་
ག247



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གྲྭ་གླེག་བུའི་གྲྭ་བཅས་ལ། །ཝ་ཟུར་ཐོབ་ཅིང་གཞན་པ་མང་དུ་མེད། །ལ་མགོ་གཅིན་སྣོད་
ལྷང་བུ་གཅིག་པུར་ངེས། །གཞན་ནི་མང་དུ་ཡོད་པས་བརྗོད་མི་ནུས། །བཞི་པ་ང་རྐྱང་
འཕུལ་བྱེད་ད་མ་གཉིས། །མགོ་གསུམ་ཐོབ་ཅིང་འདོགས་ཅན་གཏན་ནས་མེད། །ལ་མགོ་
གྲངས་ཀྱི་ལྔ་ཡིག་གཅིག་པུར་ངེས། །གཞན་ཡང་རང་རང་སྡེ་པའི་ནང་གཏོགས་པའི། །
འཕུལ་བྱེད་གཏན་ནས་མེད་པ་ཤེས་དགོས་སོ། །གཉིས་པའི་དང་པོ་ཅ་ཡིག་རྐྱང་པ་ནི། །
འཕུལ་བྱེད་ག་བ་ཡིན་ཞིང་མགོ་ཅན་ནི། །ལ་མགོ་མ་གཏོགས་མེད་ཅིང་ལ་མགོ་ལ། །བ་ཡི་
འཕུལ་ནི་ཐོབ་པ་མ་ཡིན་ནོ། །གཉིས་པ་ཆ་ཡིག་རྐྱང་པ་འ་མས་འཕུལ། །མགོ་འདོགས་
མེད་ཅིང་གསུམ་པ་ཇ་ཡིག་ནི། །རྐྱང་པ་འཕུལ་བྱེད་མ་དང་འ་གཉིས་སོ། །འདོགས་མེད་ར་
ལའི་མགོ་ཅན་གཉིས་ཡོད་ཀྱང་། །ལ་མགོར་འཕུལ་སྤང་ར་ཡི་མགོ་ཅན་ལ། །འཕུལ་ཡོད་
པ་དང་འཕུལ་མེད་གཉིས་ཡོད་དོ། །བཞི་པ་ཉ་ཡིག་རྐྱང་པ་ག་མས་འཕུལ། །ཝ་ཟུར་ཐོབ་
པ་ཞྭ་ལྕོག་རྐྱང་པར་ངེས། །ས་ཡི་མགོ་ཅན་འཕུལ་མེད་འཕུལ་ཡོད་གཉིས། །འདོགས་ཅན་
ལ་སོགས་གང་ཡང་མི་འཇུག་གོ། །གསུམ་པའི་དང་པོ་ཏ་ཡིག་རྐྱང་པ་ནི། །འཕུལ་བྱེད་ག་
བ་གཉིས་ཡིན་ར་ལ་སའི། །མགོ་གསུམ་ཐོབ་ཅིང་འདོགས་ཅན་ར་ཐོབ་ཀྱང་། །སླེ་ཏྲེས་ཏྲེ་
བསམ་དྲོན་བཅས་གསུམ་དུ་ངེས། །མགོ་གསུམ་འཕུལ་མེད་འཕུལ་ཐོབ་བཅས་ཡོད་དོ། །
གཉིས་པ་ཐ་ཡིག་རྐྱང་པ་མ་འས་འཕུལ། །མགོ་ཅན་མེད་ཅིང་འདོགས་ཅན་ར་ཐོབ་ཀྱང་། །
ལྷམ་སྒྲ་ཐིག་ཐིག་ཁོ་ན་གཅིག་པུར་ངེས། །གསུམ་པ་ད་ཡིག་རྐྱང་པ་འཕུལ་བྱེད་ནི། །ག་བ་
མ་འ་བཞི་ཡིན་ར་ལ་སའི། །མགོ་གསུམ་ཐོབ་ཅིང་འདོགས་ཅན་ཝ་ར་གཉིས། །ཝ་
འདོགས་དྭངས་གསལ་དྭ་ཕྲུག་བར་ཁ་དྭ། །མགོ་གསུམ་འཕུལ་མེད་འཕུལ་ཡོད་གཉིས་
ཡོད་དོ། །བཞི་པ་ན་ཡིག་རྐྱང་པ་ག་མས་འཕུལ། །ར་སའི་མགོ་ཅན་གཉིས་ཡོད་འདོགས་
ཅན་མེད། །མགོ་ཅན་འཕུལ་མེད་འཕུལ་ཡོད་གཉིས་ཀ་ཡོད། །བཞི་པའི་དང་པོ་བ་རྐྱང་ད་
248



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
ཡིས་འཕུལ། །ལ་སའི་མགོ་ཅན་ཡ་རའི་འདོགས་ཅན་ཐོབ། །
ར་འདོགས་པྲ་ཆལ་པྲ་ཕབ་སྲོག་ཞུ་དང་། །པ་པྲ་ཙམ་ལས་མང་དུ་མེད་པའོ། །ལ་
མགོ་ཅན་ནི་སྟག་ལྤགས་ཞེས་བྱ་བ། །གཞི་དང་འབྲེལ་བར་ཐོབ་ཅིང་གཞན་མེད་དེ། །མགོ་
ཅན་འཕུལ་བྱེད་བ་ཡིག་ཁོ་ན་ལས། །མེད་པས་རང་རང་སྡེ་བར་འཇུག་མི་འགྱུར། །གཉིས་
པ་ཕ་རྐྱང་འཕུལ་བྱེད་འ་ཡིག་ཡིན། །མགོ་མེད་ཡ་ར་ཝ་ཡི་འདོགས་གསུམ་ཐོབ། །ཝ་ཟུར་
ཐོབ་པ་ཕྱུ་མཁན་ཕྱུ་གཡང་ངོ༌། །གསུམ་པ་བ་ཡིག་རྐྱང་པར་ད་འས་འཕུལ། །ར་ལ་ས་མགོ་
ཡ་ར་ལའི་འདོགས་ཅན། །ཐོབ་ཀྱང་ལ་མགོ་ཅན་ནི་ལྦུ་བ་དང་། །མགུལ་རྒྱན་ལྔ་བ་མ་
གཏོགས་གཞན་མེད་དོ། །བཞི་པ་མ་ཡིག་རྐྱང་པ་ད་ཡིས་འཕུལ། །ར་སའི་མགོ་ཅན་
གཉིས་ཡོད་ཡ་རའི་འདོགས། །གཉིས་ཡོད་ར་ཡི་འདོགས་ཅན་ཉུང་ཙམ་མོ། །ལྔ་པའི་དང་
པོ་ཙ་རྐྱང་ག་བས་འཕུལ། །ར་སའི་མགོ་ཅན་གཉིས་ཡོད་ས་མགོ་ནི། །སྩལ་དང་སྩོལ་ལས་
མང་མེད་ངག་སྒྲོན་དུ། །མགོ་ཅན་འཕུལ་མེད་འཕུལ་ཡོད་གཉིས་ཡོད་ཅིང་། །རྩ་སྔོན་རྩྭ་
ལ་ཝ་འདོགས་གཞན་མེད་དོ། །གཉིས་པ་ཚ་ཡིག་རྐྱང་པ་མ་འས་འཕུལ། །མགོ་ཅན་གང་
ཡང་མེད་པའི་ཡི་གེ་ཡིན། །ལན་ཚྭ་ཞེས་སྐབས་ཝ་ཟུར་འདོགས་དགོས་ཡོད། །གསུམ་པ་
ཛ་ཡིག་རྐྱང་པ་འ་མས་འཕུལ། །ར་ཡི་མགོ་ཅན་འཕུལ་མེད་འཕུལ་ཡོད་གཉིས། །བཞི་པ་
ཝ་ཡིག་ཝ་རྐྱང་ཝ་མོ་དང་། །བྱི་འུ་ཕ་ཝང་ཆུ་འགྲོའི་ཝ་ཁ་དང་། །ཝ་ཕྱང་རྭ་དང་ཝ་ལེར་
དྲན་པ་ལས། །ཆེར་མེད་མེད་ཀྱང་ཆོག་པའི་ཡི་གེ་འོ། །དྲུག་པའི་དང་པོ་ཞ་ཡིག་རྐྱང་པ་ནི། །
འཕུལ་བྱེད་ག་བ་གཉིས་པོ་ཁོ་ནར་ངེས། །མགོ་ཅན་མི་ཐོབ་འདོགས་ཅན་ཞྭ་མོ་ལ། །ཝ་
ཟུར་འདོགས་ཅིང་དེ་ལ་གཞན་མེད་དོ། །གཉིས་པ་ཟ་ཡིག་རྐྱང་པ་ག་བས་འཕུལ། །མགོ་
མེད་ཝ་ལའི་འདོགས་ཅན་གཉིས་ཡོད་ཀྱང་། །ཝ་ཟུར་ཐོབ་པ་ཟྭ་ཚོད་ཁོ་ན་འོ། །གསུམ་པ་
འ་ཡིག་མིང་རྐྱང་ཁོ་ན་འོ། །བཞི་པ་ཡ་ཡིག་རྐྱང་པ་ག་ཡིས་འཕུལ། །མགོ་འདོགས་གང་
ལ249



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཡང་མེད་པའི་ཡི་གེ་འོ། །བདུན་པའི་དང་པོ་ར་རྐྱང་འཕུལ་མེད་ཅིང་། །ཝ་ལའི་འདོགས་
ཅན་གཉིས་ཡོད་མགོ་ཅན་མེད། །ལ་འདོགས་བས་འཕུལ་ཡོད་མེད་གཉིས་ཡོད་ཅིང་། །ཝ་
ཟུར་འདོགས་དགོས་རྭ་ཅོ་གཅིག་པུའོ། །གཉིས་པ་ལ་ཡིག་མགོ་མེད་འཕུལ་མེད་ཡིན། །
ལྭ་བ་ལྭ་ཤག་གཉིས་ལ་ཝ་ཟུར་འདོགས། །གསུམ་པ་ཤ་ཡིག་རྐྱང་པ་ག་བས་འཕུལ། །མགོ་
མེད་ཤུ་རྐྱང་ཤྭ་འོད་གཉིས་པོ་ལ། །ཝ་ཟུར་འདོགས་ཅིང་དེ་ལས་གཞན་མེད་དོ། །བཞི་པ་ས་
ཡིག་རྐྱང་པ་ག་བས་འཕུལ། །ར་ལའི་འདོགས་ཅན་གཉིས་ལས་མགོ་སོགས་མེད། །བརྒྱད་
པའི་དང་པོ་ཧ་ལ་འཕུལ་ཡིག་མེད། །ཝ་ར་གཉིས་ཀྱི་འདོགས་ཅན་ཐོབ་ན་ཡང་། །ཝ་ཟུར་
འདོགས་དགོས་ཧྲུག་དང་ཧྭ་ཤང་ངོ༌། །མགོ་ཅན་ལ་མགོ་ཐོབ་ཅིང་གཞན་མི་ཐོབ། །གཉིས་
པ་ཨ་ནི་རྐྱང་ཡིག་ཁོ་ན་འོ། །
དེ་ལྟར་གསལ་བྱེད་ཡི་གེ་སུམ་ཅུ་ལ། །མགོ་འདོགས་འཕུལ་ཐོབ་གང་ཡིན་ངེས་
བྱས་ནས། །སྔོན་འཇུག་རྗེས་འཇུག་ཡང་འཇུག་སྦྱོར་དགོས་རྣམས། །སུམ་ཅུ་པ་ཡི་གཞུང་
ལས་བཤད་བཞིན་སྦྱོར། །སུམ་ཅུ་པ་དང་རྟགས་ཀྱི་འཇུག་ཚུལ་ལ། །དང་པོ་རྣམ་དབྱེ་
བརྒྱད་ནི་འདི་ལྟར་རོ། །ངོ་བོ་༡བརྗོད་པ་ལས་སུ་ ༢བྱ་བ་དང་། །བྱེད་ ༣པ་དགོས་ཆེད༤ ་
འབྱུང་ཁུངས་༥་འབྲེལ་སྒྲ་༦་དང་། །གནས་གཞི་༧་འབོད་པ་ར་དང་བཅས་བརྒྱད་ཡིན་ནོ། །
དང་པོ་ཆོས་རྣམས་ཀུན་གྱི་མིང་ཙམ་ཞིག །རྗོད་པར་བྱེད་པ་རྣམ་དབྱེ་དང་པོ་ཡིན། །དཔེར་
ན་བུམ་པ་ཞེས་ནི་བརྗོད་པའི་ཚེ། །བུམ་པའི་མིང་རྐྱང་ཙམ་ཞིག་གོ་བ་དང༌། །འདི་ཡི་
མཐའ་རུ་འོ་སོགས་སྦྱར་བ་ན། །དང་པོ་དང་འབྲེལ་སླར་བསྡུ་ཞེས་བྱའོ། །རྗེས་འཇུག་ཡི་
གེ་བཅུ་པོ་ཐམས་ཅད་མཐར། །ག་མཐར་གོ་དང་ང་མཐར་ངོ་སོགས་ཀྱི། །སྦྱོར་ཚུལ་ལེགས་
པར་ཤེས་པ་བྱ་དགོས་སོ། །
འཕགས་ཡུལ་ལེགས་སྦྱར་ལ་ནི་མིང་གི་མཐར། །རྣམ་དབྱེ་དང་པོ་སྦྱར་ན་ཚིག་ཏུ་
~ 25



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
གྲུབ། །གངས་ཅན་འདིར་ནི་མིང་རྐྱང་ཙམ་ཞིག་ལས། །ལོགས་སུ་རྣམ་དབྱེ་དང་པོའི་
བརྗོད་བྱ་མེད། །དེས་ན་དེ་ཡི་ཁྱད་པར་ཤེས་དགོས་སོ། །བྱ་བའི་ཡུལ་ཞིག་གཞིར་བཟུང་
དེར་བྱ་བ། །ཅི་རིགས་དངོས་སུ་བྱས་པར་སྟོན་པའི་སྒྲ། །གཉིས་པ་ལས་སུ་བྱ་བའི་རྣམ་
དབྱེ་སྟེ། །དཔེར་ན་ཤར་གྱི་ཕྱོགས་སུ་འགྲོ་བ་དང་། །བུམ་པར་ཆུ་བླུག་ཅེས་ནི་བརྗོད་པ་ན། །
བྱ་གཞི་ཤར་གྱི་ཕྱོགས་དང་བུམ་པ་རུ། །བྱ་བ་འགྲོ་བ་དང་ནི་ཆུ་བླུག་པ། །གོ་ཕྱིར་དེ་འདྲའི་
སུ་སྒྲ་ར་སྒྲ་གཉིས། །བྱ་བ་བྱས་པའི་གཞི་ལ་གཙོ་བོ་རུ། །སྟོན་པར་བྱེད་པ་རྣམ་དབྱེ་གཉིས་
པའོ། །བྱེད་པ་པོ་ཞིག་ཉེ་བར་བཟུང་ནས་སུ། །དེ་ཡི་བྱ་བ་བྱས་པ་དངོས་ཤུགས་སུ། །སྟོན་
ཀྱང་རུང་བ་དེ་ནི་གསུམ་པའོ། །དཔེར་ན་འཕགས་པ་ཆེན་པོ་རབ་འབྱོར་ཀྱིས། །ཟབ་ཆོས་
སྟོན་ཅེས་བརྗོད་ཚེ་བྱེད་པ་པོ། །རབ་འབྱོར་ཉིད་ཀྱིས་ཟབ་ཆོས་སྟོན་པར་གོ། །ཟབ་ཆོས་དེ་
ཡི་བདག་པོ་རབ་འབྱོར་མིན། །འདི་ནི་བདག་པོ་མི་སྟོན་བྱེད་པོ་སྟོན། །རབ་འབྱོར་ཆོས་ཀྱི་
བདག་པོར་སྟོན་པ་ན། །གྱི་མཐར་ས་ཡི་རྗེས་འཇུག་མི་ཐོབ་ཅིང་། །ས་ཡིག་སྦྱར་ཚེ་ངེས་
པར་བྱེད་པོར་སྟོན། །དེ་ནི་རྣམ་དབྱེ་གསུམ་པ་བྱེད་པའོ། །བྱ་བའི་ཡུལ་དང་བྱེད་པ་ཅི་
རིགས་ལ། །དགོས་པ་གང་གི་ཆེད་དུ་ཕན་འདོགས་པའི། །བྱ་བ་བྱས་པ་ལེགས་པར་གོ་
ནུས་པ། །དེ་ནི་རྣམ་དབྱེ་བཞི་བ་དགོས་ཆེད་དོ། །བྱ་གཞི་གང་ཡིན་འདི་ཡིས་མི་སྟོན་ཅིང་། །
དཔེར་ན་ལྷ་ལ་མཆོད་པ་ཕུལ་བ་དང་། །དམ་པའི་ཆོས་ལ་འབད་ཅེས་བརྗོད་པ་ན། །མཆོད་
པ་ཕུལ་དང་ཆོས་ལ་འབད་པ་དེ། །དགོས་པ་གང་གི་ཆེད་དུ་བྱས་པ་ཡི། །དོན་དེ་བདེ་བླག་
གོ་བར་བྱ་བའི་ཕྱིར། །དེ་འདྲའི་ལ་ཡིག་དེ་ནི་དགོས་ཆེད་དོ། །
འབྱུང་ཁུངས་གང་གི་གཞི་ལས་བྱུང་བ་ནི། །དཀའ་ཚེགས་མེད་པ་གོ་བར་བྱེད་པའི་
སྒྲ༑ ༑ནས་དང་ལས་ཀྱི་སྒྲ་ལས་ཤེས་པ་ནི། །དེ་ནི་རྣམ་དབྱེ་ལྔ་པ་འབྱུང་ཁུངས་ཏེ། །དཔེར་
ན་བླ་མའི་ཞལ་ནས་ལེགས་བཤད་དང༌། །ཆུ་གཏེར་རྒྱ་མཚོ་ལས་ནི་ནོར་བུ་བྱུང་། །འབྱུང་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བྱ་ལེགས་པར་བཤད་དང་ནོར་བུ་ཡི། །འབྱུང་བའི་ཁུངས་ནི་ཞལ་དང་མཚོ་རུ་གོ། །དེས་ན་
དེ་འདྲའི་ནས་དང་ལས་ཀྱི་སྒྲ། །དེ་ནི་འབྱུང་ཁུངས་སྟོན་པའི་རྣམ་དབྱེ་ཡིན། །ཁྱིམ་པ་ལས་
ནི་དགེ་སློང་གཙོ་ཆེ་ཞིང༌། །ཀཱ་རི་ཀ་ནས་དཔལ་ལྡན་འདུས་པའི་བར། །ཞེས་སོགས་དགར་
དང་སྡུད་པའི་དོན་ལ་འཇུག །ཁྱད་ཆོས་གང་ལ་ཁྱད་གཞི་གང་འབྲེལ་བ། །གང་ཡིན་གོ་
བྱེད་གི་གྱི་ཀྱི་འི་ཡི། །ལྔ་ནི་རྣམ་དབྱེ་དྲུག་པ་འབྲེལ་སྒྲ་སྟེ། །དེ་ཡང་དཔེར་ན་མིག་གི་དབང་
པོ་དང་། །བདག་གི་བླ་མ་གཞན་གྱི་དགེ་ཕྲུག་དང༌། །ཁྱོད་ཀྱི་ཆོས་གོས་རྒྱལ་པོའི་གན་
མཛོད་དང༌། །ཀླུ་ཡི་ནོར་བུ་ཞེས་བྱ་ཁྱད་ཆོས་ནི། །དབང་པོ་བདག་གཞན་ཁྱོད་རྒྱལ་ཀླུ་
ཡིན་ཞིང་། །ཁྱད་གཞི་མིག་དང་བླ་མ་དགེ་ཕྲུག་སོགས། །གང་གི་ཡིན་པའི་འབྲེལ་གཞི་
གཙོ་བོར་སྟོན། །གང་གིས་བྱས་པའི་བྱེད་པོ་སྟོན་པ་མིན། །དེ་ནི་རྣམ་དབྱེ་དྲུག་པ་འབྲེལ་
སྒྲའོ། ། །
བརྟེན་པར་བྱ་བའི་ཆོས་དེ་བརྟེན་པའི་གནས། །གང་དུ་གནས་དང་གང་དུ་ཡོད་པ་
སོགས། །གཙོ་བོར་གོ་བར་བྱ་བའི་སྒྲ་དེ་ནི། །རྣམ་དབྱེ་བདུན་པ་བརྟེན་གནས་ཞེས་བྱ་སྟེ། །
དཔེར་ན་ཤར་ཀྱི་ཕྱོགས་སུ་དབང་པོ་གནས། །སྟེང་ན་ཉི་ཟླ་གནས་ཤིང་ས་ལ་མི། །ཞེས་
པའི་སྒྲ་འདི་དབང་པོ་ཉི་ཟླ་མི། །བརྟེན་གཞི་ཤར་དང་སྟེང་དང་ས་ཡིན་པ། །གཙོ་བོར་སྟོན་
པར་བྱེད་པའི་རྣམ་དབྱེ་སྟེ། །དེ་ནི་བྱ་བ་བྱས་པའི་དོན་མི་སྟོན། །བརྟེན་གཞི་སྟོན་པའི་
བདུན་པ་བརྟེན་གནས་སོ། ། །
གང་གི་མིང་ནས་བརྗོད་ཚེ་ཀྱེ་སྦྱར་བ། །དེ་ནི་རྣམ་དབྱེ་བརྒྱད་པ་འབོད་པ་སྟེ། །ཀྱེའོ་
ས་སྐྱོང་གོང་མ་ཆེན་པོ་ལགས། །ནོར་གྱི་དངོས་གྲུབ་སྩོལ་ཅིག་གནོད་སྦྱིན་ཀྱེ། །ཞེས་
སོགས་མིང་གི་ཐོག་མཐར་སྦྱར་བ་ཡོད། །དེ་ནི་མིང་དང་འབྲེལ་གྱི་སོ་སོ་མིན། །ཀྱེ་ཞེས་
འབོད་པ་རྣམ་དབྱེ་བརྒྱད་པའོ། །
ལ252



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
སླར་བསྡུ་ལ་དོན་ཨི་ལྡན་རྒྱན་སྡུད་དང་། །ལྷག་བཅས་འབྱེད་སྡུད་འབྱུང་ཁུངས་
འབོད་སྒྲ་ལ། །རྗེས་འཇུག་སོ་སོའི་མཐའ་རུ་སླར་བསྡུ་འམ། །རྫོགས་ཚིག་སྦྱོར་ཚུལ་ག་
མཐར་གོ་ཉིད་དང་། །ང་མཐར་ངོ་སོགས་རིགས་པས་སྤྱད་དེ་སྦྱོར། །ད་དྲག་མཐའ་རུ་ཏོ་
ཐོབ་དམིགས་གསལ་ལོ། །དེ་ལ་སླར་བསྡུ་ཞེས་པའི་རྒྱུ་མཚན་ནི། །རང་གི་ཚིག་གི་རྗེས་སུ་
སླར་ཡོང་རྒྱུའི། །དོན་དེ་གང་ཡིན་རེ་ཞིག་བསྡུས་པས་ན། །སླར་བསྡུའམ་རྫོགས་ཚིག་ཅེས་
ནི་བརྗོད་པའོ། །གཉིས་པ་ལ་དོན་ཞེས་བྱ་དེ་ལ་ནི། །སུ་རུ་དུ་ཏུ་ན་ར་ལ་བདུན་ཡོད། །དེ་
དག་རེ་རེས་ལས་སུ་བྱ་བ་དང་། །ཆེད་གནས་དེ་ཉིད་ཚེ་སྐབས་ལྔ་སྟོན་ནོ། །དང་པོ་ལས་སུ་
བྱ་བ་གཡས་སུ་འགྲོ། །ལྷོ་རུ་བསྡད་དང་ཞལ་དུ་བཞེས་ལ་སོགས། །འགྲོ་འོང་སོང་བསྡད་
ཟོས་འཐུང་གཟུང་འཆིང་སོགས། །གང་གི་བྱེད་པོས་ལས་བྱེད་སྟོན་བྱེད་ཡིན། །གཉིས་པ་
དགོས་ཆེད་ཚོགས་སུ་མང་འགྱེད་ཕུལ། །འཆི་ཁར་བླ་མ་བསྒོམ་སོགས་རིགས་འགྲེས་ཤེས། །
བྱ་བའི་ཡུལ་དང་བྱེད་པ་ཅི་རིགས་པར། །ཕན་པ་འདོགས་པར་འགྱུར་པའི་དོན་ཡིན་ནོ། །
གསུམ་པ་གནས་གཞི་གཡས་སུ་མི་ཡོད་ཅིང་། །མཚོ་རུ་ཉ་མོ་མང་ཞེས་རིགས་པ་བསྒྲེ། །
གཞི་ནི་གང་ན་སེམས་ཅན་ལ་སོགས་པ། །གནས་པ་སྟོན་པར་བྱེད་པས་གནས་གཞི་ཟེར། །
བཞི་པ་དེ་ཉིད་བུམ་པ་ཆོས་སུ་གྲུབ། །བླ་མ་དཀོན་ཅོག་མི་སླུ་བ་རུ་ངེས། །དེ་ཉིད་སྒྲ་ནི་ཆོས་
དེའི་རང་བཞིན་དང་། །དེ་ཡི་གཤིས་ལུགས་སུ་ནི་གྲུབ་ཚུལ་སྟོན། །ལྔ་པ་ཚེ་སྐབས་སྔ་དྲོའི་
དུས་སུ་ཕེབས། །ཉི་མ་འཆར་ཁ་རུ་ནི་རྒྱལ་པོ་བསྐོས། །ཞེས་སོགས་དུས་ནི་བརྗོད་པའི་
དོན་ལ་ཟེར། །ལ་དོན་ཞེས་པ་སུ་རུ་དག་གི་ཚབ། །དམིགས་བསལ་ཅན་འགའ་མ་
གཏོགས་ཕལ་ཆེར་ལ། །ལ་ཡིག་སྦྱར་དུ་རུང་བའི་ལ་དོན་ཟེར། །ས་སུ་ག་བ་ད་དྲག་མཐར་
ཏུ་ཐོབ། །ང་ད་ན་མ་ར་ལའི་མཐའ་རུ་དུ། །འ་དང་མཐའ་རྟེན་གང་ཡང་མེད་པའི་མཐར། །
ར་དང་རུ་གཉིས་རིགས་པས་དཔྱད་དེ་སྦྱོར། ། །
མ253-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གསུམ་པ་ཨི་ལྡན་ཞེས་པ་གི་གྱི་ཀྱི། །འི་ཡི་ལྔ་ཡིན་བདག་གི་བུ་ལྟ་བུ། །དེ་ལ་
འབྲེལ་སྒྲ་ཟེར་ཞིང་མིང་སྦྱོར་ཚུལ། །ད་བ་ས་དང་ད་དྲག་མཐའ་རུ་ཀྱི། །ག་ང་གཉིས་ལ་གི་
དང་ན་མ་ར། །ལ་ཡི་རྗེས་སུ་གྱི་དང་འ་རྐྱང་མཐར། །འི་དང་རྐང་པ་སྐོང་ཚེ་ཡི་ཡང་ཐོབ། །
གོང་གི་གི་གྱི་ཀྱི་འི་ཡི་ལྔ་ལ། །རྗེས་འཇུག་ས་ཡིག་སྦྱར་བའི་དཔེ་བརྗོད་ནི། །བདག་གིས་
གར་འཁྲབ་ཁྱོད་ཀྱིས་ལེགས་པར་གཟིགས། །དེ་ནི་རྣམ་དབྱེ་གསུམ་པ་བྱེད་པ་ཡིན། །བཞི་
པ་རྒྱན་སྡུད་ཀྱང་ཡང་འང་སྒྲ་གསུམ། །དེ་དག་མིང་གི་མཐའ་རུ་སྦྱོར་ཚུལ་ནི། །ག་བ་ད་ས་
ད་དྲག་མཐའ་རུ་ཀྱང་། །འ་དང་རྐྱང་པའི་མཐའ་རུ་འང་སྦྱོར་ཞིང་། །རྐང་པ་སྐོང་ཚེ་འ་
མཐར་ཡང་ཐོབ་བོ། །ང་མ་ན་ར་ལ་མཐར་ཡང་སྒྲ་ཐོབ། །རྒྱན་ཞེས་དེ་ལ་མཐུན་དང་མི་
མཐུན་གཉིས། །མཐུན་པའི་ཚིག་རྒྱན་མཐུན་ཆོས་གཞི་གཅིག་ཏུ། །སྡུད་པ་མདོག་ཀྱང་
དཀར་ལ་མཛེས་པའང་ཡིན། །མི་མཐུན་ཚིག་རྒྱན་མི་མཐུན་ཆོས་གཉིས་པོ། །གཅིག་སྡུད་
ལུས་པོ་འཁྱོག་ཀྱང་སེམས་པ་དྲང་། །ཞེས་པ་ཚིག་རྒྱན་ཡིན་ནོ་སྡུད་པ་ལ། །གཞི་མཐུན་
གོང་མས་འོག་མ་སྡུད་པ་དང༌། །འོག་མས་གོང་མ་སྡུད་པ་གསུམ་དུ་དབྱེ། །ཨུཏྤལ་ལའང་
ཡིན་ལ་སྔོན་པོ་ཡང་ཡིན། །ཆོས་ཀྱང་དྲན་ལ་ཆོས་མིན་མ་ཡིན་ནོ། །ལྷས་ཆར་ཕབ་སྟེ་ཀླུས་
ཀྱང་ཆར་འབེབས་སོ། །ལྔ་པ་ལྷག་བཅས་དེ་ཏེ་སྟེ་གསུམ་ཡིན། །དེ་ཡང་རྗེས་འཇུག་གང་
གི་སྦྱོར་ཚུལ་ནི། །ད་དེ་ན་ར་ལ་ས་དྲག་མཐར་ཏེ། །ག་ང་བ་མ་འ་མཐར་ས་སྟེ་ཐོབ། །
མཐའ་རྟེན་མེད་པའི་རྗེས་སུ་དེ་བཞིན་སྦྱོར། ། །
དེ་སྒྲའི་འཇུག་ཚུལ་དེ་ལ་དགུ་ཡོད་ཅིང་། །ཐ་སྙད་དབང་དུ་གསུམ་དང་དངོས་པོའི་
དབང་། །བཞི་དང་དུས་ཀྱི་དབང་གི་གཉིས་རྣམས་སོ། །ཐ་སྙད་དབང་དུ་བྱས་ན་འདས་པ་
དང༌། །རྣམ་གྲངས་གཞན་བརྗོད་ལྷག་བཅས་གསུམ་རྣམས་སོ། །འདས་དཔེ་འདི་ནི་ཤུག་
པའི་ཀ་བ་འོ། །དེ་རིང་དེ་སྲ་དེ་ལ་ཟུར་ཡོད་ཅེས། །ཁྱད་པར་སྔ་མ་སྦྱོར་ན་རང་མིང་སྨོས། །
~ 251



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ། །
ཕྱི་མ་སྦྱོར་ཚེ་དེ་ཞེས་སྨོས་པའི་ཆོག །གཉིས་པ་རྣམ་གྲངས་གཞན་ནི་བརྗོད་པའི་ཚེ། །འདི་
ནི་ཟླ་བའོ་རི་བོང་ཅན་ཡང་དེ། །བསིལ་ཟེར་ཅན་ཡང་དེ་ཡིན་ཀུ་མུ་དའི། །གཉེན་ཡང་དེ་
ཡིན་ཞེས་པ་ལྟ་བུ་སྟེ། །དོན་གཅིག་རྣམ་གྲངས་དུ་མ་བརྗོད་པའོ། །གསུམ་པ་ལྷག་བཅས་
ལ་ནི་འཇུག་པའི་དཔེ། །བླ་མར་བསྟོད་དེ་དམ་ཆོས་ཉན་པར་བྱ། །ཏེ་དེ་སྟེ་སྒྲ་ལྷག་བཅས་
ལ་འཇུག་ཚུལ། །དེ་ལ་མཚམས་སྦྱར་རྒྱུ་མཚན་གཞན་འདྲེན་པའི། །དབྱེ་བ་གསུམ་ཡོད་
འཕངས་ཏེ་ཕོག་ལྟ་བུ། །བྱ་བྱེད་རིམ་པས་འཇུག་པའི་མཚམས་སྦྱར་དང་། །མཎྜལ་ཕུལ་ཏེ་
ཆོས་བཤད་ལྟ་བུ་ནི། །བྱ་བ་གཉིས་ནི་རིམ་འཇུག་མཚམས་སྦྱར་དང་། །ནམ་མཁར་ཕུར་
ཏེ་འགྲོ་བ་ལྟ་བུ་ནི། །དུས་ནི་སྔ་ཕྱིར་མེད་པའི་མཚམས་སྦྱར་གསུམ། །གཉིས་པ་རྒྱུ་མཚན་
འདྲེན་པ་མི་རྟག་སྟེ། །བྱས་པའི་ཕྱིར་ཞེས་གཏན་ཚིགས་འདྲེན་པ་དང༌། །ངེས་ཚིག་འདྲེན་
པ་འདི་ནི་དགྲ་བཅོམ་སྟེ། །ཉོན་མོང་དགྲ་རྣམས་ཐམས་ཅད་བཅོམ་པས་སོ། །དབྱེ་བ་
འདྲེན་པ་འདི་ནི་བདེན་གཉིས་ཏེ། །ཀུན་རྫོབ་བདེན་པ་དོན་དམ་བདེན་པའོ། །རྒྱས་བཤད་
འདྲེན་པ་ཤེར་སྙིང་མདོར་བསྡུས་ཏེ། །རྒྱས་པར་འབུམ་དང་བརྒྱད་སྟོང་པ་སོགས་སོ། །རྒྱུ་
མཚན་འདྲེན་པ་བཞི་སྟེ་གསུམ་པ་ནི། །གཞན་འདྲེན་འདི་ནི་མི་སྟེ་འདི་ནི་ལྷ། །ཞེས་སོགས་
དོན་མཚན་ལྷག་མ་ཡོད་ཙམ་དུ། །སྟོན་པའི་སྒོ་ནས་གཞན་དུ་འདྲེན་པའོ། །མ་ཟད་ཚིག་གི་
འཇོག་མཚམས་ཁ་སྐོང་ལ། །གདམས་པ་རིན་ཆེན་དབང་གི་རྒྱལ་པོ་སྟེ། །གོང་གི་གཉིས་
པ་དངོས་པོའི་དབང་དུ་ནི། །བདེན་གསང་བདག་གཞན་དངོས་པོ་བཞི་ཡིན་ནོ། །དང་པོར་
བདེན་པའི་དངོས་པོ་དེ་བཞིན་ནོ། །དེ་བཞིན་ཉིད་དང་དེ་ཁོ་ན་ཉིད་དོ། །གཉིས་པ་གསང་
བའི་དངོས་པོར་དེ་མ་ཤོད། །སྔར་སྨྲས་པ་དེ་མ་སྟོན་ཞེས་པའོ། །གསུམ་པ་བདག་གི་དངོས་
པོར་ཕྲན་གྱི་དེ། །ངའི་དེ་ངེད་ཀྱི་དེ་དང་ཁོ་བོའི་དེ། །སོགས་དང་བཞི་པ་གཞན་གྱི་དངོས་
པོའི་དཔེ། །ཁྱོད་ཀྱི་དེ་དང་ཕ་རོལ་ཀྱི་དེ་སོགས། །གོང་གི་གསུམ་པ་དུས་ཀྱི་དབང་དུ་གཉིས། །
255ག



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འདས་དང་མ་འོངས་པ་འོ་འདས་པའི་དཔེ། །ཁ་སང་དུས་དེ་སྔ་མའི་ལོ་དེ་སོགས། །ཞེས་
དང་མ་འོངས་དཔེ་ནི་སང་ཉིན་གྱི། །དུས་དེ་ཕྱི་ལོའི་དུས་དེ་ཞེས་སོགས་དང་། །བདག་
དང་ད་ལྟར་བ་ལ་དེ་སྒྲ་ནི། །མི་འཇུག་པ་ནི་ཐུགས་ལ་ངེས་པ་འཚལ། །དྲུག་པ་འབྱེད་སྡུད་
རྗེས་འཇུག་བཅུ་ཡི་མཐར། །རྗེས་འཇུག་དྲུག་པ་མ་ཡིག་སྦྱར་བ་ན། །གམ་ངམ་སོགས་
དང་ད་དྲག་མཐའ་རུ་ནི། །ཏམ་བཅས་ཐོབ་པ་དམིགས་བསལ་ཡིན་ནོ་ཨང་། །འབྱེད་
སྡུད་གཉིས་ལས་དང་པོ་འབྱེད་པའི་དཔེ། །རིན་པོ་ཆེ་ནི་གསེར་རམ་དངུལ་ལམ་མོ། །
སྡུད་པ་ཟངས་སམ་གསེར་རམ་རིན་པོ་ཆེ། །གཞན་ཡང་ཐེ་ཚོམ་དྲི་བའི་དོན་ལ་
འཇུག །ཡོད་དམ་མེད་དམ་མཉམ་པ་ཐེ་ཚོམ་དང་། །ཤེས་སམ་འཛིན་ཏམ་སོགས་པ་དྲི་
བའི་དོན། །བདུན་པ་འབྱུང་ཁུངས་ནས་དང་ལས་ཀྱི་སྒྲ། །དཔེར་ན་རྒྱ་མཚོའི་ནང་ནས་ནོར་བུ་
འབྱུང༌། །རྒྱ་ནས་གོས་དང་བྱང་ནས་གསེར་དོན་སོགས། །ནས་ལས་གཉིས་པོ་འབྱུང་
ཁུངས་སུ་མ་ཟད། །ལོགས་སུ་དགར་བ་སྡུད་པ་ལ་ཡང་འཇུག །དང་པོ་རིགས་བྱ་ཡོན་
ཏན་རྫས་དགར་གཞི། །རིགས་ཀྱི་ནང་ནས་རྒྱལ་རིགས་མཆོག་ལྟ་བུ། །ལས་ཀྱི་ནང་ནས་
ཡི་གེ་འདྲི་བ་མཆོག །དངུལ་ལས་གསེར་ནི་རིན་ཐང་ཆེ་བ་འོ། །ལྷ་ཡི་ནང་ནས་དབང་པོ་
བརྒྱ་བྱིན་ནི། །རྡོ་རྗེ་རྩེ་བརྒྱ་བ་དང་ལྡན་པའོ། །སྡུད་པའི་དཔེ་ནི་གཟུགས་ནས་རྣམ་མཁྱེན་
བར། །ཀཱ་རི་ཀ་ནས་དཔལ་ལྡན་འདུས་པའི་བར། །ནས་སྒྲ་མཚམས་སྦྱོར་ལ་འང་འཇུག་པ་
ནི༑ ༑ལག་པ་བསྩལ་ནས་ཟས་ཟ་ལྟ་བུའོ། །
ལྷག་བཅས་ལ་ཡང་འཇུག་སྟེ་དཔེ་ན་ནི། །ཁ་འདོན་ཚར་ནས་ཁྲོམ་ལ་འགྲོ་ཡི་ཡིན། །
བརྒྱད་པ་འབོད་སྒྲ་ཀྱེ་དང་ཀྭ་ཡེ་དང་། །ཀ་དག་ཅེས་པ་ཡིན་མོད་སྒེག་ཆོས་ལ། །སོགས་
པའི་སྐབས་སུ་བརྗོད་རུང་རྒྱལ་པོ་སོགས། །སྟོད་ཡུལ་ཁྱད་པར་ཅན་ལ་བརྗོད་མི་རུང་། །
ནི་སྒྲ་ལ་ནི་དགར་དང་བསྣན་པ་དང་། །ཚིག་བཅད་ཁ་སྐོང་གོར་མི་བཟློགས་པ་བཞི། །དང་
མ
(དུག



ནི
ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
པོ་ལ་ཡང་མཆོག་དམན་ཐ་དད་ཙམ། །དགར་བ་གསུམ་ལས་དང་པོ་མཆོག་དགར་ནི། །
དགེ་སློང་རྣམས་ནི་ཁྱིམ་པ་ལས་ཀྱང་མཆོག །གཉིས་པ་དམན་པར་དགར་བའི་དཔེ་བརྗོད་
ནི༑ ༑མིའི་རིགས་ལས་ནི་གདོལ་པའི་རིགས་ཐ་ཆད། །གསུམ་པ་ཐ་དད་ཙམ་དུ་དགར་བ་
ནི༑ ༑མཐིང་གའི་མདོག་ནི་སྔོ་སངས་ལས་གཞན་ནོ། །
གཉིས་པ་བསྣན་པའི་སྒྲ་ཡི་དཔེ་བརྗོད་ནི། །ཁྱོད་ནི་བླ་མ་ཁྱོད་ནི་ཡི་དམ་སོགས། །
གསུམ་པ་ཚིགས་བཅད་ཁ་སྐོང་ལ་འཇུག་དཔེ། །རབ་འབྱམས་རྒྱལ་བ་ཀུན་གྱི་ཡེ་ཤེས་ནི། །
ཞེས་སོགས་བཞི་པ་གོར་མི་བཟློག་པའི་དཔེ། །ཀུན་ཏུ་བཏགས་ནི་ཡང་དག་མ་ཡིན་ནོ། །
ཡང་དག་མིན་ནི་ཀུན་བཏགས་ཡིན་ནོ་ཨང་། །དང་སྒྲ་སྡུད་འབྱེད་རྒྱུ་མཚན་ཚེ་སྐབས་
གདམས། །ལྔ་ལ་འཇུག་ཅིང་དང་པོ་སྡུད་པ་ནི། །མིག་དང་རྣ་བ་སྣ་དང་ལྕེ་དང་ཡིད། །
དབང་པོ་ལྔ་ཡིན་གཉིས་པ་འབྱེད་པ་ནི། །ཕུང་པོ་ལྔ་ནི་གཟུགས་དང་ཚོར་བ་དང་། །འདུ་
ཤེས་དང་ནི་འདུ་བྱེད་རྣམ་ཤེས་སོ། །གསུམ་པ་རྒྱུ་མཚན་ལ་ནི་འཇུག་པའི་དཔེ། །དུ་བ་
མཐོང་བ་དང་ནི་མེར་ཤེས་སོ། །ཡོན་ཏན་སློབས་དང་མཁས་པའི་གྲལ་དུ་འཚུད། །བཞི་པ་
ཚེ་སྐབས་ལ་ནི་འཇུག་པའི་དཔེ། །ཉི་མ་ཤར་མ་ཐག་དང་འགྲོ་ཡི་ཡིན། །ལྔ་པ་གདམས་
ངག་ལ་ནི་འཇུག་པའི་དཔེ། །ཁ་ཏོན་གྱིས་དང་ཡིད་ལ་ཟུངས་ཤིག་དང་། །ཉོན་དང་ལྟ་བུ་
བསྐུལ་ཚིག་རྣམས་ཡིན་ཞིང༌། །ཚེ་དང་དང་སྒྲ་གཉིས་ནི་དོན་གཅིག་ཏུ། །འཇུག་པའི་ཚུལ་
ཡང་ཡོད་པ་ཤེས་དགོས་སོ། །དེ་སྒྲའི་འཇུག་ཚུལ་ལྷག་བཅས་སྐབས་སུ་བཤད། །གང་སྒྲ་
ཞེས་པའི་སྤྱི་ཡི་སྒྲ་ཡིན་ཞིང་། །དེ་ཡང་ཅི་དང་ཇི་དང་སུ་གང་ཡིན། །སུ་ཞེས་སྒྲ་ནི་གང་ཟག་
ཁོ་ནར་འཇུག །ཚིག་ཕྲད་སྦྱོར་ཚུལ་ཞིག་སྟེ་སླད་འདྲ་དང་། །ཕྱིར་ལ་ཅི་སྦྱོར་རྙེད་སྲིད་ལྟར་
བཞིན་དང་། །སྐད་ལ་ཇི་སྦྱོར་རིག་པས་བརྟག་སྟེ་སྦྱོར། །བདག་པོའི་སྒྲ་ནི་པ་བ་པོ་ཅན་
བཞི། །འགྲེལ་བྱེད་སྔ་མ་ཕལ་ཆེར་བཞེད་ན་ཡང་། །སི་ཏུ་པཎ་ཆེན་ཆོས་ཀྱི་སྣང་བ་ཡིས། །



དུ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པ་པོ་ཅན་གསུམ་བཞེད་པའི་དཔེ་བརྗོད་ནི། །རྟ་པ་གཡག་པ་གསེར་པ་བྱེད་པ་པོ། །ཤེས་
པ་པོ་དང་མཁས་པ་ཡོན་ཏན་ཅན། །ཞེས་སོགས་བདག་སྒྲའོ་དགག་སྒྲའི་དཔེ་བརྗོད་ནི། །
མ་མི་གཉིས་ནི་ཚིག་གི་ཐོག་མར་སྦྱོར། །མེད་མིན་མ་ཡིན་སྟོང་དག་དབེན་རྣམས་ནི། །
ཚིག་གི་མཐའ་མར་སྦྱོར་རྒྱུའི་དགག་སྒྲའོ། །མ་རིག་མི་རྟག་གོང་སྦྱོར་ཚིག་མཐའ་རུ། །
བདག་མེད་ཆོས་མིན་ཡོད་པ་མ་ཡིན་ཞིང་། །བདེན་སྟོང་རྣམ་དག་འདུ་འཛིས་དབེན་པའོ། །
འདི་སྒྲ་མདུན་གྱི་འདི་ཞེས་ཉེ་བར་གསལ། །འདི་མཐོང་ཞེས་པ་མངོན་སུམ་གསལ་བ་དང་། །
མཆོག་ལས་འདི་དམན་ཞེས་པ་ལྟོས་པའི་དོན། །སྔོན་དུ་འདི་སྐད་ཐོས་ཞེས་འདས་པ་དང་། །
ཕྱིས་སུ་འདི་འདྲར་འགྱུར་རོ་མ་འོངས་པ། །ཉེ་མངོན་གསལ་དང་ལྟོས་དོན་འདས་མ་
འོངས། །འདི་སྒྲ་ཞེས་པའི་སྒྲ་ནི་ལྔ་ལ་འཇུག །ད་སྒྲ་ཞེས་པ་ད་ནི་མྱུར་དུ་འགྲོ། །མ་འོངས་
པ་དང་ད་ནི་ཉིན་གུང་ཡིན། །ཞེས་པ་ད་ལྟར་བ་དང་མ་འོངས་པར། །འཇུག་གི་འདས་པ་ལ་
ནི་མི་འཇུག་གོ། །ཁོ་ན་ཞེས་པའི་སྒྲ་ནི་དྲུག་ཡོད་ཅིང་། །སངས་རྒྱས་ཁོ་ན་ཡོན་ཏན་ཡོངས་
སུ་རྫོགས། །ལྟ་བུ་གཞན་ལ་མི་ལྡན་པར་ངེས་དང་། །སངས་རྒྱས་ཁོ་ན་ཡོན་ཏན་དང་ལྡན་
པ༑ ༑ཞེས་པ་གཞན་དང་མི་ལྡན་བར་ངེས་དང་། །སྲིད་སྒྲུབ་ཁོ་ན་འཕོང་སྐྱེན་ཞེས་ལྟ་བུ། །
གཞན་ལ་མི་ལྡན་པར་ནི་མ་ངེས་དང་། །ནག་པ་འཕོང་སྐྱེན་ཁོ་ན་ཞེས་ལྟ་བུ། །གཞན་དང་
མི་ལྡན་པར་མི་མ་ངེས་དང་། །སྲིད་སྒྲུབ་རྩིས་ལ་མཁས་པ་ཁོ་ན་ནི། །ཞེས་པ་ལྟ་བུ་ལྡན་
ཙམ་ངེས་པ་དང༌། །དེ་ཁོ་ན་ཉིད་ཅེས་པ་མི་བསླུ་བའི། །དོན་དང་ཉིད་ཀྱི་སྒྲ་ནི་ཁོ་ན་དང༌། །
ཕལ་ཆེར་མཚུངས་ཤིང་དེ་ཡི་ཁྱད་པར་ནི། །ཨུཏྤལ་ལ་ཉིད་སྔོན་པོ་ཞེས་པའི་ཚིག །ཕྱི་མ་
རང་དང་ཐ་མི་ཐད་དུ་སྦྱོར། །རླན་པའི་དངོས་པོ་གཤེར་བ་ཉིད་ཅེས་པ། །ལྟ་བུ་དངོས་པོའི་
རྐྱེན་དུ་འགྱུར་བའོ། །ཙམ་གྱི་སྒྲ་ནི་རྡུལ་ཕྲན་ཙམ་ཞེས་པ། །ལྟ་བུ་ཚད་མར་འཛིན་སྒྲ་རེ་
ཞིག་ནི། །དེ་ཙམ་ཞེས་པ་ལྷག་མ་འགོག་པའོ། །གཞན་ཡང་འབའ་ཞིག་པ་དང་ཤ་སྟག་
~ 358



ཡི་གེའི་བཤད་པ་དང་དག་ཡིག་སུམ་རྟོགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
ཀྱང་། །ལྷག་མ་འགོག་པའི་ཚིག་ཏུ་འགྱུར་བའོ། །ཚུལ་གྱི་སྒྲ་ལ་དོན་བཅུར་སྨྲ་སྒོར་བཤད། །
ལྷ་དང་འདྲ་ལ་ལྷའི་ཚུལ་ཞེས་འདྲའི་དོན། །མི་ངན་མི་ཚུལ་ཞེས་སོགས་སྨད་པ་དང༌། །ཚུལ་
ཁྲིམས་ཚུལ་དུ་ཞུགས་ཞེས་སྡོམ་པ་དང་། །ངང་ཚུལ་ཞེས་པ་ལྟ་བུ་མཚན་ཉིད་དང༌། །
སྔགས་ཐབས་རིག་སྔགས་ཚུལ་སོགས་ཐབས་ཀྱི་དོན། །ཚུལ་དང་ལྡན་པ་ཞེས་སོགས་
རིགས་པ་དང༌། །དོན་ཚུལ་བཟང་པོ་ཞེས་པ་དོན་སྒྲ་དང་། །འདོད་ཚུལ་ཞེས་པ་ལྟ་བུ་འདོད་
པ་དང་། །ཚུལ་དང་ཚུལ་མཐུན་ཞེས་སོགས་ལེགས་པ་སྟེ། །དེ་རྣམས་ཚུལ་སྒྲའི་དབྱེ་བ་
རྣམས་བཅུའོ། །བཞིན་གྱི་སྒྲ་ལ་དབྱེ་ན་གསུམ་དུ་བརྗོད། །དེ་དེ་བཞིན་ནོ་ཞེས་པ་མ་ནོར་
དོན། །རབ་བརྟགས་གསལ་བྱེད་བཞིན་སྒྲ་ཡིན་པའི་དོན། །མཚུངས་པ་གསལ་བྱེད་བཞིན་
སྒྲ་འདྲ་བའི་དོན། །དེ་འདྲའི་བཞིན་སྒྲའི་ཚུལ་དོན་ཤེས་པར་མཛོད། །དེས་ན་དེའི་ཕྱིར་
སོགས་ནི་གཏན་ཚིག་དོན། །དེ་ཡང་རྣམ་དབྱེའི་དབང་དུ་བྱས་ན་ནི། །དེས་ན་དེ་བས་ན་
ཞེས་གསུམ་པ་དང་། །དེའི་ཕྱིར་ཞེས་པ་རྣམ་དབྱེ་བཞི་པ་དང་། །དེ་ཡི་རྒྱུ་མཚན་ཅི་ལས་
ཞེས་པ་ནི། །ལྔ་སྟེ་ཐམས་ཅད་གཏན་ཚིགས་འབྲེལ་པར་སྟོན། །འོ་ན་འོན་ཏེ་ན་དང་གལ་
ཏེ་ན། །དེ་ལྟ་ན་ལ་སོགས་པ་དོན་སྔ་མ། །ཁོང་དུ་ཆུད་ནས་ཕྱི་མ་ཁོང་མ་ཆུད། །པ་དེ་འདྲི་
བར་བྱེད་པའི་ཚིག་ཡིན་ནོ། །དག་དང་ཟུང་དང་ཆ་རྣམས་གཉིས་ཚིག་ཡིན། །རྣམས་
སོགས་ཡོངས་དང་ཐམས་ཅད་ཀུན་མཐའ་དག །ཅོག་དང་མ་ལུས་རྣམས་ནི་མང་ཚིག་གོ། །
སོགས་ཀྱི་སྒྲ་ནི་ལྷག་མ་ཀུན་སྡུད་པའི། །ཚིག་ཏུ་འགྱུར་བའི་ཚུལ་ཡང་མཁྱེན་པར་མཛོད། །
ཅིང་ཞིང་ཤིང་གི་སྒྲ་ནི་ཨུཏྤལ་ལ། །ཡིན་ཞིང་སྔོན་པོ་ཡང་ཞེས་སྡུད་པ་དང་། །མཆོད་ཅིང་
ཕྱག་འཚལ་ཞེས་པ་མཚམས་སྦྱར་གཉིས། །དེ་དག་མིང་མཐའ་གང་ལ་སྦྱོར་བ་ནི། །ང་མ་
འ་ན་ར་ལ་སྟེ་དྲུག་དང་། །རྐྱང་མཐར་ཞིང་ཞེས་ཞེ་འོ་ཞེ་ན་ཞིག །ཐོབ་ཀྱང་ཁ་ཅིག་ཅེས་པ་
དམིགས་བསལ་ཡིན། །ག་བ་ད་གསུམ་ད་དྲག་ཅན་གྱི་མཐར། །ཅིང་ཅེས་ཅེ་འོ་ཅེ་ན་ཅིག་
259ག



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཐོབ་ལ། །ས་མཐའ་ཤིང་ཤེས་ཤེ་འོ་ཤེ་ན་ཤིག །ཐོབ་ཀྱང་ས་ཡི་མཐའ་རུ་ཤེས་བྲིས་ན། །བློ་
ཤེས་གཉིས་སུ་ཕྱེ་བའི་ཤེས་པ་རུ། །འཁྲུལ་གཞི་བསྐྱེད་པས་ཞེས་བྲིས་དམིགས་བསལ་ལོ། །
སྨྲས་པ། ཡི་གེའི་འབྱུང་ཁུངས་ཡི་གེའི་བཤད་པ་དང༌། །སློབ་དཔོན་ཆེན་པོ་ཐོན་མི་
སམྦྷོ་ཊའི། །བཞེད་གཞུང་སུམ་ཅུ་པ་ཡི་འགྲེལ་ཚིག་འདི། །བློ་རྨོངས་ལེ་ལོ་ཅན་ལ་ཕན་
ཆེད་བཀོད། །སྔོན་བྱོན་མཁས་པའི་གཞུང་ལུགས་ནམ་མཁའ་ལྟར། །རྒྱ་ཆེ་རྒྱ་མཚོ་ལྟ་བུར་
གཏིང་ཟབ་ཅིང༌། །བྱིས་པ་རྣམ་གཡེང་ལེ་ལོའི་གཞན་དབང་དུ། །གྱུར་རྣམས་རྒྱ་ཆེའི་
གཞུང་ལ་བལྟ་མི་ནུས། །ད་དུང་ལུགས་གཉིས་བྱ་བ་ལ་མཁས་པས། །མཁས་པའི་གྲལ་
འགོ་འཛིན་པའི་རེ་བ་ནི། །དཔའ་བོ་ལག་རྡུམ་བྲག་ལ་འཛེག་པ་གཞིན། །དཀའ་བ་མང་
པོས་སྤྱད་ཀྱང་ག་ཆད་ཡིན། །ལུགས་གཉིས་སྐྱོང་བའི་མཁས་པའི་བཞུགས་གྲལ་དུ། །
འཚང་བར་འདོད་ན་ཆོས་ཀྱི་རྩ་བ་ནི། །ཡི་གེ་ཡིན་པའི་འདྲི་ཀློག་དོན་ཤེས་པའི། །མཁས་
པ་བསྟེན་ནས་དལ་མེད་བརྩོན་པས་སློབས། །ཤེས་རྩལ་མེད་ཀྱང་དལ་མེད་བརྩོན་འགྲུས་
ཀྱིས། །ཉིན་རེར་ཚིག་རེ་བློ་ལ་ངེས་ན་ཡང་། །ལོ་གཅིག་ནང་དུ་གསུམ་བརྒྱ་དྲུག་ཅུ་ཙམ། །
ངེས་པས་ཐིག་པ་བསག་ན་རྒྱ་མཚོའི་དཔེ། །སུམ་ཅུ་པ་དང་རྟགས་ཀྱི་འཇུག་ཚུལ་དང༌། །
བརྡ་ཡིག་དག་ཡིག་རྣམས་ལ་སྦྱངས་པ་ན། །གསུང་རབ་ཀློག་དང་ཐོས་བསམ་གང་བྱས་
ཀྱང༌། །དོན་ལ་རྨོངས་པར་མི་འགྱུར་མཁས་གྲལ་ཐོབ། །འདི་ལྟར་རྩོམ་པའི་དགེ་འབྲས་
བསིལ་ཟེར་དབང་། །ལྷག་བསམ་བཟང་པོའི་ཟེར་རྣོན་རྟག་འཕྲོས་ནས། །བློ་གསར་
གཞོན་ནུའི་བློ་གྲོས་ཀུན་དའི་ཚལ། །རྒྱས་ནས་རྒྱལ་བསྟན་ཡུན་རིང་གནས་གྱུར་ཅིག །
རིགས་གཞུང་ལམ་སྟོན་བླ་མ་དང་། །སྨྲ་བ་ངག་གི་དབང་ཕྱུག་དང་། །སྒྲ་དབྱངས་ལྷ་མོ་
དབྱངས་ཅན་མ། །བདག་གི་སྙིང་ཁར་གར་དུ་རྩེན། །ཟབ་ཟབ་རིགས་པའི་གཞུང་ལུགས་
ལ༑ ༑མང་མང་ཐོས་བསམ་བྱེད་འདོད་པའི། །མཛེས་མཛེས་བློ་གསར་གཞོན་ནུ་རྣམས། །
26()



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
ལེགས་ལེགས་སུམ་རྟགས་འདི་ལ་སློབས། །ཐོན་མིའི་ལེགས་བཤད་འདི་ཉིད་ལ། །
ལེགས་པར་བསླབས་ནས་དེའི་རྗེས་སུ། །བཀའ་པོད་ལྔ་སོགས་གཞུང་མང་ལ། །སྦྱང་ན་
མཁས་པའི་ཡང་རྩེ་ཡིན། །བརྡ་སྤྲོད་ཡི་གེའི་གནད་དོན་རྣམས། །མ་ཤེས་བཤད་རྩོད་ཇི་
བྱས་ཀྱང་། །རྩ་འགྲེལ་གཞུང་དོན་རྟོགས་དཀའ་བས། །བློ་གྲོས་མུན་པའི་རྭ་བར་བཙུད། །
འཆད་རྩོད་རྩོམ་གསུམ་ལ་སོགས་པ། །མཁས་པའི་བྱ་བ་གང་བྱེད་ཀྱང་། །བརྡ་སྤྲོད་སྒྲ་ལ་
སྦྱངས་བྱས་པས། །སྒྲ་ཤེས་དོན་ལ་རྨོངས་མི་འགྱུར། །ཐོན་མིའི་ལེགས་བཤད་སུམ་ཅུ་པའི། །
སྙིང་པོའི་བརྗོད་དོན་གོང་དུ་བཤད། ། །
ད་ནི་རྟགས་ཀྱི་འཇུག་པ་ཡི། །དཀའ་གནས་མདོ་ཙམ་བཤད་པ་ལ། །ཕོ་མོའི་ཡི་
གེའི་དབྱེ་བ་ནི། །གོང་དུ་བརྗོད་ཟིན་ལྟར་ཡིན་ཞིང་། །མོ་ཡི་ཡི་གེའི་ནང་ནས་ནི། །རྗེས་
འཇུག་ཡི་གེ་བཅུ་དབྱུང་བྱ། །དེ་ཡི་ནང་ནས་སྔོན་འཇུག་ལྔ། །དབྱེ་བར་ཕོ་མོའི་དབྱེ་བ་ནི། །
སུམ་ཅུ་པ་ཡི་འགྲེལ་པར་བཤད། །འདི་རུ་སླར་ཡང་བཤད་མི་དགོས། །སྔོན་འཇུག་ཡི་གེ་
ལྔ་པོ་ནི། །གང་གི་གང་ལ་འཇུག་པ་ནི། །བ་ནི་ཀ་ག་ཅ་ཏ་དང་། །ད་ཙ་ཞ་ཟ་ཤ་ས་སྟེ། །ཡི་
གེ་བཅུ་ཡི་སྔོན་དུ་འཇུག །ག་ནི་ཅ་ཉ་ཏ་ད་ན། །ཙ་ཞ་ཟ་ཡ་ཤ་ས་སྟེ། །ཡི་གེ་བཅུ་གཅིག་
ཉིད་ལ་འཇུག །ད་ནི་ཀ་ག་ང་པ་དང་། །བ་མ་དྲུག་གི་སྔོན་དུ་འཇུག །འ་ནི་ཁ་ག་ཆ་ཇ་དང་། །
ཐ་ད་ཕ་བ་ཙ་ཛ་སྟེ། །ཡི་གེ་བཅུ་ཡི་སྔོན་དུ་འཇུག །མ་ནི་ཁ་ག་ང་ཆ་ཇ། །ཉ་ཐ་ད་ན་ཚ་ཛ་སྟེ། །
ཡི་གེ་བཅུ་གཅིག་སྔོན་དུ་འཇུག །དེ་དག་རྐྱང་ཕུལ་དབང་དུ་བྱས། །བརྩེགས་འཕུལ་བ་
ཡིག་ཁོ་ནར་ངེས། །དེ་ཡང་ར་མགོ་ཐོབ་པའི་ཚེ། །ཀ་ག་ང་དང་ཇ་ཉ་ཏ། །ད་ན་ཙ་ཛ་བཅུ་
འཕུལ་ལོ། །ས་མགོའི་ཚེ་ན་ཀ་ག་ང་། །ཉ་ཏ་ད་ན་ཙ་བརྒྱད་ལ། །ལ་མགོ་ཅན་ལ་ཏ་ད་
གཉིས། །ཡ་བཏགས་ཚེ་ན་ཀ་ག་གཉིས། །ར་བཏགས་ཚེ་ན་ཀ་ག་ས། །ལ་བཏགས་ཚེ་ན་
ཀ་ཟ་དང་། །ར་ས་གཉིས་དང་བཞི་ཕུལ་ལོ། །ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་
༤ 26]



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པོའི་ཚུལ་གྱིས་ཏེ། །མ་ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་གྱིས་ཏེ། །ཤིན་
ཏུ་མོ་ནི་མཉམ་པས་སོ། །ཅིའི་ཕྱིར་འཇུག་པར་བྱེད་ཅེ་ན། །ཕོ་ནི་འདས་དང་གཞན་བསྒྲུབ་
ཕྱིར། །མ་ནིང་གཉིས་ཀ་ད་ལྟར་ཆེད། །མོ་ནི་བདག་ད་མ་འོངས་ཕྱིར། །ཤིན་ཏུ་མོ་ནི་
མཉམ་ཕྱིར་རོ། །ཞེས་སོགས་ཚིགས་སུ་བཅད་པའི་དོན། །བྱ་བྱེད་ལས་དང་བདག་གཞན་
དུས། །དཔེར་བརྗོད་དང་བཅས་གསལ་བར་བྱ། །གང་ཞིག་བྱ་བའི་ཡུལ་དེ་ལ། །འདིར་ནི་
ལས་ཞེས་བརྗོད་པ་ཡིན། །དཔེར་ན་གཅད་བྱའི་ཤིང་ལྟ་བུ། །གཅད་བྱ་ཞེས་པ་ལས་ཀྱི་སྒྲ། །
ལས་དེར་འཇུག་པ་བྱ་བ་སྟེ། །དཔེར་ན་སྟ་རེས་བསྣུན་པ་བཞིན། །བཅད་པར་བྱ་དང་
བཅད་པར་བྱས། །བྱ་བའི་སྒྲ་རུ་ཤེས་པར་བྱ། །ཤིང་མཁན་བྱེད་པ་པོ་ཡིན་ཏེ། །གཅོད་པ་
པོ་ནི་དེ་ཡི་སྒྲ། །བསྣུན་བྱེད་སྟ་རེ་བྱེད་པ་སྟེ། །གཅོད་བྱེད་བྱེད་པའི་སྒྲ་ཡིན་ནོ། །སྤྱིར་ན་
ལས་ཀྱི་སྒྲ་དེ་ཡི། །འཇུག་ཡུལ་གསུམ་དུ་ཤེས་བྱ་སྟེ། །གཅད་བྱ་ཞེས་པ་ལས་སྒྲ་དངོས། །
གཅོད་པར་བྱེད་སོགས་བྱེད་པའི་ལས། །གཅད་པར་བྱ་དང་བཅད་པར་བྱས། །རིམ་པ་
བཞིན་དུ་བྱ་བའི་ལས། །མ་འོངས་པ་དང་འདས་པའོ། །བདག་གཞན་གཉིས་སུ་ཕྱེ་བའི་ཚེ། །
བྱེད་པ་པོ་དང་བྱེད་པ་དང༌། །བྱེད་པའི་ལས་རྣམས་བདོག་ཡིན་ལ། །བྱ་བའི་ལས་དང་ལས་
དངོས་ལ། །དངོས་པོ་གཞན་དུ་འཇོག་པ་ཡིན། །ཆོས་གང་གྲུབ་ཟིན་འགྲུབ་འགྱུར་དང༌། །
ད་ལྟ་གྲུབ་བཞིན་པ་རྣམས་ལ། །རིམ་བཞིན་འདས་དང་མ་འོངས་དང་། །ད་ལྟ་བ་རུ་བཤད་
པ་ཡིན། །བྱེད་ལས་དངོས་ནི་ད་ལྟར་དང་། །བྱེད་ལས་སུ་རྟོགས་སྐུལ་ཚིག་ནི། །མ་འོངས་
པ་ཡིན་བྱ་ལས་ལ། །བྱ་ཞེས་སྦྱར་བ་མ་འོངས་དང་། །བྱས་ཞེས་སྦྱར་ན་འདས་པ་ཡིན། །
བདག་གཞན་གཉིས་སུ་མ་བསྡུས་པ། །སྐྱེས་དང་གྲུབ་དང་གབ་དང་བྱང་། །བྱུང་དང་ཞིག་
སོགས་འདས་པ་དང༌། །སྐྱེ་དང་འགྲུབ་དང་འགབ་དང་འབྱང་། །འབྱུང་དང་འཇིག་རྣམས་
མ་འོངས་པའོ། །རྗེས་འཇུག་བཅུ་ཡི་ནང་ནས་ནི། །ད་དང་ས་གཉིས་ཡང་འཇུག་གོ། །ད་ནི་
ལ262



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
ན་ར་ལ་གསུམ་དང་། །ས་ནི་ག་ང་བ་མར་ཐོབ། །སྔོན་འཇུག་ལྔ་ཡིས་གང་འཕུལ་ན། །བ་
ཡི ས་དུས་གསུམ་ནང་ནས་ནི། །འདས་དང་མ་འོངས་གཉིས་ཀ་དང༌། །བདག་གཞན་
གཉིས་ནས་གཞན་འཕུལ་ཞིང་། །ད་ལྟར་བ་དང་བདག་གཉིས་ཀ །གཏན་ནས་ཕུལ་བ་མ་
ཡིན་ནོ། །
མ་ནིང་ག་ད་གཉིས་ཀྱིས་ནི། །དུས་གསུམ་ནང་ནས་ད་ལྟར་དང༌། །མ་འོངས་གཉིས་
དང་བདག་གཞན་གཉིས། །འཕུལ་ཞིང་འདས་པ་གཏན་མི་འཕུལ། །འ་ཡིས་དུས་གསུམ་
ནང་ནས་ནི། །ད་ལྟར་བ་དང་མ་འོངས་པ། །གཉིས་དང་བདག་གཞན་གྱི་ནང་ནས། །བདག་
འཕུལ་འདས་གཞན་མི་འཕུལ་སྤངས། །འོན་ཀྱང་མིང་རྐྱང་ངེས་པ་མེད། །བརྩོན་པ་བསྟོད་
པ་ལྟ་བུ་ལ། །བྱ་བྱེད་རྣམ་གཞག་ཡོད་ན་ཡང་། །བསྟོད་བྱ་བསྟོད་བྱེད་བསྟོད་ཟིན་སོགས། །
འཕུལ་དང་མཐའ་རྟེན་ལ་སོགས་པ། །སོར་གཞག་བྱས་པས་མཆོག་པ་དང་། །གཞན་ཡང་
དགག་སྡོམ་གདིང་ལྟ་བུར། །བྱ་བྱེད་རྣམ་གཞག་ཡོད་པའི་ཕྱིར། །འཕུལ་རྟེན་ཕྲི་སྣོན་བྱེད་
པའང་ཡོད། །དཔེར་ན་དགག་བྱ་འགོག་བྱེད་དང་། །བཀག་ཟིན་ཁོག་ཅིག་བསྡམ་བྱ་དང་། །
སྡོམ་བྱེད་བསྡམས་ནས་སྡོམས་ཤིག་སོགས། །ཁྱད་པར་ཤེས་དགོས་མང་དུ་ཡོད། །དེ་ནས་
ལས་དང་བྱེད་པ་དང་། །བྱ་ལས་མ་འོངས་པ་དང་འདས། །སྐུལ་ཚིག་དང་བཅས་རྣམ་པ་
ལྔའི། །དཔེར་བརྗོད་རིམ་བཞིན་ཤེས་པར་བྱ། །དྲིན་གྱིས་བསྐྱང་བྱ་སྐྱོང་བྱེད་བསྐྱང་བར་བྱ། །
བསྐྱངས་པར་བྱས་དང་སྐྱོངས་ཤིག་དང་། །འཇིག་པ་ལས་བསྐྱབ་བྱ་སྐྱོབ་བྱེད་བསྐྱབ་པར་བྱ། །
བསྐྱབས་པར་བྱས་དང་སྐྱོབས་ཤིག་དང་། །ས་སོགས་བརྐོ་བྱ་རྐོ་བྱེད་བརྐོ་བར་བྱ། །བརྐོས་
པར་བྱས་དང་རྐོས་ཤིག་དང༌། །གོས་སོགས་བསྐོན་བྱ་སྐོན་བྱེད་བསྐོན་པར་བྱ། །བསྐོན་པར་
བྱས་དང་སྐོནད་ཅིག་དང་། །ཡི་གེ་སོགས་བསྐུར་བྱ་སྐུར་བྱེད་བསྐུར་བར་བྱ། །བསྐུར་བར་
བྱས་དང་སྐུརད་ཅིག་དང་། །བསྐུལ་བྱ་སྐུལ་བྱེད་བསྐུལ་བར་བྱ། །བསྐུལད་བར་བྱས་དང་
༤ 263ལྟ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སྐུལད་ཅིག་དང་། །ཤེས་བྱར་མཁས་བྱ་མཁས་བྱེད་མཁས་བར་བྱ། །མཁོས་པར་བྱས་དང་
མཁས་པར་གྱིས། །བུ་ག་སོགས་དགག་བྱ་འགོག་བྱེད་དགག་པར་བྱ། །བཀག་པར་བྱོས་དང་
ཁོག་ཅིག་དང་། །དགུག་བྱ་འགུག་བྱེད་དགུག་པར་བྱ། །བཀུག་པར་བྱས་དང་ཁུགས་ཤིག་
དང༌། །སྣོད་སོགས་དགང་བྱ་འགེང་བྱེད་དགང་བར་བྱ། །བཀང་བར་བྱོས་དང་ཁོངས་ཤིག་
དང་། །བཀད་བྱ་འགས་བྱེད་བཀད་པར་བྱ། །བཀས་པར་བྱས་དང་ཁོས་ཤིག་དང་། །
དགོད་བྱ་འགོད་བྱེད་དགོད་པར་བྱ། །བཀོད་པར་བྱས་དང་འཁོད་ཅིག་དང༌། །དགྱེས་བྱ་
དགྱེས་བྱེད་དགྱེས་པར་བྱ། །དགྱེས་པར་བྱས་དང་དགྱེས་ཤིག་དང་། །བགྱི་བྱ་བགྱིད་བྱེད་
བགྱི་བར་བྱ། །བགྱིས་པར་བྱས་དང་གྱིས་ཤིག་དང་། །དགྲོལ་བྱ་འགྲོལ་བྱེད་དགྲོལ་བར་
བྱ༑ ༑བཀྲོལ་བར་བྱས་དང་ཁྲོལད་ཅིག་དང་། །དགྲམ་བྱ་འགྲེམ་བྱེད་དགྲམ་པར་བྱ། །
བཀྲམ་པར་བྱས་དང་ཁྲོམས་ཤིག་དང་། །བརྒལ་བྱ་རྒོལ་བྱེད་བརྒལ་བར་བྱ། །བརྒལད་
པར་བྱས་དང་རྒོལད་ཅིག་དང་། །བསྒྲུབ་བྱ་སྒྲུབ་བྱེད་བསྒྲུབ་པར་བྱ། །བསྒྲུབས་པར་བྱས་
དང་སྒྲུབས་ཤིག་དང་། །བསྒོམ་བྱ་སྒོམ་བྱེད་སྒོམ་པར་བྱ། །བསྒོམས་པར་བྱས་དང་སྒོམས་
ཤིག་དང༌། །བསྒྲག་བྱ་སྒྲོག་བྱེད་བསྒྲག་པར་བྱ། །བསྒྲགས་པར་བྱས་དང་སྒྲོགས་ཤིག་
དང་། །བསྒྱུར་བྱ་སྒྱུར་བྱེད་བསྒྱུར་བར་བྱ། །བསྒྱུར་བར་བྱས་དང་སྒྱུརད་ཅིག་དང༌། །
བསྒྲལ་བྱ་སྒྲོལ་བྱེད་བསྒྲལ་བར་བྱ། །བསྒྲལད་བར་བྱས་དང་སྒྲོལ་ཅིག་དང་། །བཙས་མ་བརྔ་
བྱ་རྔ་བྱེད་བརྔ་བར་བྱ། །བརྔས་པར་བྱས་དང་རྔོས་ཤིག་དང༌། །བསྔོ་བྱ་སྔོ་བྱེད་བསྔོ་བར་
བྱ༑ ༑བསྔོས་པར་བྱས་དང་སྔོས་ཤིག་དང༌། །བཅག་བྱ་འཆག་བྱེད་བཅག་པར་བྱ། །
བཅགས་པར་བྱས་དང་ཆོགས་ཤིག་དང་། །བཅིང་བྱ་འཆིང་བྱེད་བཅིང་བར་བྱ། །བཅིངས་
པར་བྱས་དང་ཆིངས་ཤིག་དང་། །བཅོལ་བྱ་འཆོལ་བྱེད་བཅོལ་བར་བྱ། །བཅོལད་བར་
བྱས་དང་འཆོལད་ཅིག་དང་། །མཆོད་བྱ་མཆོད་བྱེད་མཆོད་པར་བྱ། །མཆོད་པར་བྱས་དང་
སྒོ
ལ264



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
མཆོད་ཅིག་དང་། །མཇལ་བྱ་མཇོལ་བྱེད་མཇལ་བར་བྱ། །མཇལད་བར་བྱས་དང་མཇོལ་
ཅིག་དང་། །བརྗོད་བྱ་རྗོད་བྱེད་བརྗོད་པར་བྱ། །བརྗོད་པར་བྱས་དང་རྗོད་ཅིག་དང༌། །
མཉན་བྱ་ཉན་བྱེད་མཉན་པར་བྱ། །མཉན་པར་བྱས་དང་ཉོན་ཅིག་དང་། །བསྙེག་བྱ་སྙེག་
བྱེད་བསྙེག་པར་བྱ། །བསྙེགས་པར་བྱས་དང་སྙེགས་ཤིག་དང༌། །བཏག་བྱ་འཐག་བྱེད་
བཏག་པར་བྱ། །བཏགས་པར་བྱས་དང་ཐོགས་ཤིག་དང་། །བཏང་བྱ་གཏོང་བྱེད་བཏང་
བར་བྱ། །བཏངས་པར་བྱས་དང་ཐོངས་ཤིག་དང་། །བསྟན་བྱ་སྟོན་བྱེད་བསྟན་པར་བྱ། །
བསྟནད་པར་བྱས་དང་སྟོན་ཅིག་དང་། །བརྟེན་བྱ་རྟེན་བྱེད་བརྟེན་པར་བྱ། །བརྟེནད་པར་
བྱས་དང་རྟེནད་ཅིག་དང༌། །བལྟ་བྱ་ལྟ་བྱེད་བལྟ་བར་བྱ། །བལྟས་པར་བྱས་དང་ལྟོས་ཤིག་
དང༌། །བསྟིམ་བྱ་སྟིམ་བྱེད་བསྟིམ་པར་བྱ། །བསྟིམས་པར་བྱས་དང་སྟིམས་ཤིག་དང་། །
གདགས་བྱ་འདོགས་བྱེད་གདགས་པར་བྱ། །གཏགས་པར་བྱས་དང་ཐོགས་ཤིག་དང༌། །
གདབ་བྱ་འདེབས་བྱེད་གདབ་པར་བྱ། །བཏབ་པར་བྱས་དང་ཐོབས་ཤིག་དང་། །གདོན་བྱ་
འདོན་བྱེད་གདོན་པར་བྱ། །བཏོན་པར་བྱས་དང་ཐོནད་ཅིག་དང་། །གདེག་བྱ་འདེགས་
བྱེད་གདེག་པར་བྱ། །བཏེགས་པར་བྱས་དང་ཐེགས་ཤིང་དང་། །བདས་བྱ་འདེད་བྱེད་
བདའ་བར་བྱ། །བདས་པར་བྱས་དང་དེད་ཅིག་དང་། །དྲང་བྱ་འདྲེན་བྱེད་དྲང་པར་བྱ། །
དྲངས་པར་བྱས་དང་དྲོངས་ཤིག་དང་། །གདུལ་བྱ་འདུལ་བྱེད་གདུལ་བར་བྱ། །བཏུལད་
པར་བྱས་དང་ཐུལད་ཅིག་དང་། །བརྡུང་བྱ་རྡུང་བྱེད་བརྡུང་བར་བྱ། །བརྡུངས་བར་བྱས་
དང་རྡུངས་ཤིག་དང་། །བསྡེབ་བྱ་སྡེབ་བྱེད་བསྡེབ་པར་བྱ། །བསྡེབས་པར་བྱས་དང་སྡེབས་
ཤིག་དང་། །བསྡུ་བྱ་སྡུད་བྱེད་བསྡུ་བར་བྱ། །བསྡུས་པར་བྱས་དང་སྡུས་ཤིག་དང་། །མནན་
བྱ་གནོན་བྱེད་མནན་པར་བྱ། །མནན་པར་བྱས་དང་ནོནད་ཅིག་དང་། །བསྣམ་བྱ་སྒོམ་བྱེད་
བསྣམ་པར་བྱ། །བསྣམས་པར་བྱས་དང་སྣོམས་ཤིག་དང་། །བསྒྲུབ་བྱ་སྦུབ་བྱེད་བསྣུབ་
265



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པར་བྱ། །བསྣུབས་པར་བྱས་དང་སྣུབས་ཤིག་དང་། །སྤང་བྱ་སྤོང་བྱེད་སྤང་བར་བྱ། །
སྤངས་པར་བྱས་དང་སྤོངས་ཤིག་དང་། །དཔྱད་བྱ་དཔྱོད་བྱེད་དཔྱད་པར་བྱ། །དཔྱད་པར་
བྱས་དང་དཔྱོད་ཅིག་དང་། །དབུལ་བྱ་འབུལ་བྱེད་དབུལ་བར་བྱ། །ཕུལ་བར་བྱས་དང་
ཕུལད་ཅིག་དང་། །དབབ་བྱ་འབེབས་བྱེད་དབབ་པར་བྱ། །ཕེབས་པར་བྱས་དང་ཕོབས་
ཤིག་དང་། །དབྲལ་བྱ་འབྲལ་བྱེད་དབྲལ་བར་བྱ། །ཕྲལ་བར་བྱས་དང་ཕྲོལད་ཅིག་དང་། །
དབྲི་བྱ་འབྲི་བྱེད་དབྲི་བར་བྱ། །ཕྲིས་པར་བྱས་དང་ཕྲིས་ཤིག་དང་། །དབྱུང་བྱ་འབྱིན་བྱེད་
དབྱུང་བར་བྱ། །ཕྱུངས་བར་བྱས་དང་ཕྱུངས་ཤིག་དང་། །དབྱེ་བྱ་འབྱེད་བྱེད་དབྱེ་བར་བྱ། །
ཕྱེ་བར་བྱས་དང་ཕྱེ་ཞིག་དང༌། །སྦྱང་བྱ་སྦྱོང་བྱེད་སྦྱང་བར་བྱ། །སྦྱངས་པར་བྱས་དང་
སྦྱོངས་ཤིག་དང་། །མྱང་བྱ་མྱོང་བྱེད་མྱང་བར་བྱ། །མྱངས་པར་བྱས་དང་མྱོངས་ཤིག་དང༌། །
བཙོང་བྱ་འཚོང་བྱེད་བཙོང་བར་བྱ། །བཙོངས་བར་བྱས་དང་ཚོངས་ཤིག་དང་། །བཙོ་བྱ་
འཚོ་བྱེད་བཙོ་བར་བྱ། །བཙོས་པར་བྱས་དང་ཚོས་ཤིག་དང་། །བརྩམ་བྱ་རྩོམ་བྱེད་བརྩམ་
པར་བྱ། །བརྩམས་པར་བྱས་དང་རྩོམས་ཤིག་དང་། །བསྩལ་བྱ་སྩོལ་བྱེད་བསྩལ་བར་བྱ། །
བསྩལད་བར་བྱས་དང་སྩོལད་ཅིག་དང་། །བརྫོང་བྱ་རྫོང་བྱེད་བརྫང་བར་བྱ། །བརྫ་ངས་
པར་བྱས་དང་རྫོངས་ཤིག་དང་། །གཞལ་བྱ་འཇལ་བྱེད་གཞལ་བར་བྱ། །བཅལད་བར་
བྱས་དང་འཇོལ་ཅིག་དང༌། །བཞུག་བྱ་འཇུག་བྱེད་བཞུག་པར་བྱ། །བཅུགས་པར་བྱས་
དང་ཆུགས་ཤིག་དང་། །གཞོམ་བྱ་འཇོམས་བྱེད་གཞོམ་པར་བྱ། །བཅོམས་པར་བྱས་དང་
ཆོམས་ཤིག་དང་། །གཟུང་བྱ་འཛིན་བྱེད་གཟུང་བར་བྱ། །གཟུངས་པར་བྱས་དང་ཟུངས་
ཤིག་དང་། །གཟུག་བྱ་འཛུག་བྱེད་གཟུག་པར་བྱ། །གཙུགས་བར་བྱས་དང་ཚུགས་ཤིག་
དང་། །གཡབ་བྱ་གཡོབ་བྱེད་གཡབ་པར་བྱ། །གཡབས་པར་བྱས་དང་གཡོབས་ཤིག་དང་། །
བཀླག་བྱ་ཀློག་བྱེད་བཀླག་པར་བྱ། །བཀློགས་བར་བྱས་དང་ཀློགས་ཤིག་དང་། །བླང་བྱ་
༤ 266



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
ལེན་བྱེད་བླང་པར་བྱ། །བླངས་པར་བྱས་དང་ལོངས་ཤིག་དང་། །བཟླ་བྱ་བློ་བྱེད་བཟླ་བར་
བྱ༑ ༑བཟླས་པར་བྱས་དང་ཟློས་ཤིག་དང་། །བརླག་བྱ་རློག་བྱེད་བརླག་པར་བྱ། །བརླགས་
པར་བྱས་དང་རློགས་ཤིག་དང་། །བརླབ་བྱ་རློབ་བྱེད་བརླབ་པར་བྱ། །རླབས་པར་བྱས་
དང་རློབས་ཤིག་དང་། །བསླང་བྱ་སློང་བྱེད་བསླང་བར་བྱ། །བསླངས་པར་བྱས་དང་སློངས་
ཤིག་དང་། །བསླད་བྱ་སློད་བྱེད་བསླད་པར་བྱ། །བསླད་པར་བྱས་དང་སློད་ཅིག་དང༌། །
བསླབ་བྱ་སློབ་བྱེད་བསླབ་པར་བྱ། །བསླབས་པར་བྱས་དང་སློབས་ཤིག་དང་། །བཤད་བྱ་
འཆད་བྱེད་བཤད་པར་བྱ། །བཤད་པར་བྱས་དང་ཤོད་ཅིག་དང་། །བཤམ་བྱ་གཤོམ་བྱེད་
བཤམ་པར་བྱ། །བཤམས་པར་བྱས་དང་ཤོམས་ཤིག་དང་། །བསག་བྱ་གསོག་བྱེད་བསག་
པར་བྱ། །བསགས་པར་བྱས་དང་སོགས་ཤིག་དང་། །གསད་བྱ་གསོད་བྱེད་གསད་པར་བྱ། །
བསད་པར་བྱས་དང་སོད་ཅིག་དང་། །བསབ་བྱ་གསོབ་བྱེད་བསབ་པར་བྱ། །བསབས་
པར་བྱས་དང་སོབས་ཤིག་དང་། །བསམ་བྱ་སེམས་བྱེད་བསམ་པར་བྱ། །བསམས་པར་
བྱས་དང་སོམས་ཤིག་དང་། །བསལ་བྱ་སོལ་བྱེད་བསལ་བར་བྱ། །བསལད་བར་བྱས་དང་
སོལ་ཅིག་དང་། །བསྲེག་བྱ་སྲེག་བྱེད་བསྲེག་པར་བྱ། །བསྲེགས་པར་བྱས་དང་སྲེགས་ཤིག་
དང་། །བསྲུང་བྱ་སྲུང་བྱེད་བསྲུང་བར་བྱ། །བསྲུངས་པར་བྱས་དང་སྲུངས་ཤིག་དང༌། །
མཐའ་དག་བརྗོད་ཀྱི་མི་ལང་པས། །རིགས་པས་དཔག་སྟེ་ཤེས་པར་བྱ། །དེས་ན་བྱ་བྱེད་
ལ་སོགས་པའི། །ཚིག་གྲོགས་དངོས་སུ་མ་སྦྱར་བར། །བསྐྱང་དང་སྐྱོང་དང་བསྐྱངས་
སྐྱོངས་སོགས། །སྔ་ཕྱིའི་ཚིག་ནུས་ལ་བརྟགས་ཏེ། །དཔེར་བརྗོད་འདི་ནས་བྱུང་བ་བཞིན། །
དོན་ལ་སྦྱོར་ཚུལ་མ་ནོར་གཅེས། །ག་ང་བ་མ་ན་ར་ལའི། །མཐའ་རྟེན་ཅན་གྱི་བྱ་བའི་ལས། །
མ་འོངས་པ་དང་འདས་པ་གཉིས། །ཡི་གེ་འདྲ་བར་འབྱུང་བ་ན། །བྱ་ལས་འདས་པར་ཡང་
འཇུག་ཐོབ། །མ་འོངས་པ་ལ་ཡང་འཇུག་སྤང་། །དེ་ཡང་ག་ང་བ་མའི་མཐར། །ས་དང་ན་
26



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ར་ལ་གསུམ་རྗེས། །ཡང་འཇུག་ད་དང་སྐུལ་ཚིག་ལ་འང་། །ཕལ་ཆེར་ཡང་འཇུག་སྦྱར་བ་
ཡིན། །འོན་ཀྱང་ཡང་འཇུག་ད་ཡིག་ནི། །དོན་ལ་ཐོབ་པ་གཞིར་བྱས་ཀྱང་། །གསར་བཅད་
སྐད་ལ་དོར་བ་ཡིན། །ཡིག་རྐྱང་འཕུལ་ཡིག་ལྡན་པ་ལ། །མཐའ་རྟེན་འ་ཡིག་ངེས་པར་
དགོས། །དབྱངས་ཡིག་བཞི་དང་བརྩེགས་པ་དང༌། །ཡ་དང་ར་ཡི་འདོགས་ཅན་ལ། །
མཐའ་རྟེན་འ་ཡིག་སྤང་བར་བྱ། །
རྗེས་འཇུག་ཡི་གེ་བཅུ་པོ་ལ། །ཕོ་དང་མོ་དང་མ་ནིང་གསུམ། །ཡོད་པར་སུམ་
རྟགས་འགྲེལ་པ་ནི། །སྔོན་མ་རྣམས་སུ་མཐུན་མི་མཐུན། །སྣ་ཚོགས་ཡོད་ཀྱང་ད་བ་ས། །
ཕོ་རུ་བཞེད་པ་ཐམས་ཅད་མཐུན། །འགའ་ཞིག་ག་ཡིག་ཕོ་རུ་བརྗོད། །ཞ་ལུ་ལོ་ཙཱས་ག་ད་
ན༑ ༑འགྱུར་བ་མ་ནིང་མ་ཡིག་ནི། །མཚན་གཉིས་མ་ནིང་ལ་ཡིག་ཀྱང་། །མཚན་མེད་མ་
ནིང་དུ་བཞེད་ལ། །སྡེ་དགེ་སི་ཏུ་པཎ་ཆེན་གྱིས། །ག་བ་ད་ས་བཞི་ནི་ཕོ། །ང་མ་འ་གསུམ་
མོ་ཡིག་དང་། །ན་ར་ལ་གསུམ་མ་ནིང་དུ། །བཞེད་ཅིང་རྗེས་འཇུག་ཕོ་ཡིག་གི། །མཐའ་རུ་
ཡང་འཇུག་ཞུགས་པ་ནི། །སྐྱེས་སུ་རབ་དང་བ་ཡིག་མཐར། །ཡང་འཇུག་ཞུགས་པ་སྐྱེས་བུ་
འབྲིང་། །ག་བ་གཉིས་མཐར་ཡང་འཇུག་ནི། །མ་ཞུགས་པ་དང་ས་ད་གཉིས། །ཙམ་གྱི་
མཐའ་ཅན་སྐྱེས་སུ་ཐ། །ང་མ་གཉིས་ཀྱི་མཐའ་རུ་ནི། །ཡང་འཇུག་ཞུགས་པ་མོ་ཙམ་དང་། །
དེ་གཉིས་མཐའ་རུ་ཡང་འཇུག་ནི། །མ་ཞུགས་པ་དང་འ་ཡིག་གི། །མཐའ་རྟེན་ཅན་ནི་ཤིན་
ཏུ་མོ། །མ་ནིང་ན་ར་ལ་གསུམ་ནི། །མིང་གཞིའི་ཕོ་འམ་དྲག་པ་དང་། །ཕྲད་པ་དཔེར་ན་
བསྟནད་བསྐོརད་རྩལད། །ལྟ་བུ་ཡང་འཇུག་ཡོད་པ་འམ། །ཡང་འཇུག་མེད་པ་རྐུན་
བསྟར་བཙལ། །ལྟ་བུ་དྲག་པར་འགྱུར་བ་ཡིན། །མིང་གཞིའི་མོ་ནི་ཞན་པ་དང༌། །ཕྲད་པ་
དཔེར་ན་འགྲན་འགོར་འགུལ། །ལྟ་བུའི་སྐབས་སུ་ཞན་པར་འགྱུར། །དེའི་ཕྱིར་འགྱུར་བ་
མ་ནིང་དང་། །མིང་གཞི་ཞན་ཞིང་ཡང་འཇུག་ནི། །དྲག་པའི་བར་དུ་ཆུད་པ་ནི། །དཔེར་ན་
Ie
26Sཀ



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
འཛིནད་འགྱུརད་རོལད་ལྟ་བུ། །དྲག་ཞན་གཉིས་ཀ་ཅན་འགྱུར་བས། །དེ་ལྟར་མཚན་
གཉིས་མ་ནིང་དང་། །མིང་གཞི་དྲག་ཞན་གཉིས་ཀ་དང་། །མ་ཕྲད་མ་ནིང་ཡི་གེ་ནང་། །
ཕྲད་པ་དཔེ་ན་ཕྱིནད་ཐརད་འཕྲུལད། །ལྟ་བུ་ཡང་འཇུག་ཡོད་པ་འམ། །ཡང་ན་མཐུན་
འཐོར་འཕྲུལ་ལྟ་བུ། །ཡང་འཇུག་མེད་པ་འང་རུང་སྟེ། །དྲག་ཞན་གང་དུ་མི་འགྱུར་བས། །
ཕྱིར་ན་མཚན་མེད་མ་ནིང་ངོ༌། །ངོ་བོའི་སྒོ་ནས་མ་ཡིན་པར། །མིང་གཞི་ཡང་འཇུག་དབང་
གིས་ནི། །ཕོ་མོ་མ་ནིང་གསུམ་ཕྱེའོ། །ཡི་གེ་ཇི་ལྟར་ཐོབ་ཚུལ་ནི། །བསྒྲུབ་བསྒྲུབས་སྒྲུབ་
འགྲུབ་གྲུབ་ལྟ་བུ། །བསྒྲུབ་བྱ་ཞེས་པ་བྱ་ཚིག་དང་། །བསྒྲུབ་ཆེད་ལྟ་བུ་དགོས་ཆེད་དང་། །
བསྒྲུབས་ཟིན་ལྟ་བུ་འདས་པ་དང་། །སྒྲུབ་བྱེད་ལྟ་བུ་བྱེད་ཚིག་དང་། །སྒྲུབ་བཞིན་ལྟ་བུ་ད་
ལྟར་བ། །འགྲུབ་པར་འགྱུར་ཞེས་མ་འོངས་དང་། །གྲུབ་སོང་ལྟ་བུ་འདས་པ་ལ། །འཇུག་
པར་འཁྲུལ་གཞི་མེད་མོད་ཀྱང་། །ད་དུང་ཞིབ་ཏུ་ཤེས་འདོད་ན། །བྱེད་པ་པོ་ནི་གཞན་དང་
ནི༑ ༑དངོས་སུ་མ་འབྲེལ་བ་ཡིན་ན། །འགྲུབ་འགག་འགྱུར་འདུ་སོགས་ཐོབ་ཅིང་། །བྱེད་
པོ་གཞན་དང་དངོས་འབྲེལ་ན། །བསྒྲུབ་དགག་བསྒྱུར་བསྡུ་ལྟ་བུ་སྟེ། །སྡེབ་སྦྱོར་གཞན་
ཡང་ཐོབ་པའི་ཚུལ། །ཤེས་པར་བྱ་དགོས་གནས་ཡོད་དོ། །འདིར་ནི་བྱེད་པ་པོ་གཞན་དང་། །
དངོས་སུ་འབྲེལ་དང་མ་འབྲེལ་ཞེས། །སྨོས་པ་ལས་ཞིག་བྱེད་པ་པོ། །གཞན་གྱི་དངོས་སུ་
སྒྲུབ་བྱེད་པ། །དཔེར་ན་གསེར་འགྱུར་རྩི་ཡི་ལྕགས། །གསེར་དུ་འགྱུར་བ་ལྟ་བུ་སྟེ། །འདི་
ལ་བསྒྱུར་བྱ་བསྒྱུར་ཆེད་དང༌། །འཁོར་བསྒྱུར་ལྟ་བུ་ཆོས་རང་གི། །ངོ་བོར་གྲུབ་པའི་མིང་
ལྟ་བུར། །བས་ཕུལ་ས་མགོ་ཅན་ཐོབ་ཅིང་། །སྒྱུར་བར་བྱེད་དང་སྒྱུར་བཞིན་པ། །བསྒྱུརད་
ཟིན་སྒྱུར་བར་འགྱུར་ལྟ་བུ། །ས་ཡི་མགོ་ཅན་ངེས་པར་ཐོབ། །ལས་ཞིག་བྱེད་པོ་གཞན་
དངོས་སུ། །མེད་པར་རང་རང་གིས་འགྲུབ་པ། །སྣང་བ་ལྟ་བུ་དཔེར་ན་ནི། །སྐྱེས་བུ་ཞིག་
གི་མདུན་དུ་ནི། །ལྕགས་གོང་གློ་བུར་རང་དགར་དུ། །གསེར་དུ་གྱུར་བའི་ཚེ་ན་ནི། །འགྱུར་
ཙཏུcག



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བྱའི་ལྕགས་དང་གྱུར་ཟིན་དང་། །འགྱུར་བཞིན་འགྱུར་བར་འགྱུར་ལྟ་བུ། །ས་ཡི་མགོ་ཅན་
མི་ཐོབ་ཅིང་། །དེ་བཞིན་སྐྱེས་བུའི་རྩོལ་བ་ལ། །དངོས་སུ་ལྟོས་པ་རྒྱས་བཤད་ལས། །
མདོར་རུ་བསྟན་དུ་བསྡུ་བའི་ཚེ། །བསྡུ་བར་བྱ་དང་བསྡུ་བའི་ཆེད། །བསྡུ་བའི་ངོ་བོ་མིང་
རྐྱང་དང་། །སྡུད་པར་བྱེད་དང་སྡུད་བཞིན་པ། །སྡུད་འགྱུར་བསྡུས་ཟིན་ལྟ་བུ་ལ། །ས་ཡི་
མགོ་ཅན་ངེས་པར་དགོས། །བྱེད་པོ་དངོས་སུ་མེད་པ་ནི། །རང་བཞིན་གྱི་ནི་བུང་བ་རྣམས། །
ཚང་ལ་འདུ་ཚེ་འདུ་བྱའི་གནས། །འདུ་བར་བྱེད་དང་འདུས་སོང་ལ། །ཡི་གེའི་གཟུགས་
ཀྱང་གཞན་ཐོབ་པས། །དེས་མཚོན་རིགས་འགྲེས་ཤེས་པར་མཛོད། །
གངས་ཅན་བོད་ཀྱི་སྐད་ལ་ནི། །མིང་ནི་འདོགས་ཚུལ་དུ་མ་ཡོད། །བྱེད་ཚིག་ལས་
སམ་བྱ་ཡུལ་དང༌། །བྱ་བ་བྱས་པའི་འབྲས་བུ་དང༌། །སྐུལ་ཚིག་བརྗོད་ཚུལ་སྒོ་ནས་དང་། །
བྱ་བྱེད་གང་དུ་མི་གཏོགས་པའི། །མིང་གི་བརྗོད་ཚུལ་ལྔ་ཡོད་དོ། །བྱེད་ཚིག་སྒོ་ནས་བརྗོད་
པའི་མིང་། །སྒྲུབ་ཐབས་ཞེས་པའི་སྒྲུབ་པ་དང༌། །སྒོམ་ཆེན་ཞེས་པའི་སྒོམ་པ་དང་། །
འབོགས་ཆོག་ཅེས་པའི་འབོགས་པ་དང་
། །ཆོས་སྲུང་ཞེས་པའི་སྲུང་མ་རྣམས། །བྱེད་ཚིག་
སྒོ་ནས་བཏགས་པའི་མིང་། །དེ་བཞིན་སྡོམ་པ་འབུལ་བ་དང༌། །འཆད་རྩོད་རྩོམ་སོགས་
རིགས་པས་འགྲེ། །བྱ་ཚིག་སྒོ་ནས་བཏགས་པའི་མིང་། །བྱིན་བརླབ་ཅེས་པའི་བརླབ་པ་
དང༌། །བསྟན་བཅོས་ཞེས་པས་བསྟན་པ་དང་། །བསླབ་གསུམ་ཞེས་པའི་བསླབ་པ་དང༌། །
མཉམ་གཞག་གདིང་བ་ལ་སོགས་པ། །མང་ཡོད་རིགས་འགྲེས་ཤེས་པར་མཛོད། །བྱ་བ་
བྱས་པའི་འབྲས་བུ་འམ། །འདས་ཚིག་སྒོ་ནས་བཏགས་པའི་མིང་། །སྡོང་པོ་བཀོད་མདོ་
ཞེས་པའི་བཀོད། །དགྲ་བཅོམ་པ་ཞེས་བཅོམ་རྣམས་སོ། །སྐུལ་ཚིག་སྒོ་ནས་བཏགས་པའི་
མིང་། །ཡིད་སྲུབས་ཞེས་པའི་སྲུབས་པ་དང་། །མགུལ་ཆིངས་ཞེས་པའི་ཆིངས་ཤིག་དང་། །
བཟློས་རྐྱེན་ཞེས་པའི་བཟློས་རྣམས་ཡིན། །བྱ་བྱེད་གང་དུ་མི་གཏོགས་པའི། །མིང་ནི་བྱིན་
ཀ27()



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
རླབས་ཞེས་པའི་རླབས། །ཁང་བརྩེགས་ཞེས་པའི་བརྩེགས་པ་དང་། །དུལ་བ་ཞེས་པའི་
དུལ་བ་དང་། །ཚོང་པ་ཞེས་པའི་ཚོང་ཉིད་དང་། །བློ་གོམས་ཞེས་པའི་གོམས་རྣམས་སོ། །
དེ་ལྟར་བྱ་བྱེད་ལས་གསུམ་དང༌། །བདག་བཞན་དུས་གསུམ་དཔེར་བརྗོད་ནི། །སྔོན་དུ་
རག་རིམ་བཀོད་ཟིན་ལྟར། །ཡིན་ཞིང་ད་དྲག་ཐོབ་ཚུལ་དཔེ། །བཀང་བཅལ་བསྟར་ཟིན་
ཕྱིན་ཉོན་ཉན། །འཐོར་བཀོན་མཁྱེན་བཏོན་གྱུར་འབྱོར་ཐར། །ཀུན་བསྟན་སྟོན་རྐྱེན་
འཛིན་ལྷན་བརྒྱན། །ལན་རྟེན་ཤིན་གསོན་སྨིན་ཞེན་མནན། །བརྟན་བསྒྱུར་ཟེར་འཛིར་
རོལ་མཚར་སྤྲུལ། །སོལ་སྩལ་འཚལ་བསལ་ན་ར་ལའི། །རྗེས་སུ་ད་དྲག་ཐོབ་ཅེས་བརྗོད། །
རྗེས་འཇུག་བཅུ་པོ་སོ་སོ་ཡི། །ག་ད་བ་ས་ན་མའི་མཐར། །པ་སྦྱོར་ང་འ་ར་ལ་དང་། །རྐྱང་
མཐར་བ་ནི་སྦྱོར་ཞེས་བསྙད། །སྐབས་འགར་ང་དང་ར་ཡི་མཐར། །པ་ཐོབ་རྐྱང་པ་ཐར་པ་
ཞེས། །ཐུགས་ལ་ངེས་ནས་དཔྱད་པར་མཛོད། །ཞར་བྱུང་ཉེར་མཁོ་འགའ་ཞིག་ནི། །ཉེ་བ་
བསྙེན་པ་ཉུང་བ་བསྙུང་། །ཐིམ་པ་བསྟིམ་པ་ཐུང་བ་བསྟུང་། །མཐུན་པ་བསྟུན་པ་མཐུན་པ་
བསྟུད། །ནག་པ་གནག་པ་ནན་པ་བརྣན། །ནོར་བ་དང་ནི་བསྣོར་བ་སོགས། །སྔ་མ་དོན་གྱི་
ཁྱད་པར་དང་། །ཕྱི་མ་རྣམས་ནི་ཁྱད་པར་དེར། །བྱས་པའི་མིང་དུ་ཤེས་པར་བྱ། །མི་དང་
མི་བོ་མི་འུ་དང་། །རྔ་དང་རྔ་བོ་རྗེ་འུ་དང༌། །མདའ་དང་མདའ་མོ་མདེ་འུ་དང༌། །རྡོ་དང་རྡོ་
བོ་རྗེ་འུ་དང་། །རྫ་དང་རྫ་ཁོ་རྗེ་འུ་སོགས། །དང་པོ་དངོས་མིང་རང་འབབ་དང༌། །བར་པ་
ཆེན་པོའམ་མཆོག་ལ་འཇུག །ཐ་མ་ཆུང་དུ་འམ་དམན་པའི་མིང་། །མཐེ་བོ་མཐེ་འུ་ཁྲི་ཁྲི་ལུ །
ཁང་པ་ཁང་བུ་སྒོ་སྒེ་ལུ །མཚོ་དང་མཚེ་འུ་ལ་སོགས་པ། །སྔ་མ་དངོས་པོའི་རང་མིང་དང་། །
ཕྱི་མ་དེ་རྣམས་ཆུང་ངུའི་མིང་། །སྤྲེལ་དང་སྤྲེའུ་བྱ་བྱིའུ །རྔ་མོང་རྗེའུ་རྟ་རྟིའུ །ར་མ་རེའུ་ཁྱི་
ཁྱི་གུ། །ལུག་དང་ལུ་གུ་ལ་སོགས་པ། །སྔ་མ་སེམས་ཅན་རང་མིང་དང་། །ཕྱི་མ་ཕྲུ་གུའི་
མིང་དུ་གྲགས། །བུག་པ་བུ་ག་དམིག་བུ་དང་། །ཧར་མིག་རྣམས་ནི་ཁུང་བུའི་མིང་། །
21



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འབིགས་དང་འབུགས་དང་འབུག་པ་དག །ཁུང་བུ་རྟོལ་བར་བྱེད་པའི་མིང་། །སྐར་དང་
གར་ནི་ཐུག་པ་སྟེ། །ཡོན་པོ་ཀྱོག་པོ་གཅུ་བོ་དང༌། །འཆུས་བོ་དང་ནི་འཁྱོག་པོ་རྣམས། །
དྲང་པོ་མིན་པའི་མིང་ལ་འཇུག །ཡིབ་དང་གབ་དང་སྐུངས་པ་དང་། །བག་ལ་ཉལ་དང་
གཞལ་བ་རྣམས། །སྦ་བའི་མིང་དུ་གྲགས་པ་ཡིན། །སིམ་དང་སྙིམ་དང་ཞུ་འཛུལ་དང་། །
ཐིམ་པ་རྣམས་ནི་ནུབ་པའི་དོན། །རྐང་ལག་དམ་པོར་བཅིངས་པ་ལ། །བཀྱིགས་དང་
དཀྱིགས་དང་འཁྱིག་པ་དང༌། །བཅིགས་པ་ལ་སོགས་དཔེ་དག་པར། །ཡོད་པ་མཐོང་བས་
དུས་གསུམ་ལ། །བལྟོས་ཏེ་འཇུག་སྐབས་ཡོད་དམ་སྙམ། །གྲུང་པོ་སྤྱང་པོ་གཡེར་བག་
ཅན། །སྒྲིན་པོ་སྒྲིམ་པོ་གྲིམ་པོ་རྣམས། །མཁས་པའམ་ཤེས་རབ་ཅན་ལ་འཇུག །གམ་དང་
གན་དང་དྲུང་དང་ནི། །གློ་དང་ལོགས་དང་གཞོགས་དག་ཀྱང་། །མདུན་ནམ་ཉེ་འཁོར་ཉེ་
བའི་མིང་། །འཕྱན་པ་ཡན་པ་འཁྱར་བ་དག །འཁྱམ་པའི་མིང་དུ་སྐབས་འགར་འཇུག །
བསྙན་དང་བརྙས་དང་བསྐྱིས་པ་རྣམས། །གཡར་པོའི་མིང་ལ་འཇུག་པ་ཡོད། །བཀར་དང་
དགར་དང་བཀོལ་བ་དག །ལོགས་སུ་བསལ་བའི་དོན་ཅན་ནོ། །རྫུད་དང་རིད་པ་སྒྲིབས་
པ་དང་། །སྐེ་རྩོང་དག་ནི་ཤ་སྲབ་ཅིང༌། །སྐེམ་པའི་མིང་ལ་འཇུག་ཏུ་རུང་། །རུམ་དང་པང་
དང་ཕང་དག་ནི། །ལྷོ་བའི་མིང་ལ་འཇུག་པ་ཡོད། །འདྲིད་དང་བྲིད་དང་བརྗོད་པ་རྣམས། །
བསླུ་བའི་མིང་དུ་གྲགས་པ་ཡིན། །འཇི་བ་འཇིམ་པ་འདམ་བག་མིང་། །གཅིན་དང་གཅི་བ་
དྲི་ཆུའི་མིང་། །བསྙེལ་དང་བསྐྱུད་པ་བརྗེད་པའི་མིང་། །མིང་གི་མཐའ་ལ་ཟད་པ་མེད། །
ཐམས་ཅད་བརྗོད་པར་མི་ནུས་པས། །མངོན་བརྗོད་སོགས་ཀྱི་མིང་སྣ་ཚོགས། །མཁས་
པས་བཤད་པ་དག་ལ་ལྟོས། །
སྨྲས་པ། ཡི་གེའི་འབྱུང་ཁུངས་རྒྱུ་རྐྱེན་གནས། །ཡི་གེའི་བཤད་པ་དག་ཡིག་དང་། །
སུམ་ཅུ་པ་དང་རྟགས་འཇུག་གི། །གཞུང་འགྲེལ་རྒྱ་མཚོའི་ནང་ནས་ནི། །བདག་བློའི་ཀུ་
མ272



ཡི་གེའི་བཤད་པ་དང་དག་ཡིག་སུམ་རྟགས་ཀྱི་འགྲེལ་པ་ཚིགས་སུ་བཅད་པ་བློ་གསར་གཞོན་ནུའི་ཉེར་མཁོ།
ཤའི་རྩེ་མོ་ཡིས། །ཆུ་ཐིག་ཙམ་རེ་བླངས་བྱས་ཏེ། །གཅིག་བསྡུས་བརྡ་ཡིག་ཉེར་མཁོ་འདི། །
བློ་གསར་གཞོན་ནུར་ཕན་ཆེད་དུ། །ཚིགས་སུ་བཅད་དེ་བསྡེབས་ན་ཡང་། །རྐང་པ་བཞི་
རེའི་ནང་དུ་ནི། །དོན་གྱི་ཚིག་རྣམས་མི་བསྡུ་བས། །མི་མཛེས་སྡེབ་སྦྱོར་དམན་ན་ཡང་། །
འདི་ནི་བློ་ལ་འཛིན་བདེའི་ཆེད། །ལྷག་བསམ་དག་པའི་རྩོམ་བྱས་པས། །འདིར་ནི་འཁྲུལ་
པའི་ཚོགས་མཆིས་ན། །གཟུར་གནས་མཁས་པ་རྣམས་ལ་འཆགས། །དགེ་བས་མཁའ་
མཉམ་འགྲོ་བ་ཀུན། །ཐོས་བསམ་གྲུ་གཟིངས་ལ་བརྟེན་ཏེ། །རིག་གཞུང་རྒྱ་མཚོ་མཐར་
སོན་ནས། །ཀུན་མཁྱེན་གླིང་དུ་ཕྱིན་གྱུར་ཅིག ། །
ཅེས་བོད་ཀྱི་ཡི་གེའི་འབྱུང་ཁུངས་དང༌། ཡི་གེའི་བཤད་པ་དང་འབྲེལ་བའི་དག་
ཡིག་སུམ་རྟགས་བཅས་ཚང་མ་སྡེབ་གཅིག་ཏུ་ཚིགས་སུ་བཅད་ནས་བློ་འཛིན་བདེ་བ་ཞིག་
འདྲི་དགོས་ཞེས་དགེ་ཕྲུག་དྲུང་ཆེན་དྲུང་རམས་པ་བློ་བཟང་དགེ་འདུན་ནས་ཡང་ཡང་
བསྐུལ་བར་མ་ཟད་རང་དང་སྐལ་མཉམ་བློ་དམན་དག་ལ་ཕན་པའང་སྲིད་བསམ། བཀྲིས་
ལྷུན་རྒྱུད་གྲྭའི་མཁན་པོ་སྔགས་ཆེན་འདར་པ་ཧོ་ཐོག་ཐུ་དཀའ་ཆེན་བསྟན་འཛིན་འཇིགས་
མེད་དབང་ཕྱུག་གིས་འཕགས་པ་འཇམ་པའི་དབྱངས་ཀྱི་ཞིང་མཆོག་རི་བོ་དྭངས་བསིལ་
གྱི་གནས་ཀྱི་ནང་ཚན་ཀུན་ཏུ་དགེ་བའི་ཚལ་ཞེས་ལྕང་སྐྱ་རོལ་བའི་རྡོ་རྗེའི་གསུང་མགུར་
ལས། བདེ་ཆེན་སྒྱུ་མའི་དགའ་སྟོན་གྱིས། །ཡི་དམ་མཁའ་འགྲོ་དགྱེས་པ་བསྐྱེད། །གསང་
ཆེན་ཟབ་ཡངས་ཆོས་ཀྱི་དབྱིངས། །སྲིད་གསུམ་མ་ལུས་ཀུན་ཏུ་འགེང་། །གང་སྣང་སེམས་
ཀྱི་རོལ་པར་མཐོང་། །གསང་ཆེན་རྡོ་རྗེའི་ལམ་ལ་མོས། །བླ་མ་ལྷ་ཡི་རྣལ་འབྱོར་པ། །
རོལ་པའི་རྡོ་རྗེའི་དགའ་བའི་ཚལ། །ཞེས་གསུངས་པ་ལྟར་མཁས་ཤིང་གྲུབ་པའི་དབང་
ཕྱུག་ལྕང་སྐྱ་རོལ་བའི་རྡོ་རྗེ་གང་ཉིད་ཀྱིས་ཟབ་མོ་དབུ་མའི་ལྟ་བ་རྟོགས་པའི་གནས་
གཟིམས་ཆུང་ཨེ་ཝཾ་དགའ་འཁྱིལ་དུ་འགོ་བརྩམས་ཤར་ཕྱོགས་ཞིང་ཆེན་བུང་ཐན་ཧྲང་ཟེ་
ལ27 ཉེ ལ



a
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མ་ཧཱ་ཀཱ་ལ་བཞུགས་པའི་གནོ་ལའི་ཉེ་འདབས་སུ་མཇུག་རྫོགས་པར་བྱས་ཏེ་ལེགས་པར་
སྦྱར་བའོ། །
འདི་ལྟར་རྩོམ་པའི་དགེ་འབྲས་རིའི་སྙིང་པོ། །རྣམ་དག་བྱང་ཆུབ་སེམས་ཀྱི་གསེར་
འགྱུར་རྩིས། །བསྒྱུར་ནས་གསེར་གྱི་ལྷུན་པོར་འགྲོ་ཀུན་གྱིས། །ལོངས་སུ་སྤྱོད་པའི་སྐལ་
བཟང་ཐོབ་པར་ཤོག །སྣང་མཐའི་མགོན་པོ་ཆོས་ཀྱི་ཉི་མ་ཆེའི། །སྐུ་ཚེ་མཛད་འཕྲིན་ཡར་
ཟླར་འཕེལ་བ་དང་། །བསྟན་འགྲོར་སྨན་པའི་ཐུགས་ཀྱི་བཞེད་དོན་རྣམས། །གང་གི་
དགོངས་པ་ཇི་བཞིན་འགྲུབ་འགྱུར་ཅིག །ཡིག་མཁན་པར་འདེབས་འབྲེལ་ཐོག་སྐྱེ་འགྲོས་
གཙོས། །མཁའ་མཉམ་ཡིད་ཅན་འགྲོ་བ་མ་ལུས་པ། །སྒྲིབ་གཉིས་བྱང་ཞིང་ཚོགས་གཉིས་
མྱུར་རྫོགས་ཏེ། །ཁ་སྦྱོར་མདུན་ལྡན་གོ་འཕང་ཐོབ་གྱུར་ཅིག །ཤུདྡྷཾ། །སརྦ་མངྒ་ལཾ། ། །
ཀོང་གི་ཤར་ཕྱོགས་བུང་ཐན་ཞེས་པའི་མིང་ལ་དེང་དུས་ཧྲི་ཡང་ཟེར། །
༈ ཞེས་པ་འདི་ལྷ་ལྡན་དཔར་བ་ཚེ་རིང་བདེ་སྐྱིད་ནས་བོད་ཀྱི་རིག་གནས་ལ་ཉམས་གསོ་སྨན་སླད་ཆེད་དུ་དཔར་
འདི་ལྕགས་ལུགས་ལོར་གསར་དུ་བསྐྲུན་པའོ། །འགྲོ་དོན་འཕེལ་བར་གྱུར་ཅིག །
274



ར
བ་ར
༄༅། །ལུང་སྟོན་པ་སུམ་ཅུ་པ་དང་རྟགས་ཀྱི་འཇུག་པ་གཉིས་ཀྱི་
རྩ་གཞུང་གི་ས་བཅད་ཀྱི་བརྗེད་བྱང་གཞུང་དོན་
སྒོ་རྒྱ་འབྱེད་པའི་ལྡེ་མིག་ཅེས་བྱ་བ་
བཞུགས་སོ། །
ཀིརྟིའི་མིང་ཅན།
རབ་འབྱམས་རྒྱལ་བའི་སྤྱི་གཟུགས་དྲིན་ཅན་རྗེ། །གངས་ལྗོངས་རྒྱལ་བསྟན་ཉིན་
བྱེད་སཾ་བྷོ་ཊ། །བསྟན་པའི་འཁོར་ལོ་བཅས་ལ་གུས་བཏུད་ནས། །བརྗེད་བྱང་གནས་ཀྱི་
ལྡེ་མིག་ངེས་འདིར་བསྐྲུན། །
ཞེས་ཚིག་གི་ཕྲེང་བ་སྔོན་དུ་བཏང་ནས། ལུང་སྟོན་པ་སུམ་ཅུ་པ་དང་རྟགས་ཀྱི་
འཇུག་པ་གཉིས་ཀྱི་རྩ་གཞུང་གི་ས་བཅད་ཀྱི་རིམ་པ་རྣམས་རྗེ་བླ་མས་ཇི་ལྟར་བསྩལ་བ་
བཞི་བརྗེད་ངས་ཀྱི་འཇིགས་པ་སྤང་ཕྱིར་གཞུང་ཚིག་ཅུང་ཟད་དང་སྦྲགས་ཏེ་ཡི་གེར་དགོད་
པ་ལ། གཞུང་མཛད་སློབ་དཔོན་གྱི་ཆེ་བ། ཆོས་ཀྱི་ཆེ་བ། ཆེ་བ་དེ་ལྡན་གྱི་བསྟན་བཅོས་
དངོས་བཤད་པ་སྟེ་གསུམ་ལས། གསུམ་པ་ཆེ་བ་དེ་ལྡན་གྱི་བསྟན་བཅོས་དངོས་བཤད་པ་
ལ༣ ཀླད་ཀྱི་དོན་གཞུང་གི་དོན། མཇུག་གི་དོན་ཏེ་གསུམ ། །
དང་པོ་ལ། མཚན་བཤད་པ་དང་། མཚན་བསྒྱུར་བ་དང་། འགྱུར་གྱི་ཕྱག་སྟེ་གསུམ།
དང་པོ་ནི། རྒྱ་གར་སྐད་དུ་སོགས་དང་། གཉིས་པ་ནི། བོད་སྐད་དུ་སོགས་དང་། གསུམ་
པ་ནི། སྨྲ་བའི་དབང་ཕྱུག་ནས་སོགས་སོ། །གཞུང་གི་དོན་བཤད་པ་ལ། མཆོད་པར་
27དམ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བརྗོད་པ་དང༌། རྩོམ་པར་དམ་བཅའ་བ་དང་། གཞུང་དངོས་བཤད་པའོ། །དང་པོ་ནི།
གང་ལ་ཡོན་ཏན་སོགས་དང་། གཉིས་པ་ནི། བསླབ་པ་ཀུན་གྱི་སོགས་དང་། གསུམ་པ་
གཞུང་དངོས་བཤད་པ་ལ། དབྱངས་གསལ་སྤྱིར་བཤད་པ་དང་། དེ་ལས་བོད་ཡིག་གི་
དབྱངས་གསལ་ངོས་བཟུང་བ་དང་། དའི་རྣམ་བཞག་རྒྱས་པར་བཤད་པའོ། །དང་པོ་ནི།
ཡི་གེ་ཨཱ་ལི་ཀཱ་ལི་གཉིས་དང༌། གཉིས་པ་ནི། ཨཱ་ལི་གསལ་བྱེད་སོགས་དང་། གསུམ་པ་
དེའི་རྣམ་གཞག་རྒྱས་པར་བཤད་པ་ལ་ཡི་གེའི་རྣམ་གཞག་བཤད་པ་དང་། མིང་ཚིག་གི་
འཇུག་པ་བཤད་པ་གཉིས། དང་པོ་ལ། མདོར་བསྟན་པ་དང་། རྒྱས་པར་བཤད་པའོ། །
དང་པོ་ནི། །དེ་ལས་རྗེས་འཇུག་བཅུ་ཡིན་ཏེ་སོགས་དང་། གཉིས་པ་རྒྱས་པར་བཤད་པ་
ལ༑ རྗེས་འཇུག་བཤད་པ། སྔོན་འཇུག་བཤད་པ། མི་འཇུག་པ་བཤད་པ་སྟེ་གསུམ། དང་
པོ་ནི། ཀཱ་ལི་ཕྱེད་དང་བརྒྱད་སྡེ་ནི་སོགས་དང་། གཉིས་པ་ནི། རྗེ་འཇུག་ཡི་གེ་བཅུ་པོ་ལས་
སོགས་དང་། གསུམ་པ་ནི། མིང་གཞི་གཉིས་སམ་སོགས་དང༌། མིང་ཚིག་གི་འཇུག་པ་
བཤད་པ་ལ། སྔོན་མཐའ་རྗེ་འཇུག་ལ་བལྟོས་དགོས་པའི་ཚིག་ཕྲད་རྣམ་དབྱེ་དང་བཅས་
པ་བཤད་པ་དང་། རྗེས་འཇུག་ལ་མ་བལྟོས་པའི་ཚིག་ཕྲད་རང་དབང་ཅན་བཤད་པའོ། །
དང་པོ་ལ། སླར་བསྡུ་བཤད་པ། ལ་དོན་བཤད་པ། ཨི་ལྡན་གྱི་རྣམ་དབྱེ། རྒྱན་སྡུད།
ལྷག་བཅས། འབྱེད་སྡུད། འབྱུང་ཁུངས། བོད་སྒྲ་བཤད་པ་སྟེ་བརྒྱད། དང་པོ་ནི། རྗེས་
འཇུག་ཡི་གེ་བཅུ་པོ་ནི་སོགས་དང་། གཉིས་པ་ནི། རྗེས་འཇུག་ཡི་གེ་བཅུ་པོ་ལས་སོགས་
དང་། གསུམ་པ་ལ་མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། རྗེས་འཇུག་
ཡི་གེ་བཅུ་པོ་ནི། །ཨི་དང་མཐུན་ལུགས་སོགས་དང་། རྒྱས་པར་བཤད་པ་ལ། འབྲེལ་སྒྲ་
བྱེད་སྒྲ་བཤད་པ་གཉིས། དང་པོ་ནི། དང་པོ་གཉིས་ལ་དང་པོ་མཐུན་སོགས་དང་། གཉིས་
པ་ནི། དེ་ཉིད་ལ་ནི་བཅུ་པ་སྦྱར་སོགས་སོ། །བཞི་པ་རྒྱན་སྡུད་ནི། ཨཱ་ལི་ཕྱིས་ནས་སོགས་
~
(6



Hur
སུམ་ཅུ་པ་དང་རྟགས་འཇུག་གཉིས་ཀྱི་རྩ་གཞུང་གི་ས་བཅད་ཀྱི་བརྗེད་བྱང་གཞུང་དོན་སྒོ་རྒྱ་འབྱེད་པའི་ལྡེ་མིག་
དང༌། ལྔ་པ་ནི། ལ་དོན་སུ་ལ་སོགས། དྲུག་པ་ནི། རྗེས་འཇུག་ཡི་གེ་བཅུ་པོ་ལ་སོགས་དང༌།
བདུན་པ་འབྱུང་ཁུངས་བཤད་པ་ལ། འབྱུང་ཁུངས་དངོས་བཤད་པ་དང་། ཞར་བྱུང་དགར་
སྡུད་བཤད་པ་གཉིས། དང་པོ་ནི། རྗེས་འཇུག་ཡི་གེ་བཅུ་པོ་ཡི་སོགས་དང་། གཉིས་པ་ནི།
དགར་དང་སྡུད་པ་སོགས་སོ། །བརྒྱད་པ་ནི། གང་མིང་བརྗོད་པའི་དང་པོ་རུ་སོགས་སོ། །
གཉིས་པ་རྗེས་འཇུག་ལམ་བལྟོས་པའི་ཚིག་ཕྲད་རང་དབང་ཅན་བཤད་པ་ལ། ནི་
སྒྲ་བཤད་པ། དང་སྒྲ་བཤད་པ། གང་སྒྲ། བདག་སྒྲ། དགག་སྒྲ། དེ་སྒྲ་བཤད་པ་སྟེ་
དྲུག །དང་པོ་ནི། གང་མིང་མཐའ་དང་སོགས་དང༌། གཉིས་པ་ནི། མིང་གང་རུང་བ་ནི་
སོགས་དང་། གསུམ་པ་ནི། གང་མིང་བརྗོད་པའི་སོགས་དང་། བཞི་པ་ནི། གང་མིང་གི་ནི་
སོགས་དང་། ལྔ་པ་ནི། གང་མིང་བརྗོད་པའི་སོགས་དང་། དྲུག་པ་ནི། གང་མིང་བརྗོད་
པའི་སོགས་སོ། །
རྩ་བའི་གསུམ་པ་མཇུག་གི་དོན་བཤད་པ་ལ། ཚིགས་བཅད་སྔ་ཕྱི་རྣམས་འགྲེལ་
ཚུལ་བསྟན་པ། རྗེས་འཇུག་གཙོ་ཆེ་བ་ནན་གྱིས་གདམས་པ། བསླབ་ཚུལ་གྱི་གོ་རིམ་
བསྟན་པ། སྣོད་དུ་རུང་མིན་གྱི་ཡུལ་བསྟན་པ། མཇུག་བསྔོ་སྨོན་གྱིས་བསྡུ་བའོ། །དང་པོ་ནི།
ཚིགས་སུ་བཅད་པའི་སོགས་དང༌། གཉིས་པ་ལ། ཡི་གེའི་སྦྱོར་བ་གང་དང་གང་ལ་ཡང་
རྗེས་འཇུག་གལ་ཆེ་ཚུལ་དང་། རྗེས་འཇུག་གི་དོན་ཤེས་པའི་ཕན་ཡོན་བསྟན་པ། དེ་དོན་
ལ་སྦྱོར་བའི་ཚུལ་བསྟན་པའོ། །དང་པོ་ནི། སྔོན་འཇུག་ཡོད་དམ་སོགས་དང་། གཉིས་པ་ནི།
རྗེས་འཇུག་བཅུ་ཡི་སོགས་དང་། གསུམ་པ་ནི། རྗེས་འཇུག་སྦྱོར་ལ་སོགས་དང་། གསུམ་
པ་བསླབ་ཚུལ་གྱི་གོ་རིམ་ནི། བསླབ་ལ་བརྩོན་པའི་སོགས་དང༌། བཞི་པ་ནི། སློབ་དཔོན་
དེ་ཉིད་སོགས་དང་། ལྔ་པ་མཇུག་བསྔོ་སྨོན་གྱི་བསྡུ་བ་ནི། དེ་ལྟར་བཤད་དེ་དེང་ནས་ཞེས་
སོགས་སོ། །བསྟན་བཅོས་ཆེན་པོ་སུམ་ཅུ་པ་ལ་ས་བཅད་དེ་ལྟར་ཕྱེ་བའི་སྟེང་དུ་ཚིག་དོན་
27



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རྣམས་ལ་མཐའ་ཆོད་ཅིང་གོ་བདེ་བའི་འགྲེལ་བཤད་གདུལ་བྱའི་བློ་དང་འཚམས་པར་
གསུངས་ཟིན་ནས། སྒྲ་དབྱངས་རིག་བྱེད་སྲད་བུར་ལེགས་བརྒྱུས་པའི། །བདག་གཞི་སྟོང་
པ་འཇིག་རྟེན་ནོར་བུ་ཡི། །ཐོག་མཐའི་གསེར་སྦྱངས་རྒྱན་དང་ཉེར་འཕྲད་པའི། །རྣམ་པར་
དབྱེ་བའི་མགུལ་རྒྱན་མཆོག་འདི་མཚར། །ཞེས་པའི་ཚིགས་བཅད་ཀྱང་གསུངས། །
༈ ལུང་སྟོན་པ་རྟགས་ཀྱི་འཇུག་པ་ལ་ཀླད་ཀྱི་དོན། དངོས་ཀྱི་དོན། མཇུག་གི་དོན་
ཏེ་གསུམ། དང་པོ་ལ། མཚན་བཤད་པ་དང༌། མཚན་བསྒྱུར་བ་དང་། འགྱུར་གྱི་ཕྱག་སྟེ་
གསུམ། དང་པོ་ནི། རྒྱ་གར་སྐད་དུ་སོགས། གཉིས་པ་ནི། བོད་སྐད་དུ་སོགས། གསུམ་པ་
ནི༑ བྱཱ་ཀ་ར་ཎའི་སོགས་སོ། །
དངོས་ཀྱི་དོན་ལ། བཅོམ་པའི་ཡན་ལག་ཏུ་མཆོད་པར་བརྗོད་པ་དང་ཡན་ལག་ཅན་
གྱི་བསྟན་བཅོས་དངོས་བཤད་པའོ། །དང་པོ་ནི། སྨྲ་བའི་སྐྱེས་མཆོག་སོགས།
གཉིས་པ་ཡན་ལག་ཅན་གྱི་བསྟན་བཅོས་དངོས་བཤད་པ་ལ། མདོར་བསྟན་པ་དང༌།
རྒྱས་པར་བཤད་པ་གཉིས། དང་པོ་ལ། སྡེ་ཚན་ལྔ་རུ་དྲིལ་ཚུལ་དང་། སྡེ་ཚན་གསུམ་དུ་
དྲིལ་ཚུལ་མདོར་བསྟན་པའོ། །དང་པོ་ནི། ཕོ་ཡི་ཡི་གེ་འབའ་ཞིག་སོགས། གཉིས་པ་ནི།
ཡི་གེ་སུམ་ཅུ་སོགས་དང་། རྒྱས་པར་བཤད་པ་ལ། ཡི་གེ་སྤྱིའི་རྟགས་དབྱེ་བཤད་པ་དང་། །
སྔོན་འཇུག་གི་རྟགས་འཇུག་བཤད་པ་དང༌། རྗེས་འཇུག་གི་རྟགས་འཇུག་བཤད་པའོ། །
དང་པོ་ནི། ཕོ་དང་མ་ནིང་སོགས་དང་། གཉིས་པ་ལ། མིང་གཞི་ལས་སྔོན་རྗེས་དབྱུང་ཚལ་
དང༌། སྔོན་འཇུག་གི་རྟགས་ཀྱི་དབྱེ་བ་བཤད་པ་དང་། འཇུག་ཚུལ་བཤད་པའོ། །དང་པོ་
ནི༑ མོ་ཡི་ཡི་གེའི་སོགས། གཉིས་པ་ནི། སྔོན་འཇུག་ཡི་གེ་སོགས་དང་། གསུམ་པ་སྔོན་
འཇུག་གི་འཇུག་ཚུལ་བཤད་པ་ལ། མདོར་བསྟན་པ་དང༌། རྒྱས་པར་བཤད་པའོ། །དང་པོ་
ནི༑ དེ་དག་རེ་རེའང་། སོགས་དང་།
28



སུམ་ཅུ་པ་དང་རྟགས་འཇུག་གཉིས་ཀྱི་རྩ་གཞུང་གི་ས་བཅད་ཀྱི་བརྗེད་བྱང་གཞུང་དོན་སྒོ་རྒྱ་འབྱེད་པའི་ལྡེ་མིག
གཉིས་པ་རྒྱས་པར་བཤད་པ་ལ། གང་ལ་གང་གིས་འཇུག་གིས་འཇུག་པ་བཤད་
པ་ཇི་ལྟར་འཇུག་པ་བཤད་པ། ཅི་ཕྱིར་འཇུག་པ་བཤད་པའོ། །དང་པོ་ལ། གང་ལ་གང་
གིས་འཇུག་པ་དངོས་དང་། ཞར་བྱུང་མི་འཇུག་པ་བཤད་པའོ། །དང་པོ་ནི། གང་ལ་འཇུག་
པར་སོགས་དང་། མི་འཇུག་པ་བཤད་པ་ལ། མི་འཇུག་པ་སྤྱིར་བཤད་པ་དང་། དམིགས་
གསལ་གྱིས་མི་འཇུག་པའོ། །དང་པོ་ནི། གི་འཇུག་པ་ནི། སོགས་དང༌། གཉིས་པ་ནི། རང་
གི་སྡེ་དང་སོགས་སོ། །ཇི་ལྟར་འཇུག་པ་བཤད་པ་ནི། ཇི་ལྟར་འཇུག་པ་སོགས། ཅི་ཕྱིར་
འཇུག་པ་བཤད་པ་ནི། ཅི་ཕྱིར་འཇུག་པར་སོགས་སོ། །
རྗེས་འཇུག་གི་རྟགས་འཇུག་བཤད་པ་ལ། རྗེས་འཇུག་གི་རྟགས་ཀྱི་དབྱེ་བ་བཤད་
པ་དང༌། རྗེས་འཇུག་གི་རྟགས་ཀྱི་འཇུག་ཚུལ་བཤད་པའོ། །དང་པོ་ལ། སྤྱིར་རྟགས་
གསུམ་དུ་དབྱེ་ཚུལ་དང་། ནང་གསེས་བརྒྱད་དུ་དབྱེ་ཚུལ་ལོ། །དང་པོ་ནི། རྗེས་འཇུག་ཡི་
གེ་བཅུ་པ་སོགས། གཉིས་པ་ནི། ཕོ་ལ་སྐྱེས་བུ་རབ་འབྲིང་སོགས་དང་། རྗེས་འཇུག་གི་
རྟགས་ཀྱི་འཇུག་ཚུལ་བཤད་པ་ལ། མདོར་བསྟན་པ་དང༌། རྒྱས་པར་བཤད་པ་གཉིས།
དང་པོ་ནི། དེ་ཡང་བྱེད་པ་བཞིར་བྱེད་དེ་སོགས། གཉིས་པ་ལ། གང་ལ་འཇུག་པ་བཤད་པ།
གང་གིས་འཇུག་པ་བཤད་པ། ཇི་ལྟར་འཇུག་པ་བཤད་པ། ཅི་ཕྱིར་འཇུག་པ་བཤད་པའོ། །
དང་པོ་ནི། གང་ལ་ཡི་གེ་སོགས་དང་། གཉིས་པ་ནི། གང་གིས་བཅུ་པོ་སོགས་དང༌། །
གསུམ་པ་ཇི་ལྟར་འཇུག་པ་བཤད་པ་ལ། མདོར་བསྟན་པ་དང༌། རྒྱས་པར་བཤད་པ་
གཉིས། དང་པོ་ནི། ཇི་ལྟར་འཇུག་རྣམ་པ་སོགས་དང་། གཉིས་པ་རྒྱས་པར་བཤད་པ་ལ།
སྒྲའི་འཇུག་ཚུལ་དང་། དོན་གྱིས་འཇུག་ཚུལ་བཤད་པ་གཉིས། དང་པོ་ལ་དྲག་ཞན་གསུམ་
དུ་འཇུག་ཚུལ་དང་ནང་གསེས་ཞིབ་ཏུ་འཇུག་ཚུལ་ལོ། །དང་པོ་ནི། ཕོ་གསུམ་མོ་གཉིས་
སོགས་དང་། གཉིས་པ་ནང་གསེས་ཞིབ་ཏུ་འཇུག་ཚུལ་ལ། ཕོ་མོ་གཉིས་ཀྱི་འཇུག་ཚུལ་
~ 29



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དང༌། མ་ནིང་གི་འཇུག་ཚུལ་བྱེ་བྲག་ཏུ་བཤད་པའོ། །དང་པོ་ནི། དྲག་གསུམ་ནི། སོགས་
དང༌། གཉིས་པ་མ་ནིང་གི་འཇུག་ཚུལ་བྱེ་བྲག་བཤད་པ་ནི། མ་ནིང་གསུམ་དུ་སོགས་དང༌།
གཉིས་པ་དོན་གྱི་འཇུག་ཚུལ་བཤད་པ་ལ། མདོར་བསྟན་པ་དང་། རྒྱས་པར་བཤད་
པ་གཉིས། དང་པོ་ནི། དོན་ནི་རྣམ་པ་སོགས་དང་། རྒྱས་པར་བཤད་པ་ལ། སྔ་མ་གང་
ལྟར་འགྱུར་བ་བཤད་པ་དང་། ཕྱི་མ་གང་ལྟར་འགྱུར་བ་བཤད་པའོ། །དང་པོ་ནི། སྔ་མ་
སྔོན་འཇུག་སོགས་དང་། གཉིས་པ་ཕྱི་མ་གང་ལྟར་འགྱུར་བ་བཤད་པ་ལ། མིང་མཐའ་
འདྲེན་ཚུལ་བཤད་པ་དང་། རྣམ་དབྱེ་སོགས་འདྲེན་ཚུལ་བཤད་པའོ། །དང་པོ་ནི། ཕོ་ཡིས་
ཕོ་ཡི་སོགས་དང་། གཉིས་པ་རྣམ་དབྱེ་སོགས་འདྲེན་ཚུལ་བཤད་པ་ལ། སྤྱིར་འདྲེན་ཚུལ་
དང་། ནང་གསེས་འཇུག་ཚུལ་གཉིས། དང་པོ་ནི། མིང་མཐའ་དེ་དག་སོགས་དང༌། ནང་
གསེས་འདྲེན་ཚུལ་བཤད་པ་ལ། རྣམ་དབྱེའི་ནང་གསེས་དང་། ཕྲད་གྱི་ནང་གསེས་གཉིས།
དང་པོ་ནི། དེ་དག་ནང་གསེས་སོགས་དང་། གཉིས་པ་ནི། གཞན་ཡང་ཚིག་དོན་སོགས་
དང་། བཞི་པ་ཅི་ཕྱིར་འཇུག་པ་བཤད་པ་ལ། ཡི་གེའི་འཇུག་ཚུལ་གྱི་དགོས་པ་བཤད་པ་
དང་། བསྟན་བཅོས་འདི་ཉིད་བརྩམ་པའི་དགོས་པ་བཤད་པའོ། དང་པོ་ནི། མོ་ཡི་ཡི་གེ་
སོགས་དང་། གཉིས་པ་ནི། ཇི་ལྟར་འཇིག་རྟེན་སོགས་སོ། །
རྩ་བའི་ས་བཅད་གསུམ་པ་མཇུག་གི་དོན་བཤད་པ་ནི། དེ་ཕྱིར་སྨྲ་བའི་དབང་ཕྱུག་
གི༑ ༑རྗེས་སྨྲས་འདི་ཀུན་རྟོགས་གྱུར་ཅིག །ཞེས་སོ། །དེ་ལྟ་བུའི་ས་བཅད་དང་། གཞུང་
ཚིག་རྣམས་ཀྱི་འབྲུ་འགྲེལ་དང་སྒྲ་དོན་གྱི་འཇུག་ཚུལ་སོགས་ཞིབ་རྒྱས་སུ་བསྩལ་ཟིན་ནས།
ཐབས་མཆོག་རིན་ཆེན་དང་པོའི་ཁམས་ཀྱི་གཞིར། །ཤེས་རབ་སྟོང་གཟུགས་དགའ་མའི་
ལང་ཚོ་ལ། །ཟུང་འཇུག་གོས་རྒྱན་དུ་མས་ཉེར་བཀླུབས་པས། །དཔྱོད་ལྡན་མཁས་པའི་
ཡིད་ལ་དགའ་བ་སྟེར། །བློ་གྲོས་རབ་གསལ་བརྡ་སྤྲོད་བསྟན་པའི་སྲོག །ཉེར་འཛིན་
28



སུམ་ཅུ་པ་དང་རྟགས་འཇུག་གཉིས་ཀྱི་རྩ་གཞུང་གི་ས་བཅད་ཀྱི་བརྗེད་བྱང་གཞུང་དོན་སྒོ་རྒྱ་འབྱེད་པའི་ལྡེ་མིག
ཐབས་ལ་མཁས་པའི་རྣམ་དཔྱོད་ཀྱིས། །གྲགས་པའི་སྒྲ་ཡི་ཁེངས་པ་སྐྱུང་ངོ་ཞེས། །ཕུར་
བུས་དབང་པོའི་མདུན་སར་ཡང་ཡང་གླེང་། །ཞེས་པའི་ཚིགས་བཅད་ཀྱང་ཀུ་རེའི་ཚུལ་
གྱིས་གསུངས་སོ། །
ཇི་ལྟར་ཐུ་མིའི་ལེགས་བཤད་བརྡ་སྤྲོད་གཞུང་། །གཞུང་བཟང་སྒོ་བརྒྱ་འབྱེད་པའི་
ལྡེ་མིག་མཆོག །མཆོག་གི་སར་གཤེགས་འདྲེན་མཆོག་དམ་པའི་གསུང་། །གསུང་བཞིན་
བཀོད་པའི་དགེ་འདིས་བདག་གཞན་ཀུན། །མིང་ཚིག་དོན་ལ་རྨོངས་པའི་མུན་ཆེན་ཚོགས། །
བཅིལ་ཏེ་ཕན་བདེའི་ལམ་བཟང་རབ་གསལ་ནས། །ངེས་ལེགས་འདབ་སྟོང་བཞད་པའི་
རྒྱུར་གྱུརཅིག །
སློབ་འབངས་ཐ་ཤལ་བ་ཀིརྟིའི་མིང་ཅན་གྱིས་ཡི་གེར་བྲིས་པའོ། །སརྦ་མངྒ་ལཾ། །
༤ 281



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཕྱོ
ས
༄༅། །སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་
དོན་གསལ་མེ་ལོང་ཞེས་བྱ་བ་
བཞུགས་སོ། །
ངག་དབང་ཕུན་ཚོགས།
ན་མོ་གུ་རུ། རྒྱལ་ཀུན་མཁྱེན་རབ་ལི་ཁྲི་རྒྱ་མཚོའི་རླབས། །མཚན་དཔེའི་ཐིག་ལེ་
གཅིག་ཏུ་སྨིན་པའི་གར། །འཇམ་མགོན་གཞོན་ནུ་མཚོ་བྱུང་མ་དང་ལྷན། །དགྱེས་པའི་
གར་སྟབས་སྙིང་གི་གོ་རར་མཛོད། །གང་གང་ཚིག་གི་མེ་ལོང་མ་བརྟེན་པར། །དེ་དེའི་རྣལ་
མའི་རང་ཞལ་མི་མཇལ་ཕྱིར། །མང་མང་མཁས་པའི་གཙུག་རྒྱན་ཨ་ནུའི་གཞུང་། །ཕྱོགས་
ཕྱོགས་དཔོག་པའི་རེ་བས་འགྲེལ་ལ་ཞུགས། །བུང་བ་གཞོན་ནུས་འདབ་གཤོག་བསྐྱོད་པ་
ལ༑ ༑མཁའ་ལྡིང་དབང་པོས་ཇི་མི་སྙམ་པ་བཞིན། །བློ་དམན་བདག་འདྲ་སྨྲ་བར་ཞུགས་པ་
ལ༑ ༑མཁས་པའི་ཚོགས་རྣམས་ཐུགས་ཀྱིས་མི་ཁྲེལ་གསོལ། །
དེ་ལ་འདིར་གང་ཡང་ལུགས་དང་མཐུན་པའི་ཡོན་ཏན་སྐྱེ་དང་མི་སྐྱེ་ནི་ཡེ་གེ་ཤེས་མི་
ཤེས་ལ་རག་ལས་པ་ཉིད་དེ། དེ་ལ་དགོངས་ནས། སྔོན་གྱི་མཁས་དབང་དུ་མས་སྒྲ་སྦྱོར་
སུམ་རྟགས་ཀྱིས་ཐོག་དྲངས་བརྡ་སྤྲོད་གཙུག་ལག་གི་གཞུང་རྣམས་རྒྱ་ཆེར་སྤེལ་བར་
མཛད་ཅིང་། དེར་མ་ཟད་དེང་སང་གི་དུས་སུ་ཡང་གནས་འདི་ལ་སྦྱངས་པ་མཐར་སོན་པའི་
ཚད་ལྡན་མཁས་པ་མང་པོས་འཆད་པ་དང་རྩོམ་པ་ལ་སོགས་པའི་སྒོ་ནས་མཐའ་དབུས་
ཀུན་ཏུ་ཉིན་མོ་ལྟར་གསལ་བར་མཛད་དང་མཛད་བཞིན་པ་དེ་ལྟ་ལགས་ན། སྔོན་ཆད་
མ282ལ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ལེགས་སྤྱད་ཀྱི་བསོད་ནམས་ཚོགས་སུ་མ་བསགས་པའི་སྟོབས་ཀྱིས་ཚེ་འདིར་སློབ་དཔོན་
མཁས་པ་བསྟེན་ཏེ། ཐ་སྙད་རིག་གནས་ལ་ཉིན་གཅིག་ཙམ་ཡང་སྦྱངས་པའི་སྐལ་བ་དང་
བྲལ་ཞིང་། སྐྱེས་ཐོབ་ཀྱི་ཤེས་རབ་ཀྱང་རུས་སྦལ་གྱི་སྤུ་དང་མཚུངས་པའི་མགྲིན་བཟང་
བདག་ལྟ་བུས་འདི་སྐོར་སྨྲ་བའི་ལུགས་སུ་བྱས་པ་ནི་ཉི་མའི་གམ་ན་མེ་འཁྱེར་བཏེགས་
པའི་ངང་ཚུལ་དུ་འགྱུར་བར་མ་ཟད། མཁས་པ་རྣམས་ཐུགས་ཤིན་ཏུ་ཁྲེལ་བའི་རྒྱུ་ལས་མ་
འདས་པར་རྟོགས་མོད། དེ་ལྟ་ནའང་འཇམ་མགོན་ས་སྐྱ་པཎྜི་ཏས། རིག་པ་ནངས་པར་
འཆི་ཡང་བསླབ། །ཚེ་འདིར་མཁས་པར་མ་གྱུར་ཀྱང་། །སྐྱེ་བ་ཕྱི་མར་བཅོལ་བ་ཡི། །ནོར་
ལ་རང་ཉིད་ལེན་དང་མཚུངས། །ཞེས་བཀའ་སྩལ་བའི་དོན་ཡིད་ལ་བརྣགས་ནས། གཅིག་
ཏུ་ན་ཚེ་ཕྱི་མའི་དོན་དུ་བག་ཆགས་ཅུང་ཟད་ཅིག་འཇོག་ཐུབ་པའི་རེ་བས་དང་། གཉིས་སུ་
ན་འབྲས་ཀྱི་ཞོར་ལ་སོག་མའི་དཔེ་ལྟར་གཞུང་ཆེན་བལྟས་པའི་ཞོར་ལ་ཅུང་ཟད་ཤེས་པ་
རྣམས་མི་བརྗེད་པའི་སླད་དུ་དང་། གསུམ་དུ་ན་མཁས་པ་གཞན་གྱིས་ཡོ་བསྲང་དང་
འབྲེལ་མ་ཤེས་བཀའ་སློབ་ཡོང་བའི་རེ་འདུན་གྱིས་སྨྲ་བའི་སྤོབས་པ་སྐྱེས་ཤིང་། དེའང་
གང་རྟོགས་སླ་ཞིང་གཞན་དུ་ཡོངས་སུ་གྲགས་ཆེ་བ་རྣམས་བཏགས་ཟིན་འཐག་པའི་ངལ་
བ་མ་བྱས་པར་བཏང་སྙོམས་སུའམ་ཡང་ན་མདོར་བསྡུས་ནས་དང༌། དེ་ལས་གོ་ལྡོག་པ་
རྣམས་ཐོལ་འཇོག་མ་ཡིན་པར་དམིགས་ཕུག་པའི་ཚུལ་གྱིས་སྤྲོ་བར་བྱ་སྟེ།
དེས་ན་འདི་ལ་གཉིས། སུམ་ཅུ་པ་བཤད་པ་དང་། རྟགས་ཀྱི་འཇུག་པ་བཤད་པའོ། །
དང་པོ་ལ། སྦྱོར་བ། དངོས་གཞི། མཇུག་གི་དོན་ཏོ། །དང་པོ་ལ། མཚན་དོན། འགྱུར་
ཕྱག །མཆོད་བརྗོད། རྩོམ་པའི་དམ་བཅའོ། །དང་པོ་ནི། རྒྱ་གར་སྐད་དུ། བྱཱ་ཀ་ར་ཎ་མཱུ་ལ་
ཏཱཾ་ཤད་ནཱ་མ། ཞེས་པ་སྟེ། བོད་སྐད་དུ་བསྒྱུར་ན། བྱཱ་ཀ་ར་ཎ་ལུང་སྟོན་པ། མཱུ་ལ་རྩ་བ། ཏཱཾ།
ཤད་སུམ་ཅུ་པ། ནཱ་མ་ཞེས་བྱའོ། །
283མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཉིས་པ་ནི། ངག་གི་དབང་ཕྱུག་འཇམ་པའི་དབྱངས་ལ་ཕྱག་འཚལ་ལོ། །ཞེས་པ་
སྟེ༑ རྩོམ་པའི་བར་ཆད་ཞི་བའི་ཆེད་དུ་འདོད་པའི་ལྷ་ལ་ཕྱག་མཛད་པའོ། །
གསུམ་པ་ལ་ནང་གསེས་ཀྱིས་ཕྱེ་ན་བཞི་སྟེ། དང་པོ་དཀོན་མཆོག་སྤྱི་ལ་བསྟོད་པ་ནི།
གང་ལ་ཡོན་ཏན་མཆོག་མངའ་བའི། །དཀོན་མཆོག་དེ་ལ་ཕྱག་འཚལ་ལོ། །ཞེས་པ་སྟེ།
རྒྱུད་བླ་རྩ་འགྲེལ་སོགས་ནི་ཇི་སྐད་གསུངས་པ་བཞིན་དཀོན་མཆོག་སྤྱི་དང་སོ་སོ་ལ་ཕུལ་
དུ་བྱུང་བའི་ཡོན་ཏན་རྗེས་སུ་མངའ་བ་རྣམས་ཀྱིས་ཐུགས་འཕྲོགས་ནས་སྒོ་གསུམ་རབ་ཏུ་
དང་བས་ཕྱག་མཛད་པའོ། །
གཉིས་པ་འཇམ་དབྱངས་ལ་བསྟོད་པ་ནི། གང་གིས་སྒྲ་དབྱངས་ཀུན་གསུངས་པའི། །
འཇམ་པའི་དབྱངས་ལ་ཕྱག་འཚལ་ལོ། །ཞེས་པ་སྟེ། འཇམ་དབྱངས་ནི་རྒྱལ་བ་ཀུན་གྱི་
ཐུགས་མཁྱེན་པའི་རང་གཟུགས་ལྷར་ཤར་བ་ཡིན་ཞིང་། མཁྱེན་རབ་ནི་སྒྲ་དབྱངས་ཀུན་
གསུངས་པའི་རྒྱུ་ཡིན་པར་དགོངས་ནས་སམ། ཡང་ན། ཡི་གེ་ཁྱབ་འཇུག་ལྷ་ཡིས་བཀོད། །
འཇམ་དཔལ་དབྱངས་ཀྱིས་ང་རོས་དྲངས། །ཞེས་འབྱུང་བ་དང་བསྟུན་ནས་དེ་ལྟར་ཕྱག་
མཛད་པའོ། །
གསུམ་པ་དབང་ཕྱུག་ལ་བསྟོད་པ་ནི། གང་གིས་མིང་གཞི་སྔོན་གསུངས་པ། །རྟག་
ཞི་བ་ལ་ཕྱག་འཚལ་ལོ། །ཞེས་པ་སྟེ། རིག་བྱེད་པ་ལ་སོགས་པའི་གཙུག་ལག་གི་གཞུང་
འགའ་ཞིག་ལས། ཡི་གེ་ཐོག་མར་སྲོལ་གཏོད་པ་པོ་ནི་རྟག་ཞི་བ་སྟེ་ལྷ་དབང་ཕྱུག་ཡིན་
པར་བཤད་པས། དེའི་རྒྱུ་མཚན་གྱིས་དེར་ཕྱག་མཛད་པའོ། །
བཞི་པ་བླ་མ་ལ་བསྟོད་པ་ནི། སྡེབ་སྦྱོར་ལེགས་མཛད་མཁས་རྣམས་དང་། །བླ་མ་
ལ་ཡང་ཕྱག་འཚལ་ནས། །ཞེས་པ་སྟེ། འདིར་སྡེབ་སྦྱོར་ནི་སྐབས་སྟོབས་ཀྱིས་སྒྲའི་བསྟན་
བཅོས་ལ་བྱ་དགོས་ཤིང་། དེ་ལྟར་ན་དེ་མཛད་པ་པོའི་མཁས་པ་སྤྱི་དང༌། ཁྱད་པར་དངོས་
འ 284ལ



བར་
སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ཀྱི་བླ་མ་རྣམས་ཀྱི་བཀའ་དྲིན་དྲན་བཞིན་པས་ཕྱག་མཛད་པའོ། །ནས་ཞེས་པ་ནི་མཚམས་
སྦྱར་བ་སྟེ། ཕྱག་འཚལ་ནས་ཅི་བྱ་ཞེ་ན། བསྟན་བཅོས་རྩོམ་པའི་བྱ་བ་ལ་འཇུག་ཅེས་པར་
སྟོན་པའོ། །
བཞི་པ་རྩོམ་པའི་དམ་བཅའ་བ་ནི། བསླབ་པ་ཀུན་གྱི་གཞི་འཛིན་ཅིང་། །རིག་བྱེད་
སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་ཀུན་གྱི་གཞི། །ཡི་གེའི་སྦྱོར་བ་བཤད་པར་བྱ། །
ཞེས་པ་སྟེ། ནང་ཚུལ་ཁྲིམས་སོགས་བསླབ་པ་གསུམ་པོ་ཀུན་གྱི་གཞི་འཛིན་ཅིང༌། ཕྱི་རིག་
བྱེད་སོགས་གཞུང་སྨྲ་བ་རྣམས་ཀྱི་རྒྱུ་བྱེད་ལ། འཇིག་རྟེན་ན་མིང་ཚིག་ཏུ་བརྗོད་པ་ཀུན་གྱི་
གཞི་བྱེད་པའི་ཡི་གེའི་སྦྱོར་བ་གང་ཇི་ལྟར་ཡིན་པ་དེ་བཞིན་དུ་བཤད་པར་བྱའོ། །ཞེས་
པའོ། །
བསླབ་པ་ཀུན་གྱི་གཞི་འཛིན་ཚུལ་ནི། ལམ་བསླབ་གསུམ་ཉམས་སུ་ལེན་པ་ལ་ལུང་
སྡེ་སྣོད་ཤེས་དགོས་ཤིང་། དེ་ལ་ཡི་གེ་ཤེས་དགོས་པས་ཡིན་ནོ། །
གཉིས་པ་དངོས་གཞི་ལ། སྤྱིའི་དོན་དང་། སྐབས་ཀྱི་དོན་ནོ། །དང་པོ་ལ། མིང་ཚིག་
ཡི་གེའི་རྣམ་གཞག་དང་། དབྱངས་དང་གསལ་བྱེད་ཀྱི་དོགས་གཅོད་དོ། །དང་པོ་ནི།
དཔང་བློ་གྲོས་བརྟན་པས། དོན་གྱི་ངོ་བོ་སྟོན་པ་མིང་། །དེ་ཡི་ཁྱད་པར་སྟོན་པ་ཚིག །གང་
ཡང་མི་སྟོན་ཡི་གེའོ། །ཞེས་གསུངས་པ་ལྟར། དོན་གྱི་ངོ་བོ་ཙམ་སྟོན་པ་མིང་གི་མཚན་ཉིད།
དོན་གྱི་ཁྱད་པར་ཙམ་སྟོན་པ་ཚིག་གི་མཚན་ཉིད། གང་ཡང་མི་སྟོན་པར་གདངས་ཙམ་དུ་
གནས་པ་ཡི་གེའི་མཚན་ཉིད་དེ། མཉན་བྱ་ཞེས་པ་གསུམ་ཆར་གྱི་ཟུར་ལའོ། །འོ་ན་ཙམ་སྔ་
ཕྱིའི་རྣམ་བཅད་གང་ཞེ་ན། དང་པོས་ཚིག །གཉིས་པས་གཞུང་། གསུམ་པས་དོན་སྟོན་
ཚད་གཅོད་དོ། །ཇི་ལྟར་གྲུབ་པའི་རིམ་པ་ནི། ལྕེ་རྐན་འདུས་པ་ལས་ཡི་གེ་དང༌། ཡི་གེ་
འདུས་པ་ལས་མིང་དང༌། མིང་འདུས་པ་ལས་ཚིག་ཏུ་གྲུབ་པར་གསུངས་པས། སྔ་ཕྱི་རྒྱུ་
མ 285-



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འབྲས་སུ་འབྲེལ་ལོ། །དེའི་ཕྱིར་གང་ཡི་གེ་ཡིན་ན་དོན་མི་སྟོན་དགོས་ཤིང་། མིང་ཡིན་ན་
སྟོན་དགོས་པས། དེ་གཉིས་གཞི་མཐུན་དུ་འདུ་བའི་གནས་མེད་དོ། །གཞན་ཡང་ས་བོན་
དང་ཆུ་ལུད་སོགས་མྱུ་གུ་ཡིན་ན་དེ་དག་འདུས་པ་ལས་མྱུ་གུ་འབྱུང་བའི་དོན་མེད་པ་ལྟར།
ཀ་སོགས་ཀྱི་ཡི་གེ་ཉིད་མིང་ཡིན་ན་དེ་དག་འདུས་པ་ལས་མིང་འབྱུང་བའི་དོན་མེད་པས།
དེས་ན་ཁ་ལ་སོགས་པའི་ཡི་གེ་ཉིད་གདོང་པའི་ཁ་ལ་སོགས་པའི་མིང་དུ་སྨྲ་བ་ནི་གནས་
མིན་གྱི་ལོག་པར་རྟོག་པ་ཆེན་པོའོ། །འོ་ན་ཁ་ཞེས་བྱ་བས་ཁའི་དོན་སྟོན་ཏམ་མི་སྟོན། མི་
སྟོན་ན་གཟུགས་ཞེས་བྱ་བས་ཀྱང་གཟུགས་ཀྱི་དོན་མི་སྟོན་པ་སོགས་ཏེ། ཧ་ཅང་ཐལ་ལ།
སྟོན་ན་དེ་ཉིད་ཁའི་མིང་དུ་གྲུབ་པས། མིང་དང་ཡི་གེ་གཉིས་ཇི་ལྟར་འགལ་སྙམ་ན། ཕལ་
ཆེར་གྱིས་དཀའ་བའི་མདུད་པ་འདི་མི་འཁྲོལ་བར་འདུག་པས། ཞིབ་ཏུ་བཤད་པར་བྱ་སྟེ།
འདི་ལྟར་ཁ་ཞེས་བྱ་བའི་སྒྲ་དེ་ནི་ཡི་གེ་ཁ་དང་འ་གཉིས་ཚོགས་པའི་མིང་ཡིན་གྱི་ཡི་གེ་མ་
ཡིན་ལ། དེའི་ཕྱིར་དེས་དོན་སྟོན་ཀྱང་ཡི་གེས་དོན་སྟོན་པར་ག་ལ་འགྲོ། མཁས་པ་འཇུག་
པའི་སྒོ་ལས་ཀྱང་། རྣམ་དབྱེ་འམ་བརྗོད་འདོད་ཀྱི་སྒོ་ནས་དོན་གོ་བ་ཡིན་གྱི། ཡི་གེ་ལྡོག་
པས་གོ་བ་མ་ཡིན་ཏེ། ཧ་ཅང་ཐལ་བར་འགྱུར་བའི་ཕྱིར་རོ། །ཞེས་སོ། །འོ་ན་ཡི་གེ་ཇི་ལྟ་བུ་
ཞེ་ན། ཀ་དང་ཁ་ལ་སོགས་པ་དེ་དང་དེའི་གདངས་ཙམ་ཏེ། དཔེར་ན་ཞེས་བྱ་བའི་མིང་གི་
ཚོགས་པ་ན་ཡོད་པའི་ཁ་དང་འ་ཡི་གདངས་ལྟ་བུའོ། །དེའི་ཕྱིར་ཡི་གེ་ནི་མིང་རྩོམ་བྱེད་ཀྱི་
ཆ་ཤས་དང་། མིང་ནི་དེས་བརྩམས་པའི་ཆ་ཅན་ཏེ། ཇི་ལྟར་གྲུབ་པའི་རིམ་པ་ཡང་ཐོག་
མར་ཁ་ཡིག་མིང་གཞིའི་ཚུལ་དུ་དང་། དེ་ནས་དེ་ལ་འ་ཡིག་རྗེས་འཇུག་ཏུ་ཞུགས་པ་ན་
གདོད་ཁ་ཞེས་བྱ་བའི་མིང་གྲུབ་པ་ཡིན་པས། ཁ་སྔ་ཕྱི་ག་ལ་གཅིག །དོན་འདིའི་གནད་
ཀྱིས་མིང་ལ་ཁའ་ཞེས་རྗེས་འཇུག་ཏུ་འ་ཡིག་ཐོབ་ཅིང་། འབྲི་སྲོལ་ཡང་ཡོད་ལ། ཡི་གེ་ལ་
ཁ་ཞེས་པ་ཙམ་ལས་རྗེས་འཇུག་མི་ཐོབ་ཅིང་། འབྲི་སྲོལ་ཡང་མེད་པ་སྟེ། འདི་གཅིག་པུ་
~286-



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ཕྱེད་ནའང་ཡི་གེ་ལ་མིང་དུ་འཁྲུལ་བའི་གནས་མེད་དོ། །རྒྱུ་མཚན་དེ་རྣམས་ཀྱི་ཕྱིར་
དབྱངས་གསལ་གྱི་ཡི་གེ་གང་རུང་ཡིན་ན་མིང་གཏན་ནས་མ་ཡིན་དགོས་པས། གསལ་
བྱེད་སུམ་ཅུའི་ནང་ནས་མིང་དང་ཡི་གེ་གཉིས་ཀ་ཡིན་པ་བཅུ་བཞིའམ་བཅུ་དྲུག་ཏུ་འཇོག་
པ་སོགས་ཀྱང་མི་འཐད་པར་ཤེས་སླའོ། །དེས་ན་མཁས་དབང་བསྟན་དར་ལྷ་རམས་པས་
ཡི་གེ་ལ་དོན་མི་སྟོན་པས་མ་ཁྱབ་སྟེ། མིང་གི་ཐུང་བའི་མཐར་ཐུག་པ་ཡི་གེ་ཡིན་པའི་ཕྱིར་
ཞེས་གསུངས་པའང་དོན་མིན་ཏེ། དེ་ལྟར་ན་ཡི་གེ་ཁ་དང་ཉ་སོགས་ལ་རྗེས་འཇུག་ཏུ་འ་
ཡིག་མ་ཞུགས་ན་རིམ་བཞིན་གདོང་པའི་ཁ་དང་སྲོག་ཆགས་ཉ་ལ་སོགས་པའི་མིང་དུ་མི་
འགྱུར་བར་རང་ཉིད་ཀྱིས་བཞེད་པ་དང་དངོས་སུ་འགལ་ཞིང་། མཁས་པ་འཇུག་པའི་སྒོར།
དོན་མི་སྟོན་པར་སྒྲ་སྤྱིར་སྣང་བ་ཡི་གེའི་མཚན་ཉིད་དུ་གསུངས་པ་སྒྲ་སོར་བཞག་ཁས་
བླངས་པ་དང་ཡང་འགལ་ལོ། །འོ་ན་མཛོད་ལ་སོགས་པར། མིང་གི་ཐུང་མཐའ་ཡི་གེར་
གསུངས་པའི་དོན་གང་ཞེ་ན།དེ་ནི་གཟུགས་ལ་ཕྱོགས་ཀྱི་ཆར་གསིལ་ན་མཐར་རྡུལ་ཙམ་དུ་
ཟད་པ་ལྟར། མིང་ལ་སྒྲའི་ཆར་གསིལ་ན་མཐར་ཡི་གེ་ཙམ་དུ་ཟད་པའི་དོན་མིན་ནམ་སྙམ་
སྟེ༑ དཔྱད་གཞིའོ། །དེ་ལྟར་ན་རྡུལ་ཚོགས་པ་ན་མིག་གིས་བལྟར་ཡོད་ཀྱང་། ཕྲ་རབ་
གཅིག་ཁོ་ན་མིན་པ་ལྟར། ཡི་གེ་ཚོགས་པ་ན་ངག་གི་བརྗོད་ནུས་ཀྱང་། གཅིག་ཁོ་ན་བརྗོད་
མི་ནུས་སོ། །ཞེས་བྱ་བ་ནི་ཁོ་བོའི་བསམ་ཚུལ་ལོ། །ཡང་འདི་སྙམ་དུ། མིང་དང་ཡི་གེ་
གཉིས་པོ་མཚན་ཉིད་མི་མཐུན་པས། གཞི་མཐུན་དུ་འགྱུར་མི་རུང་བ་དེ་ལྟར་ཡང༌། མིང་
དང་ཚིག་གཉིས་པོ་མི་འགལ་ཏེ། ཤིང་རིང་པོ་ཞེས་པ་ལྟ་བུ་མིང་དང་ཚིག་གཉིས་ཀ་ཡིན་
པས་སོ། །ཞེ་ན། དེ་ཤིང་ལ་ལྟོས་ན་ཚིག་ཡིན་གྱི། མིང་མ་ཡིན། ཤིང་རིང་པོ་ལ་ལྟོས་ན་
མིང་ཡིན་གྱི། ཚིག་མ་ཡིན་ཏེ། དེས་ཤིང་གི་ཁྱད་པར་བརྗོད་ཀྱི་ངོ་བོ་མི་བརྗོད། ཤིང་རིང་
པོའི་ངོ་བོ་བརྗོད་ཀྱི། ཁྱད་པར་མི་བརྗོད་པའི་ཕྱིར་རོ། །འདིས་གོས་འཇམ་པོ་དང་། རས་
28



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སེར་པོ་ཞེས་པ་ལྟ་བུའི་ཚིག་གཞན་ལའང་ཆ་ཕྱེ་ནས་འཇོག་ལུགས་ཤེས་དགོས་པར་ཡོད་དོ། །
དེ་ལྟར་མིང་ཚིག་ཡི་གེ་གསུམ་གྱི། །སྤུ་རིས་ཀུ་ཤའི་རྩེ་མོ་ལྟར། །མ་འདྲེས་འབྱེད་པའི་ཁུལ་
ལགས་ཀྱང་། །ནོར་ན་མཁས་རྣམས་བཟོད་པར་མཛོད། ། །
གཉིས་པ་དབྱངས་གསལ་གྱི་རྣམ་གཞག་ལ། ཁྱད་པར་དང༌། དྲང་ངེས་སོ། །དང་པོ་
ནི༑ དབྱངས་ཡན་ལག་ལྟ་བུ་དང་། གསལ་བྱེད་ལུས་ལྟ་བུར་གསུངས་པས། དེ་གཉིས་སྐད་
ཀྱི་གདངས་ཙམ་དུ་མཚུངས་ཀྱང་། ངོ་བོ་དང་བྱེད་ལས་སོགས་མི་མཚུངས་སོ། །
གཉིས་པ་ནི། ཨཱ་ལི་གསལ་བྱེད་ཨི་སོགས་བཞི། །ཞེས་གསུངས་པས། འདིར་
དབྱངས་བཞི་ལས་མང་མི་རུང་ལ། དེའི་ཕྱིར་མཁས་པ་ལ་ལས། བཞིའི་སྟེང་དུ་ཨ་བསྣན་
ལོ་བྱས་པ་ནི་སློབ་དཔོན་ལ་ཅོ་འདྲི་བ་སྟེ། དེ་ལྟར་ན། ཨཱ་ལི་གསལ་བྱེད་ཨི་སོགས་ལྔ། །
ཞེས་འཆོས་དགོས་པར་འགྱུར་རོ། །གལ་ཏེ་མི་མངོན་པའི་དབྱངས་ཡིན་པས་སྐྱོན་མེད་དོ་
སྙམ་ན་ཡང་མུ་ཅོར་སྟེ། མི་མངོན་ཞེས་པ་རྣ་བའི་ཡུལ་དུ་མི་མངོན་པ་ལ་བྱེད་ན། ཨ་མཉན་
བྱ་མིན་པར་ཐལ་ཞིང་། མིང་གཞི་ལས་ལོགས་སུ་མི་མངོན་པ་ལ་བྱེད་ན། ཨི་སོགས་བཞི་
ཡང་དེར་ཐལ་བས་སོ། །ཅི་སྟེ་ཨ་ཡི་གེ་ཀུན་གྱི་སྲོག་ཡིན་པས་དབྱངས་སུ་རིགས་སྙམ་ན།
དབྱངས་དང་སྲོག་མི་གཅིག་པའི་ཕྱིར་དེས་ཀྱང་ལན་མི་ཐེབས་སོ། །གཞན་ཡང་སྲོག་ཅེས་
པའི་དོན་གང་ཡིན། ཨ་སྲོག་ཏུ་མ་ཞུགས་པར་ཚིག་ཏུ་བརྗོད་མི་ནུས་པས་ཡིན་ནོ། །ཞེ་ན།
མི་འཐད་དེ། ངོ་མཚར་འཕྲུལ་གྱི་ལྡེ་མིག་ལས། སྲོག་ཅེས་པ་ཡི་གེ་རྣམས་ཀྱི་སྲོག་ཏུ་
ཞུགས་པའི་དོན་མ་ཡིན་པར་ཡི་གེ་རྣམས་བརྗོད་པ་གསལ་བར་བྱེད་པའི་ཆ་ནས་སྲོག་ཅེས་
བྱ་སྟེ། ཞེས་གསུངས་པས་གནོད་དོ། །ལ་ལས། འ་ཡིག་ཀྱང་མི་མངོན་པའི་དབྱངས་སུ་སྨྲ་
བ་ནི། རྗེས་འཇུག་ཏུ་མི་མངོན་པ་དང་དབྱངས་སུ་མི་མངོན་པ་མ་ཕྱེད་པས་བྱས་པ་སྟེ། བློ་
ཧ་ཅང་རྩིངས་པའི་རྣམ་འགྱུར་རོ། །རྗེས་འཇུག་ཏུ་མི་མངོན་ཚུལ་ཡང་། སྐད་གསར་བཅད་
238



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ཀྱི་ཡིག་གཟུགས་ལ་སྐབས་འགར་མི་མངོན་པར་བྱས་པ་ཙམ་ཡིན་གྱི་ཡི་གེ་ལ་མི་མངོན་པ་
མིན་ཏེ། སྐད་ཀྱི་གདངས་ལ་བརྟག་ན་ཤེས་ནུས་སོ། །ཁ་ཅིག་བསྟན་དར་ལྷ་རམས་པས།
འ་ཧ་ཨ་གསུམ་ཆར་མི་མངོན་པའི་དབྱངས་སུ་བཞེད་ཟེར་བ་ནི་མ་བརྟགས་པར་སྨྲ་བ་སྟེ།
དེས་དེ་གསུམ་ང་རོའི་རྩ་བར་གསུངས་ཀྱི། དབྱངས་སུ་གསུངས་པ་མེད་དོ། །འོན་ཏེ་རྩ་
བར་འགྲོ་ཚུལ་ལ་ཅུང་ཟད་དཔྱད་དགོས་པར་འདུག་ཀྱང་། མང་གིས་དྭགས་པས་རེ་ཞིག་
བཞག་གོ། །མདོར་ན་མིང་ཚིག་ཡི་གེ་གསུམ་ངོ་བོའི་སྒོ་ནས་འགལ་བ་དེ་བཞིན་དུ་དབྱངས་
དང་གསལ་བྱེད་གཉིས་ཀྱང་བྱེད་ལས་ཀྱི་སྒོ་ནས་འགལ་དགོས་པས། ལ་ལས། ཨ་ཡིག་
དབྱངས་གསལ་གཉིས་ཀ་ཡིན་པར་སྨྲ་བ་ནི་སྒྲ་པའི་ལུགས་ལས་ཕྱི་རོལ་ཏུ་གྱུར་པའོ། །
གཉིས་པ་སྐབས་ཀྱི་དོན་ལ། སྦྱར་བྱ་ཡི་གེའི་རྣམ་གཞག་དང༌། སྦྱོར་ཚུལ་ཕྲད་ཀྱི་
རྣམ་གཞག་གོ། །དང་པོ་ལ། མདོར་བསྟན་པ་དང༌། རྒྱས་པར་བཤད་པའོ། །དང་པོ་ནི། ཡི་
གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་པའོ། །
ཞེས་པ་སྟེ། བོད་ཀྱི་ཡི་གེ་ནི་ལེགས་སྦྱར་ལ་གཞི་བླངས་པར་བཤད་པས། དེའི་ཚུལ་ཇི་ལྟ་
བུ་སྙམ་ན། སྤྱིར་ལེགས་སྦྱར་གྱི་ཡི་གེ་ལ་ཨཱ་ལི་དབྱངས་ཡིག་བཅུ་དྲུག་དང་། ཀཱ་ལི་གསལ་
བྱེད་སོ་བཞི་ཡོད་པ་ལས། དང་པོར་ཨཱ་ལི་གསལ་བར་མཚོན་བྱེད་དུ་འདིར་ཨི ཨུ་སོགས་
བཞི་དང་། གཉིས་པ་ཀཱ་ལི་གསལ་བར་མཚོན་བྱེད་དུ་འདིར་ཀ་ཁ་སོགས་འབྲུ་སུམ་ཅུས་
འཐུས་པར་བྱ་ཞེས་པའོ། །དབྱངས་ལ་ཨཱ་ལི་དང་ཅིག་ཤོས་ལ་ཀཱ་ལི་ཞེས་པ་ནི་དེ་གཉིས་སོ་
སོའི་ཀླད་དུ་ཨ་དང་ཀ་བྱུང་བས་ཏེ། དེ་ལྟ་ན། བོད་ཡིག་གི་དབྱངས་ལ་ཨ་མེད་པས། ཨཱ་
ལི་ཀཱ་ལི་ཞེས་པ་དངོས་བསྟན་ལེགས་སྦྱར་ལ་བྱ་དགོས་ཤིང་། དེ་དགོས་པས་འོག་གནས་
འབྱུང་བའི་ཨཱ་ལི་ཀཱ་ལི་ཞེས་པ་རྣམས་ནི་མཚོན་བྱེད་ལ་མཚོན་བྱའི་མིང་གིས་བཏགས་པར་
ཤེས་སོ། །དབྱངས་གསལ་གཉིས་སུ་ཕྱེ་བའི་གསལ་བྱེད་ནི། སྤྱི་མིང་བྱེ་བྲག་ལ་བཏགས་
28༦)ག



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པ་སྟེ། ཡི་གེའི་སྐད་དོད་ཝཎ་ཞེས་པ་མིང་ཚིག་གསལ་བྱེད་ལ་འཇུག་པས་ཡིན་ཞེས་མཁས་
དབང་རྣམ་གླིང་པཎ་ཆེན་གྱིས་གསུངས་སོ། །དེའི་ཕྱིར་ཨཱ་ལི་གསལ་བྱེད་ཨི་སོགས་བཞི། །
ཞེས་པའི་གསལ་བྱེད་ནི་དེ་གསལ་བར་མཚོན་བྱེད་ལ་གོ་དགོས་པས། གསལ་བྱེད་སྔ་ཕྱི་
མ་ནོར་བ་གཅེས་སོ། །དེས་ན་གང་དག་ཨཱ་ལི་གསལ་བྱེད་ཅེས་པ་དབྱངས་ཀྱི་བྱ་བ་གསལ་
བྱེད་ལ་དྲངས་པའང་དོན་མ་དགོངས་པར་གསལ་ལོ། །
གཉིས་པ་ལ། སྔོན་རྗེས་ཀྱི་གྲངས་བསྟན་པ་དང་། སོ་སོར་ངོས་འཛིན་པའོ། །དང་
པོ་ནི། དེ་ལ་རྗེས་འཇུག་བཅུ་ཡིན་ཏེ། །དེ་ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་
ཤུའོ། །ཞེས་པ་སྟེ། སུམ་ཅུ་པོ་དེ་ལས་ཆ་ཕྱེས་ན་རྗེས་འཇུག་བཅུ་ཡོད་ཅིང་། བཅུ་པོ་དེ་
ལས་ལྔ་ནི་སྔོན་དུའང་འཇུག་ལ། སྔོན་རྗེས་གང་དུའང་མི་འཇུག་པ་ནི་ཉི་ཤུའོ། །ཞེས་སོ། །
དེས་ན་ཡང་འཇུག་རྩ་བར་མི་གསལ་ཡང་ད་ལྟ་མི་སྦྱར་མི་རུང་བས། རྐང་པ་གཉིས་པའི་
མཇུག་ཐོགས་སུ། །གཉིས་ནི་རྗེས་ཀྱི་རྗེས་སུའང་སྟེ། །ཞེས་ཁ་བསྐང་བར་བྱའོ། །
གཉིས་པ་ལ། འཇུག་པ་བཤད་པ་དང་། མི་འཇུག་པ་བཤད་པའོ། །དང་པོ་ལ།
རྗེས་འཇུག་ངོས་བཟུང་བ་དང་། སྔོན་འཇུག་ངོས་བཟུང་བའོ། །དང་པོ་ནི། ཀཱ་ལི་ཕྱེད་དང་
བརྒྱད་སྡེ་ནི། ། བཞི་བཞི་དག་ཏུ་ཕྱེ་བ་ལས། །དང་པོ་གསུམ་པ་བཞི་པ་ལས། །མས་
གཉིས་དྲུག་པའི་གསུམ་པ་དང༌། །བདུན་པ་ལ་ནི་ཤ་མ་གཏོགས། །རྗེས་འཇུག་ཡི་གེ་བཅུ་
རུ་འདོད། །ཅེས་པ་སྟེ། ཀཱ་ལི་མཚོན་བྱེད་རྣམས་དྲིལ་ན་ཕྱེད་དང་བརྒྱད་ཀྱི་སྡེར་འདུ་བ་ནི་
སྡེ་པ་རེ་རེར་བཞི་བཞི་དག་ཏུ་ཕྱེ་བ་ལས་ཡིན་ལ། དེ་ལྟར་ན་དང་པོ་ཀ་སྡེ། གསུམ་པ་ཏ་སྡེ།
བཞི་པ་པ་སྡེ་རྣམས་ལས་མས་ཏེ་མཐའི་ཡི་གེ་གཉིས་གཉིས་དང་། སྡེ་པ་དྲུག་པ་ཞ་སྡེའི་
གསུམ་པ་དང་། བདུན་པ་ར་སྡེ་ལ་ནི་ཤ་མ་གཏོགས་པའི་ལྷག་མ་རྣམས་ཏེ། དེ་ལྟར་ན་ག་
ང་གཉིས། ད་ན་གཉིས། བ་མ་གཉིས་ཏེ་དྲུག་དང་། འ་ར་ལ་ས་བཞི་སྟེ། བཅུ་པོ་དེ་རྣམས་
29(}ན་



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ནི་མིང་གཞི་ཐམས་ཅད་ཀྱི་རྗེས་སུ་འཇུག་པས་རྗེས་འཇུག་གི་ཡི་གེ་བཅུར་འདོད་དོ། །ཕྱེད་
དང་བརྒྱད་དུ་འགྱུར་ཚུལ་ནི། ཀ་སྡེ། ཅ་སྡེ། ཏ་སྡེ། པ་སྡེ། ཙ་སྡེ། ཞ་སྡེ། ར་སྡེ་སྟེ། རངས་
པོ་བདུན་དང་། ཧ་དང་ཨ་གཉིས་ཀྱིས་སྡེ་ཕྱེད་དོ། །
གཉིས་པ་སྔོན་འཇུག་ངོས་བཟུང་བ་ནི། རྗེས་འཇུག་ཡི་གེ་བཅུ་ཉིད་ལས། །དང་པོ་
གསུམ་པ་ལྔ་པ་དྲུག །བདུན་པ་རྣམས་ནི་སྔོན་དུའང་འཇུག །ཅེས་པ་སྟེ། རྗེས་འཇུག་གི་ཡི་
གེ་བཅུ་ཉིད་ལས། །དང་པོ་ག །གསུམ་པ་ད། ལྔ་པ་བ། དྲུག་པ་མ། བདུན་པ་འ་ཡིག་
རྣམས་ནི་རྗེས་སུ་མ་ཟད། སྔོན་དུའང་འཇུག་པས། སྔོན་འཇུག་ཅེས་བྱ་ལ། ད་ས་གཉིས་ནི་
རྗེས་ཀྱི་རྗེས་སུའང་འཇུག་པས། ཡང་འཇུག་ཅེས་བྱའོ། །
གཉིས་པ་མི་འཇུག་པ་ནི། མིང་གཞི་གཉིས་སམ་གསུམ་སྦྲེལ་ལམ། །དེ་ལ་དབྱངས་
ཀྱི་བཞི་ལྡན་ཡང་། །གང་དུའང་འཇུག་མིན་སྦྱར་བའང་མིན། །ཞེས་པ་སྟེ། རྗེས་འཇུག་
བཅུ་བསལ་བའི་ལྷག་མ་མིང་གཞི་རྣམས་ནི། ཀཁ། ཞེས་པ་ལྟ་བུ་ཚེག་ཁྱིམ་གཅིག་ཏུ་ཡི་
གེ་གཉིས་སམ། ཁཁཅ། ཞེས་པ་ལྟ་བུ་གསུམ་སྦྲེལ་བའམ། ད་དུང་དེ་ལ། ཀཁིཅ། ཞེས་པ་
ལྟ་བུ་དབྱངས་ཀྱི་ཡན་ལག་དང་བཅས་བཞི་ལྡན་དུ་བྱས་སུ་ཟིན་ཀྱང་། དོན་གང་དུའང་
འཇུག་པ་མིན་ཞིང༌། སྔོན་རྗེས་སུ་སྦྱར་བར་བྱ་བའང་མིན་ཞེས་པའོ། །དཔེ་ལ་ལར།
དབྱངས་ཀྱི་གཞི་ཞེས་པའང་བྱུང་མོད་ཀྱི། དོན་ལ་མི་འདྲ་བ་མེད་དོ། །
གཉིས་པ་སྦྱོར་ཚུལ་ཕྲད་ཀྱི་རྣམ་གཞག་ནི། སྤྱིར་ཚིག་ཕྲད་ཅེས་པ་ཚིག་གྲོགས་
གཞན་དང་ཕྲད་ན་དོན་སྟོན་པར་ནུས་ཀྱི། མ་ཕྲད་ན་རང་སྟོབས་ཀྱིས་སྟོན་མི་ནུས་པ་ཞིག་
ལ་ཟེར་བས། དེ་ལ་ནང་གསེས་ཀྱིས་རྗེས་འཇུག་ལ་ལྟོས་པའི་ཕྲད་གཞན་དབང་ཅན་དང་།
མི་ལྟོས་པའི་ཕྲད་རང་དབང་ཅན་གཉིས། དང་པོ་ལ། སླར་བསྡུ། ལ་དོན། ཨི་ལྡན། རྒྱན་
སྡུད། ལྷག་བཅས། འབྱེད་སྡུད། འབྱུང་ཁུངས། འབོད་སྒྲའོ། །དང་པོ་ནི། རྗེས་འཇུག་ཡི་
ག་ 391ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གེ་བཅུ་པོ་ནི། །མིང་གང་གི་ནི་མཐར་སྦྱར་བ། །དེ་ལ་ཨཱ་ལི་བཞི་པ་སྦྱར། །སླར་བསྡུ་བར་
ནི་ཤེས་པར་བྱ། །ཞེས་པ་སྟེ། སྔར་བཤད་པའི་ཡི་གེ་བཅུ་པོ་ཉིད་མིང་གང་གི་མཐར་སྦྱར་
བ་དེ་ལ་ཨཱ་ལི་བཞི་པ་ཨོ་སྦྱར་བ་གོ། ངོ༌། དོ། ནོ། བོ། མོ། འོ། རོ། ལོ། སོ། སྟེ་དངོས་
བསྟན་བཅུ་དང་། ཤུགས་བསྟན་ཏོ་དང་བཅས་བཅུ་གཅིག་ནི་སྔར་སྤྲོས་ཏེ་བཤད་པ་སླར་
བསྡུ་བའི་སྒྲར་ནི་ཤེས་པར་བྱའོ། །འདི་ལ་ཟླ་སྡུད་དང་རྫོགས་ཚིག་ཅེས་ཀྱང་བྱ་སྟེ། རང་གི་
ཕྱི་ལོགས་སུ་ཚིག་ཟླ་གཞན་སྡུད་ཅིང་མི་འབྱུང་བར་བྱས་པ་དང་། དོན་རྫོགས་པར་སྟོན་
པས་ཡིན་ཞེས་མཁས་པ་འགས་གསུངས་སོ། །འདིར་ཞ་ལུ་སོགས་མཁས་པ་ཁ་ཅིག །བྱའོ་
ལྟ་བུ་རྫོགས་ཚིག་དངོས་ཡིན་ཀྱང་། བྱའོ་སྙམ་ལྟ་བུ་རྫོགས་ཚིག་གཏན་མིན་པར་བཞེད་ལ།
རྣམ་གླིང་པཎ་ཆེན་སོགས་མཁས་པ་ལ་ལས། སྔ་མ་རྫོགས་ཚིག་ཁྱད་པར་བ་དང་། ཅིག་
ཤོས་རྫོགས་ཚིག་ཙམ་པོ་བར་བཞེད་ཅིང༌། པྲ་ཏིས། གཉིས་ཀ་དངོས་གནས་པར་བཞེད་
དེ༑ འདི་ཁོ་ན་འཐད་པར་རྟོགས་སོ། །
གཉིས་པ་ལ། དངོས་དང༌། དོགས་སེལ་ལོ། །དང་པོ་ནི། རྗེས་འཇུག་ཡི་གེ་བཅུ་
རྣམས་ལས། །གང་མིང་མཐའ་ན་བཅུ་པ་གནས། །དེ་ལ་ཨཱ་ལི་གཉིས་པ་སྦྱར། །གང་མིང་
མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར། །གང་མིང་མཐའ་ན་གསུམ་པ་
གནས། །དེ་ལ་ཨཱ་ལི་གཉིས་པ་སྦྱར། །བཞི་པ་དགུ་པ་དངོས་ཀྱང་སྟེ། །ལས་དང་ཆེད་དང་
རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །ཞེས་པ་སྟེ། རྗེས་འཇུག་གི་ཡི་གེ་བཅུ་པོ་
དེ་རྣམས་ལས། མིང་གང་གི་མཐའ་ན་རྗེས་འཇུག་བཅུ་པ་ས་ཡིག་གནས་པ་ལ་ཨཱ་ལི་
གཉིས་པ་ཨུ་སྦྱར་བས་སུ་དང་། མིང་གང་གི་མཐའ་ན་རྗེས་འཇུག་གསུམ་པ་ད་ཡིག་གནས་
པ་ལ་ཨཱ་ལི་གཉིས་པ་ཨུ་སྦྱར་བས་དུ་དང་། བཞི་པ་ན་ཡིག་དང་། དགུ་པ་ལ་ཡིག་གཉིས་ནི་
དབྱངས་མ་སྦྱར་བ་དངོས་ཀྱང་སྟེ། དེ་ལྟར་ན་དངོས་བསྟན་ལྔ་དང་། ཤུགས་བསྟན་ད་དྲག་
292ལ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
གིས་དྲངས་པའི་ཏུ་དང་། རུ་ཡིག་བསྡུས་པའི་ར་དང་བཅས་བདུན་པོ་དེ་རྣམས་ནི་ཡུལ་གང་
ལ་འཇུག་ན་རྣམ་དབྱེ་གཉིས་པ་ལས་སུ་བྱ་བ་དང་། བཞི་པ་དགོས་ཆེད་དང་། བདུན་པ་
རྟེན་གནས་དང་། གཉིས་པས་བསྡུས་པའི་དེ་ཉིད་དང་། བདུན་པས་བསྡུས་པའི་ཚེ་སྐབས་
ཏེ༑ ཡུལ་ལྔ་ལའོ། །འཇུག་བྱེད་ཀྱི་ཕྲད་བདུན་པོ་དེ་དག་ལ་ལ་སྒྲ་ཞེས་བྱ་སྟེ། ཕལ་ཆེར་ལ་
དང་དོན་འདྲ་བས་ནའོ། །འདྲ་ཚུལ་ནི། ཤར་ཕྱོགས་སུ་ཞེས་པ་དང༌། ཤར་ཕྱོགས་ལ་ཞེས་
པ་གཉིས་དོན་འདྲ་བ་ལྟ་བུའོ། ། །
གཉིས་པ་ནི། གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར། །
ཞེས་པ་ལ་རྣམ་གླིང་པཎ་ཆེན་གྱིས། གཉིས་པར་ཞེས་བཅོས་ནས། སྔོན་འཇུག་གཉིས་པ་
ད་ཡིག་ལ་ཨུ་སྦྱར་བ་ཞེས་བཀྲལ་བ་ནི། ཐོ་ཅོ་འབའ་ཞིག་སྟེ། རྗེས་འཇུག་ཡི་གེ་བཅུ་
རྣམས་ལས། །ཞེས་རྗེས་འཇུག་གཞིར་བཞག་གི་སྐབས་སུ་སྔོན་འཇུག་བསྲེས་པས་སྐབས་
དོན་འཆོལ་བ་དང་། ར་ལ་ཨུ་སྦྱར་བ་འདིར་བཤད་དགོས་རྒྱུ་ལ་ཆད་པ་དང་། ད་ཡིག་ལ་
ཨུ་སྦྱར་བ་ལོགས་སུ་བཤད་པ་དང་ཟློས་པར་འགྱུར་བ་དང༌། ཡང་སྒྲའི་ནུས་པ་འདོན་
དགོས་རྒྱུ་ལ་མི་ཐོན་པ་སོགས་ཏེ། སྐྱོན་ཤིན་ཏུ་མང་ངོ༌། །འདིའི་འཁྲུལ་གཞི་ནི། ར་ཡིག་
ལ་ཨུ་སྦྱར་བའི་དོན་ཡིན་ནི་རོ་མཐོར་རུ་སྦྱར་དགོས་པར་འགྱུར་སྙམ་པས་བྱས་པ་སྟེ།
གཞུང་དོན་ཡེ་མ་དགོངས་པར་སྣང་ངོ༌། །འོན་ཏེ་གཞན་གྱིས་ཁོང་འགོག་ལོ་བྱས་པ་ནི། །
གནད་དུ་ཕྱིན་མི་འདུག་གོ། །
ཡང་མཁས་དབང་པྲ་ཏི་དང༌། སི་ཏུ་རྗེས་འབྲང་དང་བཅས་པས། ཨུ་ཡང་སྦྱར།
ཞེས་པ་ལ་ཨུ་སྦྱར་བ་ཡང་ཞེས་པར་བཅོས་ནས། ར་ཡིག་ཁོ་ནས་ལ་དོན་མཚོན་པར་མ་
ཟད། ར་ལ་ཨུ་སྦྱར་བས་ཀྱང་ངོ་། །ཞེས་པའི་ཚུལ་དུ་བཀྲལ་ཏེ་སྔོན་མེད་པའི་ལེགས་
བཤད་དུ་རློམ་པའང་འཐད་པ་མིན་ཏེ། གཞུང་རང་དགར་བཅོས་པས་གཟུ་ལུམ་ཆེས་དྲག་
མ293



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པའི་སྐྱོན་དང་། རུ་ཡིག་བསྡུས་པའི་རྣམ་གཞག་ནི་དུས་ཕྱིས་ཁོ་ནར་བྱུང་བས་གཞུང་གི་
དགོངས་པར་མི་གནས་པའི་སྐྱོན་གཉིས་འཇུག་པའི་ཕྱིར་རོ། །དེས་ན་ཡང་ཞེས་པ་ནི་སླར་
ཡང་གི་དོན་ཏེ། བཤད་ཟིན་ཏོ། །
འོ་ན། གང་མིང་མཐའ་ན་བརྒྱད་པ་གནས། །དེ་ལ་ཨཱ་ལི་གཉིས་པ་སྦྱར། །ཞེས་
འོངས་རིགས་སོ་སྙམ་ན། དེ་ལྟར་བྱས་ཚེ། དེ་ལ་ཨཱ་ལི་གཉིས་པ་སྦྱར། །ཞེས་པའི་ཚིག་
འདྲ་གཅིག་ཁོ་ན་ལན་གསུམ་སྟུད་དེ་འོང་བས། སྡེབ་སྦྱོར་བབ་མི་ཆགས་པའི་ཕྱིར་རོ། །
དོན་དེ་ལ་དགོངས་ནས། སྔ་ཕྱི་གཉིས་དང་ཚིག་སྦྱོར་ཅུང་མི་འདྲ་བར་གསུངས་པ་སྟེ།
དགོངས་མཁན་མ་བྱུང་བ་ལྟ་བུར་སྣང་ངོ༌། །གཞན་ཡང་ས་སུ་ག་བ་དྲག་མཐར་ཏུ། ང་ད་ན་
མ་ར་ལ་དུ། །འ་དང་མཐའ་མེད་ར་དང་རུ། །ཞེས་འབྱུང་བ་ལྟར། སྤྱིར་ས་མཐར་སུ་ལ་
སོགས་པ་ཐོབ་མོད་ཀྱང་། གང་ཇི་ལྟར་ཐོབ་ཚུལ་གཞུང་འདིས་བསྟན་པ་ག་ལ་ཡིན་ཏེ།
འདིར་ནི་རྗེས་འཇུག་གང་ལ་ཨུ་སྦྱར་བས་ལ་དོན་དུ་འགྲོ་བ་གང་ཡིན་ངོས་བཟུང་བ་ཙམ་
ཡིན་པའི་ཕྱིར་རོ། ། །
དེས་ན་གཞུང་གིས་བསྟན་ཚུལ་དང་དོན་གྱི་གནས་ཚུལ་ཕྱེད་པ་ནི་གནད་དུ་ཆེ་བ་
ཞིག་སྟེ། དེ་མི་ཕྱེད་པའི་དབང་ཁོ་ནས་མཁས་དབང་དེ་རྣམས་ཀྱང་མཚམས་འདིར་འཐོམ་
འདུག་པའི་ཕྱིར་རོ། །
འོ་ན་འཇུག་བྱེད་བདུན་ཆར་འཇུག་ཡུལ་ལྔ་ཆར་ལ་ཁྱད་མེད་དུ་འཇུག་གམ། ཕྱོགས་
རེ་ལ་ཡིན་སྙམ་ན། ཁ་ཅིག་ན་ལ་གཉིས་དེ་ཉིད་ལ་མི་འཇུག་པས་ཕྱི་མ་ལྟར་ཡིན་ཞེས་ཟེར་
མོད་ཀྱང༌། དེ་ནི་རང་གིས་དཔེར་བརྗོད་མ་ཐོན་པ་ཡིན་གྱི། དོན་ལ་མི་འཇུག་པ་མིན་ཏེ།
འོག་ཏུ་གསལ་ལོ། །
དེས་ན་རང་གི་ལུགས་ནི་སྔ་མ་ལྟར་ཏེ། དེའི་ཚུལ་ལ། དངོས་དང་། འཕྲོས་དོན་ནོ། །
མ294



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
དང་པོ་ནི། འདིར་འཇུག་བྱེད་བདུན་ལས། དང་པོ་སུ་ཡིག་ཇི་ལྟར་འཇུག་ཚུལ་ནི། དཔེར་
ན། ཤར་ཕྱོགས་སུ་འགྲོ་ལྟ་བུ་ལས་བྱ། མགོན་སྐྱབས་སུ་བསྟེན་ལྟ་བུ་དགོས་ཆེད། ནུབ་
ཕྱོགས་སུ་ཡོད་ལྟ་བུ་རྟེན་གནས། གཤིས་ལུགས་སུ་གྲུབ་ལྟ་བུ་དེ་ཉིད། སྔར་དུས་སུ་སོང་
ལྟ་བུ་ཚེ་སྐབས་སོ། །
གཉིས་པ་རུ་ཡིག་ཇི་ལྟར་འཇུག་ཚུལ་ནི། དཔེར་ན་མཁའ་རུ་ལྡིང་ལྟ་བུ་ལས་བྱ། རྨ་
རུ་བྱུག་ལྟ་བུ་དགོས་ཆེད། ལྷོ་རུ་ཡོད་ལྟ་བུ་རྟེན་གནས། མཚོ་རུ་འཁྱིལ་ལྟ་བུ་དེ་ཉིད། སྔ་
རུ་ལྡང་ལྟ་བུ་ཚེ་སྐབས་སོ། །
གསུམ་པ་དུ་ཡིག་ཇི་ལྟར་འཇུག་ཚུལ་ནི། དཔེར་ན་བྱང་དུ་ཆས་ལྟ་བུ་ལས་བྱ།
མགོན་དུ་བསྟེན་ལྟ་བུ་དགོས་ཆེད། ནང་དུ་ཡོད་ལྟ་བུ་རྟེན་གནས། འོད་དུ་འཚེར་ལྟ་བུ་དེ་
ཉིད། འབྱུང་དུ་ཉེ་ལྟ་བུ་ཚེ་སྐབས་སོ། །
བཞི་པ་ཏུ་ཡིག་ཇི་ལྟར་འཇུག་ཚུལ་ནི། ནུབ་ཏུ་འགྲོ་ལྟ་བུ་ལས་བྱ། གཙུག་ཏུ་མཆོད་
ལྟ་བུ་དགོས་ཆེད། རྒྱབ་ཏུ་ཡོད་ལྟ་བུ་རྟེན་གནས། དྲག་ཏུ་འཕྱུར་ལྟ་བུ་དེ་ཉིད། རྟག་ཏུ་
འཁོར་ལྟ་བུ་ཚེ་སྐབས་སོ། །ལྔ་པ་ན་ཡིག་ཇི་ལྟར་འཇུག་ཚུལ་ནི། འོག་ན་སྡོད་ལྟ་བུ་ལས་
བྱ༑ མཛོད་ན་སྦེད་ལྟ་བུ་དགོས་ཆེད། ནང་ན་གནས་ལྟ་བུ་རྟེན་གནས། སེམས་ན་བསམ་ལྟ་
བུ་དེ་ཉིད། སྔ་ན་ལངས་ལྟ་བུ་ཚེ་སྐབས་སོ། །དྲུག་པ་ལ་ཡིག་ཇི་ལྟར་འཇུག་ཚུལ་ནི། གར་
ལ་ལྟ་ལྟ་བུ་ལས་བྱ། སྨན་ལ་བསྟེན་ལྟ་བུ་དགོས་ཆེད། ཐང་ལ་ཡོད་ལྟ་བུ་རྟེན་གནས། ཡིད་
ལ་དྲན་ལྟ་བུ་དེ་ཉིད། མཚན་ལ་ཉལ་ལྟ་བུ་ཚེ་སྐབས་སོ། །
བདུན་པ་རུ་ཡིག་བསྡུས་པ་རའི་འཇུག་ཚུལ་ནི། །བུམ་པར་བླུག་ལྟ་བུ་ལས་བྱ།
བརྗེད་ཐོར་འགོད་ལྟ་བུ་དགོས་ཆེད། ཐུགས་ཀར་ཡོད་ལྟ་བུ་རྟེན་གནས། །བསམ་བློར་
འཁོར་ལྟ་བུ་དེ་ཉིད། །མཚན་མོར་ཉལ་ལྟ་བུ་ཚེ་སྐབས་སོ། །དེ་ལྟར་འཇུག་བྱེད་བདུན་པོ་
295



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རེ་རེས་ཀྱང་ལས་བྱ་སོགས་ཡུལ་ལྔ་ཆར་ལ་ཇི་ལྟར་འཇུག་ཚུལ་གསལ་ལ་འདྲིལ་བ་ཞིག་མ་
མཐོང་བས། མཐར་ཆགས་སུ་ཞིབ་པར་བཀོད་པའོ། །ལས་བྱ་དང༌། དགོས་ཆེད་དང༌།
རྟེན་གནས་གསུམ་ནི་འོག་ཏུ་འཆད་ལ། དེ་ཉིད་ནི་དེ་ཁོ་ན་ཉིད་ཅེས་པ་སྟེ། བྱ་བ་དང་བྱ་
ཡུལ་ངོ་བོ་ཐ་མི་དད་པའི་དོན་དང་། ཚེ་སྐབས་ནི་གང་གི་ཚེ་དང་གང་གི་སྐབས་ཞེས་པ་ཡིན་
པས། དུས་ཀྱི་མཚམས་འཛིན་བྱེད་དོ། །རྣམ་གླིང་པ་སོགས་མཁས་པ་ལ་ལས། དེ་ཉིད་
ཅེས་པ་ངེས་བཟུང་ལ་བཤད་མོད་ཀྱང་། ལས་བྱ་སོགས་བཞིར་མ་འདུས་པའི་ལ་དོན་
མཐའ་དག་དེ་ཉིད་དུ་བསྡུ་དགོས་པས། ཅུང་གུ་དོག་པར་མཐོང་ངོ༌། །འདི་དག་གི་དཔེ་
བརྗོད་ལའང་མི་མཐུན་པ་མང་སྟེ། པྲ་ཏིས། ཐབ་ལ་མེ་བཏང་ལྟ་བུ་ལས་བྱའི་དཔེར་མཛད་
ལ༑ འོན་ཏེ་དེ་ནི་ལྟོ་གཡོས་པའི་དོན་དུ་ཡིན་པས། དགོས་ཆེད་ལས་མ་འདས་སོ། །རྣམ་
གླིང་པས། དབང་བསྐུར་དུ་གསོལ། ཞེས་པ་ལས་བྱའི་དཔེར་མཛད་ཀྱང་། དེ་དབང་གི་
དོན་དུ་གསོལ་བ་འདེབས་པ་ཡིན་པས། དགོས་ཆེད་དུ་འོས་ཞེས་པྲ་ཏིས་སོ། །ཞ་ལུས།
སངས་རྒྱས་ལ་སྐྱབས་སུ་མཆི་ཞེས་པ་ལས་བྱའི་དཔེར་མཛད་དེ། ཆ་མ་ཕྱེས་ན་མི་འགྲིག་
པ་འོག་ཏུ་འཆད་པ་ལས་ཤེས་སོ། །
གཉིས་པ་འཕྲོས་དོན་ནི། རྣམ་དབྱེའི་སྐོར་ཏེ། དེ་ལ་ངོ་བོ་ཙམ་སྟོན་པ། ལས་སུ་བྱ་བ།
བྱེད་སྒྲ། དགོས་ཆེད། འབྱུང་ཁུངས། འབྲེལ་སྒྲ། རྟེན་གནས། འབོད་སྒྲ་སྟེ་བརྒྱད་དོ། །
དང་པོ་ནི། དོན་གྱི་ངོ་བོ་ཙམ་སྟོན་པའི་སྒྲ་ཞིག་སྟེ། ལེགས་སྦྱར་ལ་དང་པོ་མཚོན་བྱེད་ཀྱི་
རྣམ་དབྱེ་ལོགས་སུ་ཡོད་ཀྱང་། འདིར་དེ་མེད་པས་གཟུགས་ཞེས་པ་ལྟ་བུའི་མིང་ཉི་ཚེ་བ་
ཞིག་ལ་འཇོག་དགོས་ཞེས་མཁས་པ་ཕལ་ཆེ་བས་གསུངས་སོ། །འོན་ཏེ་རྟོག་གེ་བ་ལ་ལས།
མིང་དང་རྣམ་དབྱེ་གཉིས་འགལ་དགོས་པས། ཚུལ་འདི་མི་འཐད་ཅེས་ཟེར་བའང་མཐོང་སྟེ།
དཔྱད་བྱའོ། །
ཀ 296མ་



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
གཉིས་པ་ནི། ལས་གང་ཞིག་གཞི་གང་ལ་བྱ་བའི་ཡུལ་གཙོ་བོར་སྟོན་པས་ན། ལས་
སུ་བྱ་བ་སྟེ། དཔེར་ན་ཕྱོགས་སུ་འགྲོ་ཞེས་པ་ལྟ་བུའོ། །དེ་ཡང་ཕྱོགས་ཉིད་འགྲོ་སའི་ཡུལ་
དུ་གོ་བ་ནི་སུ་ཞེས་པའི་ནུས་པས་ཏེ། དེ་མ་སྦྱར་བར་ཕྱོགས་འགྲོ་ཞེས་བྱས་ན་ཕྱོགས་ཉིད་
འགྲོ་བ་པོར་གོའི་འགྲོ་སའི་ཡུལ་དུ་མི་གོ་བའི་ཕྱིར་རོ། །འདི་ལ་བརྟེན་ནས་རྣམ་དབྱེ་སྦྱར་
བའི་དགོས་པ་ཇི་ལྟར་ཡིན་པ་ཡང་ཤེས་དགོས་ལ། སྤྱིར་རྣམ་དབྱེ་ཞེས་པའི་ངེས་ཚིག་ནི།
ཚིག་དོན་གྱི་ཆ་མ་འདྲེས་པར་རྣམ་པར་དབྱེ་བ་སྟེ། འབྱེད་པར་བྱེད་པ་ལ་བཤད་དོ། །
གསུམ་པ་ནི། བྱ་བ་གང་གི་བྱེད་པ་པོ་གཙོ་བོར་སྟོན་པའི་ཕྲད་གཞན་དབང་ཅན་
ཞིག་སྟེ། དཔེར་ན་ལྷས་བྱིན་གྱིས་བསད་ཅེས་པ་ལྟ་བུའོ། །འདི་ཡང་ལྷས་བྱིན་གསོད་པ་
པོར་གོ་བ་ནི་གྱིས་ཞེས་པའི་ནུས་པས་ཏེ། དེ་མ་སྦྱར་བར་ལྷས་བྱིན་བསད་ཅེས་བྱས་ན་དེ་
བསད་བྱར་གོའི་གསོད་པ་པོར་མི་གོའོ། ། །
བཞི་པ་ནི། བྱ་བ་གང་གི་དགོས་པ་གཙོ་བོར་མཚོན་པར་བྱེད་པས་ན། དགོས་ཆེད་
ཀྱི་སྒྲ་སྟེ། དཔེར་ན་སྐྱབས་སུ་བསྟེན་ཞེས་པས་སྐྱོབ་པའི་ཕྱིར་དང་། གཏེར་དུ་སྦེད་ཅེས་
པས་བསྲུང་བའི་ཕྱིར་རོ། །སྨན་ལ་བསྟེན་ཞེས་པས་འཚོ་བའི་ཕྱིར་ཡིན་པར་གོ་བ་ལྟ་བུའོ། །
དེ་ལྟར་གོ་བ་ཡང་རིམ་བཞིན་སུ་དང་། དུ་དང་། ལ་ཞེས་པའི་ནུས་པས་ཏེ། དེ་བས་ན་
དགོས་ཆེད་དངོས་ནི་སུ་ལ་སོགས་པའི་སྒྲ་དེ་དག་གོ། །ཤར་ཕྱོགས་སུ་འགྲོ་ལྟ་བུ་ལ་དགོས་
པ་ཡོད་དུ་ཆུག་ཀྱང་། དེ་སུ་ཞེས་པའི་སྒྲས་མཚོན་མི་ནུས་པས་དགོས་ཆེད་ག་ལ་ཡིན། གལ་
ཏེ་སྨན་ལ་བསྟེན་ཞེས་པ་དགོས་ཆེད་ཡིན་ན། ཤར་ལ་འགྲོ་ལྟ་བུ་ཡང་དེར་ཐལ་བས། དེས་
ན་དགོས་ཆེད་ལ་ནི་སྨན་ལ་བསྟེན་ཞེས་པས་མི་ཆོག་གི་འཚོ་བའི་ཕྱིར་ལྟ་བུའི་ཁྱད་པར་
སྦྱར་དགོས་སོ་སྙམ་ནའང་མ་ཡིན་ཏེ། ལ་སྔ་མས་དགོས་པ་མཚོན་ལ། ཕྱི་མས་མིན་པ་ནི་
གནག་རྫིས་ཀྱང་ཤེས་པའི་ཕྱིར་རོ། །དེར་མ་ཟད་འཚོ་བའི་ཕྱིར་དུ་སྨན་ལ་བསྟེན་ཅེས་བྱས་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ན་དགོས་པ་ནི་གཙོ་བོ་ཕྱིར་ཞེས་པས་མཚོན་གྱི། ལ་ཞེས་པས་མིན་པའི་ཕྱིར་ཏེ། མཁས་པ་
འཇུག་པའི་སྒོར། ཤིང་གི་ཕྱིར་ཆུ་འདྲེན་བྱ་བ་ལྟ་བུ་བཞི་པ་དགོས་པའི་ཚིག་དང་། ཞེས་
ཕྱིར་ཞེས་པའི་སྒྲ་ཉིད་དགོས་ཆེད་དུ་གསུངས་པས་ཤེས་ནུས་སོ། །འདི་དང་སྦྱར་ན་དགོས་
ཆེད་ལ་དོན་ཡིན་པའི་ངེས་པ་ཡང་མེད་དོ། །གཞན་ཡང་གོས་འཐག །རྒྱན་བརྡུང་ལྟ་བུ་རྣམ་
དབྱེ་མ་ཡིན་ཡང་། གོས་སུ་འཐག །རྒྱན་དུ་བརྡུང་བྱས་ན་དགོས་ཆེད་དུ་འགྱུར་བ་སྟེ། དེས་
མཚོན་ནས་རྣམ་དབྱེ་ཡིན་མིན་གྱི་མཚམས་ཕྱེད་པའང་གནད་ཆེ་བ་ཞིག་ཏུ་འཁུམས་སོ། །
ལྔ་པ་ནི། གང་ཞིག་གང་ལས་འབྱུང་བའི་ཁུངས་སྟོན་པས་ན་འབྱུང་ཁུངས་ཀྱི་སྒྲ་
ཞེས་ཏེ། དཔེར་ན། ཆུ་འདི་གང་ནས་འོངས་སམ་སྙམ་པ་ལ། རྫིང་ནས་ཞེས་པས་འབྱུང་
སའི་ཁུངས་གོ་བ་ལྟ་བུའོ། །འདི་སྐོར་སྤྲོ་བྱ་མང་ཡང་གཞན་དུ་གྲགས་ཆེ་བའི་ཕྱིར་ན་མ་
སྤྲོས་སོ། །
དྲུག་པ་ནི། གང་ཞིག་གང་དང་འབྲེལ་བར་སྟོན་པས་ན། འབྲེལ་སྒྲ་སྟེ། དཔེར་ན་
ཤིང་གི་ཡལ་ག་ཞེས་པས་དེ་ཤིང་དང་འབྲེལ་བར་གོའི་གི་མ་སྨོས་ན་དེ་མི་གོ་བ་ལྟ་བུའོ། །
འདིས་ཤིང་དང་ཡལ་ག་གཉིས་ཁྱད་གཞི་ཁྱད་ཆོས་སུ་སྦྱར་བས། ཁྱད་གཞི་ཁྱད་ཆོས་ཀྱི་
འབྲེལ་བ་སྟོན་པའི་སྒྲ་ཞེས་ཀྱང་ཟེར་རོ། །འདིར་བྱེད་འབྲེལ་གྱི་དབྱེ་བ་ཕྱེད་པ་ཡང་གནད་
དུ་ཆེ་བ་ཞིག་སྟེ། དེ་གཉིས་གོ་རྒྱུ་ཤིན་ཏུ་ཐ་དད་པའི་ཕྱིར་རོ། །འདི་ཇི་ལྟར་ཞེ་ན། དགྲས་སྡེ་
འཇོམས་ཞེས་བྱེད་སྒྲ་སྦྱར་ན་དགྲ་རྒྱལ་བར་གོ་བ་དང་། དགྲའི་སྡེ་འཇོམས་ཞེས་འབྲེལ་སྒྲ་
སྦྱར་ན་དགྲ་ཕམ་པར་གོ་བ་ལྟ་བུའོ། །དྲུག་སྒྲ་བསྟན་པའི་འབྲེལ་བ་ལ་མང་དུ་ཡོད་དེ།
མེའི་ཚ་བ་ཞེས་པ་ལྟ་བུ་བདག་ཉིད་གཅིག་པའི་འབྲེལ་བ། ནས་ཀྱི་མྱུ་གུ་ཞེས་པ་ལྟ་བུ་རྒྱུ་
དང་འབྲས་བུའི་འབྲེལ་བ། མིའི་དབང་པོ་ཞེས་པ་ལྟ་བུ་རྗེ་དང་ཁོལ་པོའི་འབྲེལ་བ། ལྷའི་
ལོངས་སྤྱོད་ཅེས་པ་ལྟ་བུ་སྤྱད་བྱ་སྤྱོད་བྱེད་ཀྱི་འབྲེལ་བ། ཚད་མའི་བསྟན་བཅོས་ཞེས་པ་ལྟ་
~ 298



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
བུ་བརྗོད་བྱ་རྗོད་བྱེད་ཀྱི་འབྲེལ་བ། ཤིང་གི་ཡལ་ག་ཞེས་པ་ལྟ་བུ་ཆ་དང་ཆ་ཅན་གྱི་འབྲེལ་
བ༑ འབྲུའི་བང་བ་ཞེས་པ་ལྟ་བུ་རྟེན་དང་བརྟེན་པའི་འབྲེལ་བ། མིག་གི་སྤྱོད་ཡུལ་ཞེས་པ་
ལྟ་བུ་ཡུལ་དང་ཡུལ་ཅན་གྱི་འབྲེལ་བ་སོགས་ཏེ་ཤིན་ཏུ་མང་ངོ༌། །འོན་ཏེ་སྡེ་བདུན་ཡིད་ཀྱི་
མུན་སེལ་དུ་གཞི་མཐུན་བརྗོད་པའི་སྒྲ་ཡིན་ན་དྲུག་སྒྲ་མིན་དགོས་པར་གསུངས་པས།
གསེར་གྱི་སྣོད་ཅེས་པ་ལྟ་བུ་འབྲེལ་སྒྲར་རུང་མིན་དཔྱད་དགོས་པར་ཡོད་དོ། །
བདུན་པ་ནི། གང་ཞིག་གང་ལ་གནས་པའི་གཞི་སྟོན་པས་ན། གནས་གཞིའི་སྒྲ་ཞེས་
ཏེ༑ དཔེར་ན་གསེར་ས་འོག་ཏུ་ཡོད་ཅེས་པས་དེ་གང་ལ་གནས་པའི་གཞི་གོ་བ་ལྟ་བུའོ། །
བརྒྱད་པ་ནི། འབོད་པ་གསལ་བར་བྱེད་པས་ན། འབོད་སྒྲ་ཞེས་ཏེ། དཔེར་ན་ཀྱེ་བླ་
མ་ཞེས་པ་ལྟ་བུའོ། །འོན་ཏེ་འབོད་པའི་ཚིག་དང་འབོད་པ་གསལ་བྱེད་ཀྱི་ཚིག་གཉིས་མི་
གཅིག་པས། རྣམ་དབྱེ་དངོས་ནི་སྒྲ་ཕྱི་མ་ཉིད་ལ་བྱ་དགོས་སོ། །འོ་ན་ཤར་ཕྱོགས་སུ་ཆུ་
ལེན་དུ་འགྲོ་ཞེས་པ་ལྟ་བུ་དང་། སངས་རྒྱས་ལ་སྐྱབས་སུ་མཆི་ཞེས་པ་ལྟ་བུའི་རྣམ་དབྱེ་
འདྲེས་པ་རྣམས་གང་དུ་འཇོག་སྙམ་ན། འདི་ནི་མདོ་རྩ་བར། འདྲེས་པ་ནི་ཆར་སྡོམ་མོ། །
ཞེས་དང་། དེའི་ཆ་ནི་དེར་གཏོགས་སོ། །ཞེས་པའི་མན་ངག་གིས་བཀབ་ནས་ཤེས་དགོས་
པ་སྟེ། དེའི་ཚུལ་ཡང་མ་བྱིན་པར་བླངས་ཏེ་ཆང་འཐུང་བའི་ལྟུང་བ་ལྟ་བུ་ལ་མཚོན་ན། ཆང་
འཐུང་བའི་སྦྱོར་དངོས་ཀྱི་ཆ་རྣམས་ཕྱོགས་གཅིག་ཏུ་བསྡོམས་ནས་དེ་ལ་ཆང་འཐུང་བའི་
ལྟུང་བྱེད་དུ་འཇོག །མ་བྱིན་པར་ལེན་པ་སྦྱོར་དངོས་ཀྱི་ཆ་རྣམས་བསྡོམས་ནས་དེ་ལ་རྩ་
ལྟུང་དུ་འཇོག་དགོས་ཀྱི། ཆ་མ་ཕྱེ་བར་རིལ་པོ་ལྟུང་བྱེད་དང་ཕམ་པའི་གཞི་མཐུན་དུ་
འཇོག་མི་རུང་བ་ལྟར། འདིར་ཡང་ཆ་ཕྱེ་ནས་སོ་སོར་འཇོག་དགོས་པ་སྟེ། དེའི་ཚུལ་ཡང་
འགྲོ་ཞེས་པ་མཐའི་གསལ་བྱེད་ཀྱི་ཚིག་ཡིན་པས། དེ་ལ་ཆ་ཕྱེ་ནས་ཤར་ཕྱོགས་སུ་འགྲོ་
ཞེས་རྣམ་དབྱེ་གཉིས་པར་འཇོག །ཆུ་ལེན་ཏུ་འགྲོ་ཞེས་རྣམ་དབྱེ་བཞི་པར་འཇོག་དགོས་
299



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཀྱི༑ རང་ལྡོག་དེ་གཉིས་ཀྱི་གཞི་མཐུན་དུ་འཇོག་མི་རུང་ངོ་། །འདིས་མན་ངག་གི་ལྡེ་མིག་
བྱས་ནས་རྣམ་དབྱེ་དང་ལ་དོན་གྱི་ཕྲད་སོགས་མང་པོ་འདྲེས་པ་རྣམས་ཆ་ཕྱེ་ནས་སོ་སོར་
འཇོག་ལུགས་ཤེས་དགོས་པར་ཡོད་དོ། །གནད་འདི་མ་དགོངས་པའི་དབང་གིས་མཁས་
གྲུབ་ནོར་བཟང་པ་ཆེན་པོས་ཀྱང་། བྱང་ཆུབ་གཞུང་ལམ་གྱི་དགོངས་པ་ལས་ཆེད་དུ་
བརྒལ་ཏེ། བྱང་སེམས་ཀྱི་རྩ་ལྟུང་ནང་ཕན་ཚུན་དུ་གཞི་མཐུན་འཇོག་སྣང་སྟེ། འཕྲོས་དོན་
ནོ༑ ༑
རྣམ་དབྱེ་ཉེར་གཅིག་ཏུ་དབྱེ་ཚུལ་ནི། གཅིག་ཚིག་དང་། གཉིས་ཚིག་དང་། མང་
ཚིག་གི་དབྱེ་བས་ཏེ། རྣམ་དབྱེ་དང་པོ་ལ་མཚོན་ན། བུམ་པ། བུམ་པ་དག །བུམ་པ་རྣམས་
ཞེས་པ་གསུམ་དང་། རྣམ་དབྱེ་གཉིས་པ་ལ་མཚོན་ན། བུམ་པར་བླུག །བུམ་པ་དག་ཏུ་བླུག །
བུམ་པ་རྣམས་སུ་བླུག་ཅེས་པ་གསུམ་ཏེ། འོག་མ་རྣམས་ལའང་རིགས་བསྒྲེའོ། །འདི་ལས་
ན་རྣམ་དབྱེ་ཉེར་གཅིག་ཏུ་དབྱེ་ཚུལ་ནི་སླ་བར་འདུག་པས། སི་ཏུའི་ཞལ་ལུང་དུ་ཤིན་ཏུ་
དཀའ་བར་གསུངས་པའི་དགོངས་པ་ཇི་ཡིན་ཆ་མ་འཚལ་ཏོ། །
གསུམ་པ་ཨི་ལྡན་བཤད་པ་ལ། འབྲེལ་སྒྲ་དང་། བྱེད་སྒྲ་གཉིས། དང་པོ་ནི། རྗེས་
འཇུག་ཡི་གེ་བཅུ་པོ་ནི། ཨི་དང་མཐུན་ལུགས་འདི་ཞེས་བྱ། །དང་པོ་གཉིས་ལ་དང་པོ་
མཐུན། །གསུམ་ལྔ་བཅུ་ལ་ཀྱ་དང་སྦྱར། །བདུན་པ་ཉིད་ལ་བདུན་པ་སྟེ། །ལྷག་མ་རྣམས་
ལ་གྱ་སྦྱར་བ། །དེ་དག་ཨི་ལྡན་འབྲེལ་བའི་ས། །ཞེས་པ་སྟེ། མིང་གང་གི་རྗེས་འཇུག་བཅུ་
པོ་རྣམས་ཨི་ལྡན་འབྲེལ་སྒྲ་དང་མཐུན་ལུགས་འདི་བཞིན་དུ་ཤེས་པར་བྱ་བ་སྟེ། མིང་གང་
གིས་མཐའ་ན་རྗེས་འཇུག་དང་པོ་ག་དང་ང་གཉིས་གནས་པ་ལ་དྲུག་པ་འབྲེལ་སྒྲ་སྦྱར་གཞི་
ནི་དང་པོ་ག་ཉིད་མཐུན་ཞིང་། གསུམ་པ་ད་དང་། ལྔ་པ་བ་དང་། བཅུ་པ་ས་གསུམ་གྱི་རྗེས་
འཇུག་ཀྱ་དང་མཐུན་པར་སྦྱར་ལ། བདུན་པ་འ་ཉིད་ལ་ནི་བདུན་པ་སྦྱར་ཞིང་། དེ་དག་གི་
3( )( )།



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ལྷག་མ་ན་མ་ར་ལ་རྣམས་ལ་གྱ་དག་མཐུན་པར་སྦྱར་བ་དེ་དག་ཨི་དང་ལྡན་པ་ལ་འབྲེལ་
བའི་ས་ཞེས་བྱ་སྟེ། ཁྱད་གཞི་ཁྱད་ཆོས་ཀྱི་འབྲེལ་བ་སྟོན་པའི་སྒྲ་ཡིན་པའི་ཕྱིར་རོ། །
ཡང་རྗེས་འཇུག་མིན་པས་དེ་དང་ཨི་སྦྱར་བ་འདིར་མ་བཤད་ཀྱང་སྐབས་འགར་
སྦྱར་དགོས་པའང་ཡོད་པས། དེས་ན། གི། ཀྱི། འི། ཡི། གྱི། ལྔ་ནི་འབྲེལ་སྒྲ་སྟེ། དཔེར་
མཚོན་ན། བྲག་གི་སྟེང་། བྱང་གི་ཕྱོགས། སྐད་ཀྱི་གདངས། རྒྱབ་ཀྱི་ངོས། གཡས་ཀྱི་རི།
སྣ་བའི་སྤུ། བརྡ་ཡི་སྐད། ལམ་གྱི་འགྲམ། དབྱར་ཀྱི་དུས། བལ་གྱི་སྣོད། ཀུན་གྱི་མགོན་
ལྟ་བུའོ། །འོ་ན་ཀུན་ཞེས་པར་ད་དྲག་ཞུགས་སམ་མ་ཞུགས། ཞུགས་ན་ཀུན་ཀྱི་ཞེས་འབྲི་
དགོས་པས། དཔེར་བརྗོད་དེ་མ་དག་ཅིང་། མ་ཞུགས་ན་ཀུན་ཏུ་ཞེས་བྲིས་པ་མ་དག་
དགོས་ལ། གཞན་ཡང་མཁྱེན། བཀར། བསྐུལ་སོགས་ལ་ད་དྲག་ཐོབ་པར་བཤད་ཅིང་།
དེ་ལྟ་ན་མཁྱེན་ཏོ། །བཀར་ཏོ། །བསྐུལ་ཏོ་སོགས་འབྲི་དགོས་པས། མཁྱེན་ནོ། །བཀར་
རོ༑ ༑བསྐུལ་ལོ་སོགས་བྲིས་པའང་རྒྱབ་བསྣོལ་ལོ་སྙམ་ན། ཤིན་ཏུ་བདེན་མོད། འོན་ཏེ་
མཁས་པ་གཞན་གྱིས་ལན་མ་བྱུང་ཞིང་། རྣམ་གླིང་པས། རིགས་འགྲེས་ཐལ་ཆེས་ཞེས་
ཙམ་ལས་གསུང་རྒྱུ་མ་བྱུང་འདུག་པས། ད་དྲག་ཞུགས་མ་ཞུགས་ཀྱི་མཚམས་ནི་ཤིན་ཏུ་
དཔྱད་དཀའ་བར་འདུག་ཅིང་། མཁས་པའི་བཞེད་ཚུལ་ལའང་མི་མཐུན་པ་མང་བར་སྣང་
ངོ་༑ ༑འདི་ཕྱོགས་ཙམ་མཚོན་ན། ཆོས་སྟོན་ཏོ་ཞེས་དང་སྟོན་ནོ་ཞེས་མི་མཐུན་པ་བྱུང་བ་ལྟ་
བུའོ། །རྣམ་པ་གཅིག་ཏུ་ན། ད་དྲག་སྲོལ་གཏོད་པ་པོ་ནི་ཀ་ཅོག་སོགས་ཡིན་གྱི། སློབ་
དཔོན་མིན་པས། གང་བརྗོད་བདེ་མིན་ལ་བལྟས་ནས་འདོད་པས་སྦྱར་དུ་རུང་ཞེས་མཁས་
པ་འགས་གསུངས་པའང་ཐོས་སོ། །
གཉིས་པ་བྱེད་སྒྲ་ནི། དེ་ཉིད་ལ་ནི་བཅུ་པ་སྦྱར། །བྱེད་པ་པོ་རུ་ཤེས་པར་བྱ། །ཞེས་
པ་སྟེ། ཇི་སྐད་བཤད་པའི་གི་ཀྱི་གྱི་འི་ཡི་ལྔ་པོ་དེ་རྣམས་ཉིད་ལ་བཅུ་པ་ས་སྦྱར་བས། གིས།
ང 3{) ]



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཀྱིས། གྱིས། འིས། ཡིས་ཞེས་གྲུབ་པ་ནི་བྱེད་པ་པོའི་སྒྲ་རུ་ཤེས་པར་བྱ་སྟེ། དཔེར་ན།
མིག་གིས་མཐོང་། ནད་ཀྱིས་མནར། ཀུན་གྱིས་བཀུར། གྲི་འིས་བསྣུན། ལྷ་ཡིས་སྐྱོབ་ལྟ་
བུའོ། །བྱེད་འབྲེལ་སོགས་བསྡུས་མ་བསྡུས་ཀྱི་མཚམས་ཕྱེད་པའང་གནད་དུ་སྣང་མོད།
མཚོན་ཙམ་ཞིག་རྟགས་འཇུག་གི་སྐབས་སུ་འཆད་དོ། །
བཞི་པ་རྒྱན་སྡུད་ནི། ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་
པར་འགྱུར། །ཞེས་པ་སྟེ། སྔར་བསྟན་པའི་ཀྱི། འི། ཡི་གསུམ་གྱི་ཨཱ་ལི་ཕྱིས་རྗེས་འཇུག་
གཉིས་པ་ང་ཡིག་སྦྱར་བས། ཀྱང་། འང་། ཡང་ཞེས་གྲུབ་པ་ནི་མཐུན་མི་མཐུན་གྱི་ཚིག་
རྒྱན་གཉིས་དང་། དོན་སྔ་ཕྱི་སྡུད་པའི་སྒྲར་འགྱུར་རོ། །ཞེས་པའོ། །དེའང་མཐུན་པའི་ཚིག་
རྒྱན་ནི། བརྗིད་ཀྱང་ཆགས་ལ། མདོག་ཀྱང་ལེགས་ལྟ་བུ་དང་། མི་མཐུན་པའི་ཚིག་རྒྱན་ནི།
མཁས་ཀྱང་ཁེངས་ལ། ཕྱུག་ཀྱང་འཇུངས་ལྟ་བུའོ། །འགའ་རེས་བཏུད་ཀྱང་ཁྲོ་ལྟ་བུ་དཔེར་
བྱེད་པ་མི་འཐད་དེ། འདི་ནི་ཆོས་མི་མཐུན་པ་གཉིས་གཞི་གཅིག་ཏུ་སྦྱོར་དགོས་རྒྱུ་ལ། དེ་
མ་སྦྱོར་བའི་ཕྱིར་རོ། །ཇི་ལྟར་ཞེ་ན། བཏུད་ཁྲོ་གཉིས་གཞི་སོ་སོ་ཡིན་པའི་ཕྱིར་ཏེ། བཏུད་
མཁན་ཡང་གཞན་ལ། ཁྲོ་མཁན་ཡང་གཞན་ཡིན་པའི་ཕྱིར་རོ། །སྡུད་པ་ནི། སེམས་ཀྱང་
བཟང་ལྟ་བུ་སྟེ། ཀྱང་གི་ནུས་པས་སེམས་བཟང་བ་ཙམ་མིན་པར་ད་དུང་ཆོས་གཞན་སྡད་
པས་སོ། །འང་དང་ཡང་གཉིས་ཀྱི་དཔེ་བརྗོད་ཀྱང་འདི་ལ་བརྟེན་ནས་ཤེས་པར་བྱའོ། །
ལྔ་པ་ལྷག་བཅས་ནི། ལ་དོན་སུ་ལ་ཨུ་ཕྱིས་ནས། དེ་ལ་གསུམ་པའི་དང་པོ་སྦྱར། །
དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་མ་དང་བཅས་པའོ། །ཞེས་པ་སྟེ། ལ་དོན་སུ་ལ་ཨུ་
ཞབས་ཀྱུ་ཕྱིས་ནས་དེའི་ཚབ་ཏུ་སྡེ་པ་གསུམ་པའི་དང་པོ་ཏ་ཡིག་འོག་ཏུ་སྦྱར། དེ་ལ་སླར་
ཡང་ཨཱ་ལི་གསུམ་པ་འགྲེང་བུ་སྦྱར་བས། སྟེ་ཞེས་གྲུབ་པ་ནི་ལྷག་མ་དང་བཅས་པའི་སྒྲ་སྟེ།
ཚིག་དོན་གྱི་ལྷག་མ་འདྲེན་པའི་ཕྱིར་རོ། །དེ་དང་ཏེའི་སྒྲ་གཉིས་ཀྱང་ཤུགས་ལ་བསྟན་པའི་
~3{)2-



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ལྷག་བཅས་སུ་བྱའོ། །དཔེ་བརྗོད་ནི། ལངས་ཏེ་སོང་ལྟ་བུ་མཚམས་སྦྱོར་ལྷག་བཅས།
ཡོད་དེ། དམིགས་པའི་ཕྱིར་ལྟ་བུ་དམ་བཅའ་ལྷག་བཅས། སྐྱབས་ཏེ་མགོན་ཀྱང་ཡིན་ལྟ་
བུ་གཞན་འདྲེན་ལྷག་བཅས་སོ། །སྔ་མ་གཉིས་སུ་མ་གཏོགས་པའི་ལྷག་མ་གཞན་འདྲེན་
ཚད་འདིར་འདུས་པས་ན། གཞན་འདྲེན་ཞེས་སོ། །
དྲུག་པ་འབྱེད་སྡུད་ནི། རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་
ཡིན། །ཞེས་པ་སྟེ། རྗེས་འཇུག་གི་ཡི་གེ་བཅུ་པོ་སོ་སོའི་མཐའ་རྟེན་དུ་དྲུག་པ་མ་ཡིག་སྦྱར་ན།
གམ། ངམ། དམ། ནམ། བམ། མམ། འམ། རམ། ལམ། སམ། ཞེས་པར་གྲུབ་སྟེ། དེ་
དག་ལ་ནི་འབྱེད་པ་དང་སྡུད་པ་ཞེས་བྱའོ། །དེའང་འབྱེད་པ་ནི་དཔེར་མཚོན་ན། ཕུང་པོ་ནི་
ལྔ་སྟེ། གཟུགས་སམ། ཚོར་བའམ། འདུ་ཤེས་སམ། འདུ་བྱེད་དམ། རྣམ་པར་ཤེས་པའོ། །
ཞེས་པ་ལྟ་བུའོ། །འདིས་དབྱེ་གཞི་ཕུང་པོ་གཅིག་ལས་དབྱེ་ཆོས་དུ་མར་འབྱེད་པས་ན་
འབྱེད་པའི་སྒྲ་ཞེས་བྱའོ། །འདིའི་སམ་དང་འམ་ལ་སོགས་པ་ནི། དང་སྒྲ་དང་འཇུག་པ་
མཚུངས་པ་སྟེ། སྟོང་ཉིད་བདུན་ཅུ་པའི་འགྲེལ་པར། འམ་ནི་དང་གི་དོན་ནོ། །ཞེས་
གསུངས་པ་ལྟར་རོ། །སྡུད་པ་ནི། མང་པོ་གཅིག་ཏུ་སྡུད་པ་སྟེ་དེ་ནི་གཟུགས་སམ། ཚོར་
བའམ། འདུ་ཤེས་སམ། འདུ་བྱེད་དམ། རྣམ་པར་ཤེས་པ་ནི་ཕུང་པོའོ། །ཞེས་པ་ལྟ་བུ་ཡིན་
ལ༑ དེའི་སམ་དང་། འམ་ལ་སོགས་པས་ནི་དབྱེ་ཆོས་ཐ་དད་པ་རྣམས་དབྱེ་གཞི་གཅིག་
ཉིད་དུ་སྡུད་པས་སོ། །འདིར་ཡང་གཟུགས་སམ། ཚོར་བའམ་ཞེས་པ་སོགས་ནི་གཟུགས་
དང་། ཚོར་བ་དང་། ཞེས་པ་སོགས་ཀྱི་དོན་དུ་གོ་དགོས་སོ། །སྐབས་འདིར་འབྱེད་པ་ལ།
དུ་མར་འབྱེད་པ། མིང་གི་རྣམ་གྲངས་འབྱེད་པ། གདམ་ང་འབྱེད་པ་གསུམ་དང་། སྡུད་པ་ལ།
གཞི་གཅིག་ཏུ་སྡུད་པ། སྔ་ཆོས་ཕྱི་མར་སྡུད་པ། ཕྱི་ཆོས་སྔ་མར་སྡུད་པ་སོགས་བཤད་ཀྱང་།
དཔེར་བརྗོད་རྣམས་ལ་ཡིད་བརྟན་ཆེར་མི་སྣང་ངོ༌། །དཔེར་ན། མཁས་དབང་པྲ་ཏི་པཎ་
A
~ 3{j3



ཐུན་མོང་རིག་མཛོད་ལས། བོད་ཀྱི་བརྡ་སྤྱོད་ཕྱོགས་བསྒྲིགས་པོད་བཅུ་གཉིས་པ།
ཆེན་གྱིས། བུམ་པ་མི་རྟག་སྟེ། ཀ་བའམ་སྣམ་བུ་ཡང་ངོ༌། །ཞེས་པ་སྔ་ཆོས་ཕྱི་མར་སྡུད་
པའི་དཔེར་མཛད་ཀྱང་། སྡུད་བྱེད་ནི་ཡང་ཡིན་གྱི། འམ་མིན་པའི་ཕྱིར་ཏེ། དེས་ནི་ཀ་སྣམ་
གཉིས་གདམ་ང་འབྱེད་པ་ཙམ་ཡིན་པའི་ཕྱིར་རོ། །གལ་ཏེ་ཀ་བ་དང་སྣམ་བུ་ཡང་ངོ༌། །
ཞེས་དང་སྒྲ་སྦྱར་ན་དེའི་དཔེར་འགྲོ་བས། འམ་གྱི་འབྱེད་སྡུད་དང༌། དང་གི་འབྱེད་སྡུད་
དམིགས་ཕྱེད་པ་དགོས་སོ། །
བདུན་པ་འབྱུང་ཁུངས་བཤད་པ་ནི། རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་
ལ་བཅུ་པ། །སྦྱར་བ་འབྱུང་ཁུངས་ས་ཡིན་ཏེ། །དགར་དང་སྡུད་པའང་དེ་བཞིན་ནོ། །ཞེས་
པ་སྟེ། རྗེས་འཇུག་བཅུའི་བཞི་པ་ན་དང་དགུ་པ་ལ་གཉིས་ལ་བཅུ་པ་ས་སྦྱར་བས་ནས་
དང་། ལས་ཞེས་གྲུབ་པ་ནི་རྣམ་དབྱེ་ལྔ་པ་འབྱུང་ཁུངས་ཀྱི་སྒྲ་ཡིན་ཞིང་། དེར་མ་ཟད།
དགར་བ་དང་སྡུད་པ་ལའང་འཇུག་པ་སྟེ། དཔེར་མཚོན་ན་ཡུལ་གྱི་ནང་ནས་རང་ཡུལ་སྐྱིད་
ལྟ་བུ་རིགས་མཐུན་དགར་བ་དང་། ལྕགས་དུ་མ་ལས་གསེར་ཉུང་ཤས་དགའ་ལྟ་བུ་རིགས་
མི་མཐུན་དགར་བའོ། །སྡུད་པ་ནི། ཤར་ནས་ནུབ་ཀྱི་བར་ལྟ་བུ་ཕྱོགས་སྡུད་པ། བརྒྱ་ནས་
སྟོང་གི་བར་ལྟ་བུ་གྲངས་སྡུད་པ། ལྷ་ནས་དམྱལ་བའི་བར་ལྟ་བུ་རིགས་སྡུད་པ། གསེར་
ནས་བོང་བའི་བར་ལྟ་བུ་རྫ་ས་སྡུད་པ། གཟུགས་ནས་རྣམ་མཁྱེན་གྱི་བར་ལྟ་བུ་ཤེས་བྱ་སྡུད་
པ་སོགས་ཏེ། ཆེས་མང་ངོ༌། །འདིར་སྨྲ་སྒོ་མཚོན་ཆར། སྡུད་པ་དག་དང་མཚམས་སྦྱོར་ནི། །
ནས་ལ་ཅུང་ཟད་ལྷག་པ་ཡིན། །ཞེས་གསུངས་པ་ལ་ཁུངས་བཅོལ་ནས། མཁས་པ་ཕལ་ཆེ་
བས་ནས་མ་གཏོགས་ལས་ཀྱིས་སྡུད་ཚུལ་མེད་པར་བཞེད་ལ། དེ་ལྟ་ན་གཞུང་ཉིད་ལས།
དགར་དང་སྡུད་པའང་དེ་བཞིན་ནོ། །ཞེས་ནས་ལས་གཉིས་ལ་ཐུན་མོང་དུ་གསུངས་པ་དང་
འགལ་བས། ལས་ཀྱིས་སྡུད་ཚུལ་ཞིག་ཀྱང་ཡོད་དགོས་སོ། །དེ་ནི་ད་ལྟའི་ཡིག་ཆ་རྣམས་
སུ༑ ལ་སོགས་པ་ཞེས་པའི་ཚབ་ཏུ་སྔོན་གྱི་ཡིག་ཆ་འགའ་ཞིག་ཏུ། ལས་སོགས་པ། ཞེའམ།
- 3{ }4ལ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ལས་སྩོགས་པ། ཞེས་ཡོད་ཅིང་། དེ་འདྲའི་ལས་ནི་སྡུད་པའི་སྒྲ་ཡིན་ནོ། །ཇི་ལྟར་ཞེ་ན།
ལས་དང་སོགས་གཉིས་ཚེག་བར་གཞན་དུ་ཕྱེ་བའི་སྲོལ་ནི་དཔལ་སྒང་ལོ་ཙཱ་བས་མཛད་པ་
ཡིན་གྱི། དེའི་སྔོན་ཀྱི་ཡིག་རྙིང་རྣམས་སུ། ལསོགས་པ་དང་། ལསྩོགས་པ། ཞེས་ཚེག་བར་
གཅིག་ཏུ་སྦྲེལ་བ་རྐྱང་ཡོད་ཅིང་། དེ་ལྟར་བྲིས་པ་ཡང་ལས་དང་སོགས་གཉིས་འཇུག་པ་ཐ་
མི་དད་དུ་མཚོན་པའི་ཕྱིར་ཡིན་པས། སོགས་ཀྱིས་གང་སྡུད་པ་དེ་ལས་ཀྱིས་ཀྱང་སྡུད་པར་
གཞག་དགོས་པ་ཡིན་ནོ། །དེར་མ་ཟད། ཁམས་འདན་མ་ལ་སོགས་པའི་ཡུལ་གྲུ་འགའ་
ཞིག་ན་ད་ལྟའང་ལསྩོགས་པ་ཞེས་པའི་བརྗོད་ཚུལ་གྲུ་མ་ཉམས་པར་ཡོད་འདུག་ཀྱང་། དེ་
འདྲའི་ཡི་གེ་འབྲི་སྲོལ་ནི་ཐམས་ཅད་དུ་ནུབ་སྣང་ངོ༌། །འབྱུང་ཁུངས་ཀྱི་དཔེ་བརྗོད་ནི།
མཚོན་ཙམ་ཞིག་སྔར་བྲིས་ཟིན་ཏོ། །
བརྒྱད་པ་བོད་སྒྲ་ནི། གང་མིང་བརྗོད་པའི་དང་པོ་རུ། །ཀྱེ་སྦྱར་ན་ནི་བོད་པ་ཡིན། །
ཞེས་པ་སྟེ། གང་གི་མིང་བརྗོད་པའི་ཐོག་མར་ཀྱེ་ཞེས་སྦྱར་ན་བོད་པ་གསལ་བྱེད་ཀྱི་སྒྲར་
འགྱུར་ཏེ། ཀྱེ་ལྷའི་བླ་མ་ཞེས་པ་ལྟ་བུའོ། །ད་དུང་ཀྭ་ཡེ་དང༌། མཱ་ཡེ་སོགས་སུ་ཡུལ་དུས་སོ་
སོ་ལ་ལྟོས་པའི་བོད་སྒྲ་གཞན་ཡང་ཡོད་པས་བཤད་དོ། །སྐབས་འདི་དག་ཏུ་དཔྱད་དགོས་
པ་ཞིག་ནི། འདི་སྙམ་དུ་གང་ཡང་མིང་ཡིན་ན་དོན་སྟོན་དགོས་ཤིང་། ཕྲད་ཡིན་ན་དོན་མི་
སྟོན་དགོས་པས་དེ་གཉིས་གཞི་མཐུན་དུ་འདུ་བའི་གནས་མེད་ལ། དེའི་ཕྱིར་ལས་ཞེས་
པའི་སྒྲ་ལྟ་བུ་མིང་ཡིན་ན་ཕྲད་དུ་འགལ་ཞིང་། ཕྲད་ཡིན་ན་མིང་དུ་འགལ་ལོ་སྙམ་ན།
བཤད་པར་བྱ་སྟེ། གང་ཕྲད་དུ་སྦྱོར་བ་ན་མིང་མ་ཡིན་ཞིང་། མིང་དུ་སྦྱོར་བ་ན་ཕྲད་མ་ཡིན་
པས། སྐབས་ལ་ལྟོས་ཏེ་འགལ་ལ། སྤྱི་ལྡོག་ནས་ལས་ཞེས་པའི་སྒྲ་ལྟ་བུ་མིང་དང་ཕྲད་
གང་ཡང་མ་ཡིན་ཏེ། དེ་དང་དེར་འགྱུར་བ་སྨྲ་བ་པོའི་བརྗོད་འདོད་ལ་ལྟོས་པའི་ཕྱིར་རོ། །
འདིའི་ཚུལ་དཔྱིས་ཕྱིན་པར་ཤེས་པ་ལ་སྒྲ་རྟོག་ཡུལ་ལ་འཇུག་ཚུལ་གཏན་ཚིགས་རིགས་
3()



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པའི་གཞུང་ལུགས་ནས་ཇི་ལྟར་གསུངས་པ་གཞིན་དུ་མཐའ་ཆོད་པར་ཤེས་དགོས་མོད་
ཀྱང་། མངས་བར་འགྱུར་བས་མ་བྲིས་སོ། ། །
རྩ་བའི་ས་བཅད་གཉིས་པ་ཕྲད་རང་དབང་ཅན་བཤད་པ་ལ། ནི་སྒྲ་བཤད་པ། དང་
སྒྲ་བཤད་པ། དེ་སྒྲ་བཤད་པ། གང་སྒྲ་བཤད་པ། བདག་སྒྲ་བཤད་པ། དགག་སྒྲ་བཤད་
པའོ། །དང་པོ་ནི། གང་མིང་མཐའ་དང་མཐུན་པ་ཡི། །བཞི་པ་ལ་ནི་ཨི་སྦྱར་བ། །དགར་
དང་བརྣན་པའི་ཚིག་ཏུ་འགྱུར། །ཞེས་པ་སྟེ། མིང་གང་ཡང་རུང་བའི་མཐའ་དང་མཐུན་
པའི་བཞི་པ་ན་ཡིག་ལ་ཨི་སྦྱར་བས་ནི་ཞེས་པར་གྲུབ་པ་དེ་ནི་དགར་བ་དང་བརྣན་པའི་
ཚིག་ཅི་རིགས་སུ་འགྱུར་ཏེ། དཔེར་ན་སྒྲ་འདི་ནི་གཞན་ལས་སྙན་ལྟ་བུ་དགར་བ་དང་།
སེམས་ནི་བཟང་། ངག་ནི་འཇམ་ལྟ་བུ་བརྣན་པའོ། །བསྣན་པ་ནི་སྣོན་པའི་དོན་དང་།
བརྣན་པ་ནི་ནན་ཏན་གྱི་དོན་ཡིན་པས། དེ་གཉིས་རྗོད་བྱེད་ཀྱི་ཚིག་མི་གཅིག་ཅིང་། བརྗོད་
བྱའི་དོན་ཡང་མི་གཅིག་གོ། །དེར་མ་ཟད་སྐབས་འགར་ཁ་སྐོང་ལའང་འཇུག་པ་ཡོད་དེ།
དཔེར་མཚོན་ན། ཉི་མ་དང་ནི་ཟླ་བ་དང་། ཞེས་པ་ལྟ་བུའོ། །
༈ གཉིས་པ་དང་སྒྲ་བཤད་པ་ནི། མིང་གང་རུང་བའི་བར་མཚམས་སུ། །གསུམ་པ་
ལ་ནི་གཉིས་པ་སྦྱར། དེ་ནི་སྡུད་དང་འབྱེད་པ་དང་། རྒྱུ་མཚན་ཚེ་སྐབས་གདམས་ངག་
ལྔའོ། །ཞེས་པ་སྟེ། གང་ཡང་རུང་བའི་མིང་ཚིག་གི་བར་མཚམས་རྣམས་སུ་གསུམ་པ་ད་
ཡིག་ལ་གཉིས་པ་ང་ཡིག་སྦྱར་བས། དང་ཞེས་གྲུབ་པ་དེ་ནི། ཡུལ་གང་ལ་འཇུག་ན། སྡུད་
པ་དང་། འབྱེད་པ་དང་། རྒྱུ་མཚན་དང་། ཚེ་སྐབས་དང་། གདམས་ངག་ལྔ་ལའོ། །དང་པོ་
ནི༔ དཔེར་ན་མེ་དང་ཆུ་གཉིས་ཀ་འབྱུང་བ་ཡིན་ཞེས་པ་ལྟ་བུ་སྟེ། ཆོས་དེ་གཉིས་དོན་
གཅིག་ཏུ་སྡུད་པས་སོ། །གཉིས་པ་ནི། མེ་དང་ཆུ་མི་མཚུངས་ཞེས་པ་ལྟ་བུ་སྟེ། དེ་གཉིས་
དོན་སོ་སོར་འབྱེད་པས་སོ། །གསུམ་པ་ནི། དེ་ལྟ་ཡིན་དང་ལྟ་བུ་སྟེ། དགག་སྒྲུབ་ཀྱི་རྒྱུ་
ནི
~ 36



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
འཕངས་པས་སོ། །འདིའི་དཔེར་བརྗོད་འགྲེལ་མཛད་སུས་ཀྱང་མ་རྙེད་འདུག་པས། ངེས་
པར་བྱའོ། །བཞི་པ་ནི། བལྟས་པ་དང་མཐོང་ལྟ་བུ་སྟེ། མཐོང་བའི་དུས་བསྟན་པས་སོ། །
ལྔ་པ་ནི། ཁྱོད་ལེགས་པར་ཉོན་དང་ལྟ་བུ་སྟེ། གདམས་པར་དམ་བཅས་པས་སོ། །འདིར་
མཁས་དབང་ལ་ལས། དུ་བ་མཐོང་བ་དང་མེར་ཤེས་ལྟ་བུ་རྒྱུ་མཚན་གྱི་དཔེར་བྱེད་པ་ནི་
གཏན་ནས་མི་འཐད་དེ། དེས་ཤེས་པའི་དུས་བསྟན་གྱི། རྒྱུ་མ་བསྟན་པའི་ཕྱིར་རོ། །
༈ གསུམ་པ་དེ་སྒྲ་བཤད་པ་ནི། གང་མིང་གི་ནི་ཡ་མཐའ་རུ། །གསུམ་པ་ལ་ནི་ཨེ་
སྦྱར་བ། །ཐ་སྙད་དབང་དུ་གསུམ་ཡིན་ཏེ། །དངོས་པོའི་དབང་དུ་བཞི་རུ་འགྱུར། །དུས་ཀྱི་
དབང་དུ་གཉིས་ཡིན་ནོ། །ཞེས་པ་སྟེ། མིང་གང་ཡང་རུང་བའི་ཡ་མཐའ་ན་གསུམ་པ་ད་
ཡིག་གནས་པ་ལ་དབྱངས་ཨེ་སྦྱར་བས། དེ་ཞེས་པར་གྲུབ་པ་ནི། ཐ་སྙད་ཀྱི་དབང་དུ་བྱས་
ན༑ ཐ་སྙད་འདས་པ་དང་། རྣམ་གྲངས་གཞན་ཅན་དང་། ལྷག་མ་དང་བཅས་པ་གསུམ་ལ་
འཇུག །དངོས་པོའི་དབང་དུ་བྱས་ན། བདེན་པའི་དངོས་པོ་དང་། གསང་བའི་དངོས་པོ་
དང་། བདག་གི་བའི་དངོས་པོ་དང་། ཕ་རོལ་པོའི་དངོས་པོ་བཞི་ལ་འཇུག །དུས་ཀྱི་དབང་
དུ་བྱས་ན། འདས་པའི་དུས་དང་། མ་འོངས་པའི་དུས་གཉིས་ལ་འཇུག་གོ། །དེའང་ཐ་སྙད་
འདས་པ་ནི། དོན་གཅིག་ལ་ཆོས་མང་པོ་སྦྱོར་འདོད་པ་ན། དང་པོར་མིང་སྨོས་ནས་དེ་རྗེས་
སྨོས་མི་དགོས་པར་དེ་ཞེས་པས་འཐུས་པར་བྱས་པ་ཞིག་སྟེ། དཔེར་མཚོན་ན། རྒྱ་མཚོ་ནི་
གཏིང་ཟབ་བོ། །དེ་རྒྱ་ཆེའོ། །དེ་རླབས་འཕྱུར་རོ། །ལྟ་བུའོ། །རྣམ་གྲངས་གཞན་བརྗོད་པ་
ནི༑ ལྟོ་ལྡིར་བ་གང་དང་གང་ཡིན་པ་དེ་དང་དེ་ནི་བུམ་པ་ཡིན་ཞེས་པ་ལྟ་བུ་སྟེ། བུམ་པའི་
རྣམ་གྲངས་གཞན་དང་གཞན་ཡོད་པ་རྣམས་དེ་དང་དེ་ཞེས་པས་གོ་བར་བྱེད་པས་སོ། །
ལྷག་མ་དང་བཅས་པ་ནི། མེ་ཡོད་དེ། མེད་དེ་ཞེས་པ་ལྟ་བུའོ། །བདེན་པའི་དངོས་པོ་ནི།
དཔེར་ན་དེ་བཞིན་ཉིད་ཅེས་པ་ལྟ་བུའོ། །གསང་བའི་དངོས་པོ་ནི། དེ་མ་སྒྲོག་ཅེས་པ་ལྟ་
~3)7ག



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བུའོ། །བདག་གི་དངོས་པོ་ནི། ཡོ་བྱད་དེ་བདག་གི་ཡིན་ཞེས་པ་ལྟ་བུའོ། །ཕ་རོལ་པོའི་
དངོས་པོ་ནི། ཡོ་བྱད་དེ་ཕ་རོལ་པོའི་ཡིན་ཞེས་པ་ལྟ་བུའོ། །འདས་པའི་དུས་ལ་འཇུག་པ་
ནི༑ དཔེར་ན་སྔར་གྱི་མི་དེ་ཞེས་པ་ལྟ་བུའོ། །མ་འོངས་པའི་དུས་ལ་འཇུག་པ་ནི། ཕྱིས་ཀྱི་
མི་དེ་ཞེས་པ་ལྟ་བུ་སྟེ། འདི་དག་ནི་སྨྲ་སྒོ་དང་མཁས་པའི་གསུང་རྒྱུན་ལས་ཇི་ལྟར་འབྱུང་བ་
རྣམས་གནད་དྲིལ་ནས་བཀོད་པའོ། །
འདིར་དོགས་པའི་གནས་ནི། སི་ཏུ་པཎ་ཆེན་གྱི་འགྲེལ་པར། དབྱེ་ཚུལ་གཉིས་པ་
དེས་ནི། ལྷག་བཅས་མ་གཏོགས་པའི་དེ་སྒྲའི་འཇུག་པ་ཐམས་ཅད་ལ་ཁྱབ་ཅེས་གསུངས་
པའི་དབྱེ་ཚུལ་གཉིས་པ་ནི་དངོས་པོའི་དབང་དུ་བྱས་པའི་དབྱེ་ཚུལ་ལ་གསུངས་འདུག་
པས། དེ་ལྟ་ན་ཐ་སྙད་ཀྱི་དབྱེ་བ་གཞན་གཉིས་འདིར་འདུ་དགོས་ཤིང་། དེ་འདུས་ན་ཐ་སྙད་
ནི་དངོས་པོའི་ཟློག་ཕྱོགས་ལ་རང་གིས་བཞེད་པ་དང་ཇི་ལྟར་མི་འགལ། གཞན་ཡང་ཀ་བ་
དེ༑ བུམ་པ་དེ་ཞེས་པ་ལྟ་བུ་ཕ་རོལ་པོའི་དངོས་པོ་ལ་འཇུག་པར་བཤད་ལ། དེ་ལྟ་ན་དབྱེ་
ཚུལ་དེས་ཀྱང་གཞི་གྲུབ་ཚད་ལ་ཁྱབ་པས། འཇུག་ཚུལ་དགུའི་གྲངས་ངེས་འཆོལ་བ་དང་།
བདག་དང་ད་ལྟའི་དུས་གཉིས་ལ་དེ་སྒྲ་མི་འཇུག་པར་བཤད་པ་དང་ཡང་འགལ་བ་སོགས་
ཏེ༑ མདོར་ན་རྨོངས་བློས་མི་འཆུན་པ་ལགས་ན་ནི་དེར་ཟད། དེ་མིན་མཚམས་འདིར་
གཏུགས་པ་ནི་མཁས་པའི་གསུང་ལའང་རིགས་པས་དཔྱད་ཙམ་ནས་འཇིག་འགྲོ་བ་ལས་
ཡིད་བརྟན་ཐུབ་པ་ཞིག་དཀའ་བར་སྣང་ངོ༌། །དེས་ན་རྨོངས་རྟུལ་པའི་བསམ་ཚོད་ལྟར་
བྱས་ན། ཐ་སྙད་ཅེས་པ་ནི་འཇིག་རྟེན་གྱི་སྤྱོད་ཡུལ་ཏེ། དེའི་ཟླས་དྲངས་ན་དངོས་པོ་ཞེས་
པ་ཡང་འཕགས་པའི་སྤྱོད་ཡུལ་ལ་གོ་དགོས་སོ། །དེ་བས་ན་འདི་བཞིན་དུ་བཤད་པར་བྱ་
བ་སྟེ། ཇི་ལྟར་ཁྱི་ཕག་གི་བློ་ལ་ལྟོས་ན་མི་གཙང་བའི་རྫས་ལ་བཟང་ངན་འབྲིང་གསུམ་གྱི་
དབྱེ་བ་འཐད་པ་ལྟར། འཇིག་རྟེན་རང་འགའ་བའི་བློ་ལ་ལྟོས་ན་ཟག་བཅས་འཁོར་བའི་
338



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ཆོས་ལ་བདེ་སྡུག་བར་གསུམ་གྱི་ཐ་སྙད་འཐད་པས། ཐ་སྙད་དབང་གིས་གསུམ་ཞེས་པ་ནི་
དེ་དག་གོ། །
སྦྱར་ཚུལ་ནི། ཟག་བཅས་དེ་བདེ་བ། དེ་སྡུག་བསྔལ། དེ་བཏང་སྙོམས་ཞེས་པའི་
ཚུལ་གྱིས་སོ། །འཕགས་པའི་གཟིགས་ངོ་ལ་ལྟོས་ན་དེ་ལྟ་མིན་ཏེ། ཟག་བཅས་ཐམས་ཅད་
མཐའ་གཅིག་ཏུ་སྡུག་བསྔལ་བར་གཟིགས་པའི་ཕྱིར་རོ། །འདི་ནི་དཔེར་མཚོན་ན། ཤེས་
ལྡན་མིའི་བློ་ངོ་ལ་ལྟོས་ན་མི་གཙང་བའི་རྫས་ལ་བཟང་ངན་གྱི་དབྱེ་བ་མེད་པར་མཐའ་
གཅིག་ཏུ་སྐྱུག་བྲོ་བའི་གནས་ཡིན་པ་བཞིན་ནོ། །དེ་སྐད་དུ་ཡང་རྒྱུད་བླ་མ་ལས། མི་གཙང་
བ་ལ་དྲི་ཞིམ་མེད། །འགྲོ་ལྔ་དག་ན་བདེ་བ་མེད། །ཅེས་སོ། །འོ་ན་དེའི་གཟིགས་ངོ་ལ་
ལྟོས་ནས་དུ་ཞིག་འཇོག་ཅེ་ན། བཞི་སྟེ། སྡུག་བསྔལ་འཕགས་པའི་བདེན་པ་སོགས་སོ། །
སྦྱར་ཚུལ་ནི། གང་ཟག་བཅས་དེ་སྡུག་བསྔལ། གང་འགྲུབ་བྱེད་དེ་ཀུན་འབྱུང་། གང་ཞི་བ་
དེ་འགོག་པ། གང་འགོག་བྱེད་དེ་ལམ་མོ། །ཞེས་བྱ་བའི་ཚུལ་གྱིས་སོ། །དེར་དངོས་པོ་
ཞེས་བཞི་རྒྱུ་མཚན་ནི། དངོས་པོའི་གནས་ཚུལ་དང་མཐུན་པས་ཏེ། གང་ཡང་ཟག་བཅས་
སྡུག་བསྔལ་བ་སོགས་ནི་འཕགས་པས་གཟིགས་པ་ལྟར་བདེན་གྱི། བྱིས་པས་མཐོང་བ་
ལྟར་ནི་མ་ཡིན་ནོ་ཞེས་དགོངས་ནས་སོ། །དེ་ལྟར་ཐ་སྙད་གསུམ་དང༌། དངོས་པོ་བཞི་ཞེས་
པ་ནི་གཞན་དུ་གྲགས་ཆེ་བ་ཞིག་དང་སྒོ་བསྟུན་པར་མངོན་མོད། མཁས་པ་སྔ་མ་དག་གིས་
བཤད་ཚུལ་ནི་གྲགས་མི་ཆེ་བས། དེ་ལ་བསམས་ནས་ཁོ་བོས་གཞན་དུ་བཤད་པར་ཟད་ཀྱི།
མཐའ་ཆོད་ནས་མིན་པས། དཔྱད་པའི་གཞིར་བྱའོ། །ད་ལྟའི་འདི་ཞེས་པར་འཐོབ་ཀྱི། དེ་
མི་ཐོབ་པས། དུས་ཀྱི་གཉིས་ལ་ནི་རྩོད་པ་མེད་དོ། ། །
༈ བཞི་པ་གང་སྒྲ་བཤད་པ་ནི། གང་མིང་བརྗོད་པའི་དང་པོ་རུ། །དང་པོ་ལ་ནི་
གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། །ཞེས་པ་སྟེ། གང་ཡང་རུང་བའི་མིང་བརྗོད་
~ 3]



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པའི་ཐོག་མར་རྗེས་འཇུག་དང་པོ་ག་ཡིག་ལ་གཉིས་པ་ང་ཡིག་སྦྱར་བ་ན་གང་ཞེས་བྱ་བ་
གྲུབ་སྟེ། དེ་ནི་སྤྱི་ལ་ཁྱབ་པའི་སྒྲར་འགྱུར་ཞིང་། ཇི་དང་། ཅི་དང་། སུ་ཞེས་པ་རྣམས་ཀྱང་
ངོ་༑ ༑དཔེ་བརྗོད་རིམ་བཞིན་གང་ཞིག །ཅི་ཞིག །ཇི་སྙེད། སུ་ཞིག་ཅེས་པ་ལྟ་བུའོ། །ཁྱད་
པར་ནི། གང་ཆོས་ཀྱི་སྤྱི་སྒྲ། སུ་གང་ཟག་གི་སྤྱི་སྒྲའོ། །ཁ་ཅིག་མི་སུ་ཞིག་ཅེས་པ་ལས། །རྟ་
སུ་ཞིག་ཟེར་སྲོལ་མེད་པས། སུ་ཞེས་པ་མི་ཁོ་ནའི་སྤྱི་སྒྲ་ཡིན་ཟེར་བ་ནི། མི་དང་དུད་འགྲོ་
གཉིས་ཙམ་ལས་འགྲོ་བ་གཞན་ཁས་མི་ལེན་པའི་ལུགས་ཏེ། དེ་ལྟ་མིན་ན་ལྷ་སུ་ཞིག་ཅེས་
པ་ལྟ་བུ་མཐའ་ཡས་ཤིང་། སེམས་ཅན་སུ་ཞིག་ཅེས་པ་ལྟ་བུའང་སེམས་དང་ལྡན་ཚད་ལ་
འཇུག་པར་བསྙོན་མི་ནུས་པའི་ཕྱིར་རོ། །ཅི་དང་། ཇིའི་ཁྱད་པར་ལ་མཁས་པ་ལ་ལས། དྲི་
ཚིག་ལ་ཅི་ལྟར་དང་། དཔེ་ལ་ཇི་ལྟར་ཐོབ་ཅེས་ཟེར་མོད་ཀྱང་། དཔེ་ཇི་ལྟར་ན་ཞེས་ཐ་
མས་ཀྱང་དྲི་ཚིག་འདྲེན་ཅིང་། གནའ་རབས་ཀྱི་ཡི་གེ་རྣམས་སུ་དེ་གཉིས་དོན་གཅིག་ལ་
སྦྱོར་བའང་མང་བར་ཡོད་དོ། །འོན་ཏེ་དུས་ཕྱིས་སུ་ཕལ་ཆེར་གྱིས་སོ་སོར་སྦྱོར་ཏེ། ལྗོན་
པའི་དབང་པོར། ཞིག་སྟེ་སླད་འདྲ་ཕྱིར་ལ་ཅི། །སྙེད་སྲིད་ལྟར་བཞིན་སྐད་ལ་ཇི། །ཞེས་
གསུངས་པ་ལྟར་རོ། །འོན་ཏེ་དེང་སང་འདིའི་དོན་མི་འཁྲོལ་བར་འདུག་པས་ཕྱེ་སྟེ་བཤད་ན། །
ཅི་གང་ལ་འཇུག་ན། ཞིག །སྟེ། སླད། འདྲ། ཕྱིར་ཞེས་པ་ལྔ་ལ་འཇུག །ཇི་ལྟར་འཇུག་ན།
ཅི་ཞིག །ཅི་སྟེ། ཅི་སླད། ཅི་འདྲ། ཅི་ཕྱིར། ཅེས་པའི་ཚུལ་གྱིས་དང་། ཇི་ལའང་དེས་
རིགས་འགྲེས་ནས་ཏེ། ཇི་སྙེད། འཇི་སྲིད། ཇི་ལྟར། ཇི་བཞིན། ཇི་སྐད། ཅེས་པའི་ཚུལ་
གྱིས་འཇུག་ཅེས་པའོ། །འོན་ཏེ་དེར་ངེས་པ་ནི་མ་ཡིན་ཏེ། ད་དུང་ཅི་ནུས། ཅི་ལྕོགས། ཅི་
འབྱོར། ཅི་ནས་སོགས་སྦྱར་ས་ཤིན་ཏུ་མང་བར་ཡོད་དོ། ། །
༈ ལྔ་པ་བདག་སྒྲ་བཤད་པ་ནི། གང་མིང་གི་ནི་མ་མཐའ་ན། །པུ་ལིངྒ་ཡི་སྒྲ་མེད་པ། །
དེ་ལ་པུ་ལིངྒ་སྦྱར་ན། །བདག་པོའི་སར་ནི་ཤེས་པར་བྱ། །ཞེས་སོ། །འདིར་ལིངྒ་ནི་རྟགས་
31()



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ཏེ༑ དེའང་ཕོའི་རྟགས་ཅན་གྱི། པ་དང་། པོ་གཉིས། མོའི་རྟགས་ཅན་གྱི། མ་དང་། མོ་
གཉིས། མ་ནིང་གི་རྟགས་ཅན་གྱི། བ་དང་། བོ་གཉིས་ཏེ་ཁྱོན་དྲུག་དང་། སྨྲ་སྒོར། ཅན་
དང་ལྡན་གཉིས་ཀྱང་བདག་སྒྲར་བཤད་དོ། །དེ་ལྟ་ན་གང་གི་མིང་བརྗོད་པའི་མ་མཐའ་ན་
པུ་ལིངྒའི་སྒྲ་གང་སྔར་མེད་པ་ལ་དེའི་སྒྲ་གང་རུང་གསར་དུ་སྦྱར་ན་བདག་པོའི་སྒྲར་འགྱུར་
བ་དཔེར་ན། ཆོས་ཞེས་པ་ལ་པ་སྦྱར་ན་ཆོས་པ། སྒྲུབ་ཅེས་པ་ལ་པོ་སྦྱར་ན་སྒྲུབ་པོ། ཆང་
ཞེས་པ་ལ་མ་སྦྱར་ན་ཆང་མ། སྒེག་ཅེས་པ་ལ་མོ་སྦྱར་ན་སྒེག་མོ། ལྷ་ས་ཞེས་པ་ལ་བ་སྦྱར་
ན་ལྷ་ས་བ། ཟླ་ཞེས་པ་ལ་བོ་སྦྱར་ན་ཟླ་བོ། ཞེས་པར་འགྱུར་བ་ལྟ་བུ་དང་། གཞན་ཡང་
སེམས་ཞེས་པ་ལ་ཅན་སྦྱར་ན་སེམས་ཅན། སྡོམ་ཞེས་པ་ལ་ལྡན་སྦྱར་ན་སྡོམ་ལྡན་ཞེས་
པར་འགྱུར་ཏེ། དེ་ལྟ་ན་དེ་གཉིས་ཀྱང་བདག་སྒྲ་རྗེས་མཐུན་ནོ། །
༈ དྲུག་པ་དགག་སྒྲ་ནི། གང་མིང་བརྗོད་པའི་ཡ་མཐའ་ན། །སྡུ་ལིངྒ་ཡི་སྒྲ་མེད་པ། །
དེ་ལ་སྡུ་ལིངྒ་སྦྱར་ན། །དགག་པའི་གནས་སུ་ཤེས་པར་བྱ། །ཞེས་པ་སྟེ། རྫི་བུད་མེད་དང་།
ལིངྒ་རྟགས་ཡིན་པས། མིང་གང་བརྗོད་པའི་ཡ་མཐའ་ན་སྡི་ལིངྒ་ཡི་སྒྲ་མོ་རྟགས་ཅན་གྱི་
མའམ་མི་སྔར་མེད་པ་ལ་དེ་གཉིས་གང་རུང་གསར་དུ་སྦྱར་ན། དགག་པའི་སྒྲར་འགྱུར་ཏེ།
དཔེར་ན་སྐྱེས་ཞེས་པ་ལ་མ་སྦྱར་ན་མ་སྐྱེས། རུང་ཞེས་པ་ལ་མི་སྦྱར་ན་མི་རུང་ཞེས་པར་
འགྱུར་བ་ལྟ་བུའོ། །སྔ་མས་སྐྱེས་པ་དང་། ཕྱི་མས་རུང་བ་དགག་པའི་ཕྱིར་ན་དགག་སྒྲ་
ཞེས་སོ། །ད་དུང་རྩ་བས་དངོས་སུ་མ་བསྟན་པའི་ཕྲད་མང་དུ་ཡོད་པ་རྣམས་ཇི་ལྟར་སྦྱོར་
ཚུལ་ནི་འདིར་མ་བྲིས་ཏེ། ཤེས་པར་འདོད་ན་སྨྲ་སྒོ་དང་གསེར་ཏོག་སུམ་རྟགས་སོགས་སུ་
བལྟ་བར་བྱའོ། །
གསུམ་པ་མཇུག་གི་དོན་ལ། ཚིགས་བཅད་འགྲོལ་ཚུལ། ཉན་པ་པོ་སྤྲོ་བ་སྲིང་བ།
བསླབ་ཚུལ་གྱི་གོ་རིམ། སྣོད་རུང་ལ་བསྟན་དགོས་པར་གདམས་པའོ། །དང་པོ་ནི། ཚིགས་
31 1 ཀ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སུ་བཅད་པའི་མཚམས་སྦྱོར་རྣམས། །ཅུང་ཟད་བསྡུས་པ་ཡོད་ན་ཡང་། །དེ་ནི་དེ་བཞིན་
སྦྱར་བར་བྱ། །ཞེས་པ་སྟེ། བཀའ་བསྟན་གྱིས་མཚོན་ཚིགས་སུ་བཅད་པའི་མཚམས་སྦྱར་
བ་རྣམས་སུ་རྣམ་དབྱེ་སོགས་མང་དུ་བསྡུས་ན་ལྟ་ཅི་ཅུང་ཟད་སྡུས་པ་ཡོད་ན་ཡང་གང་དང་
གང་བསྡུས་པ་རྣམས་ཕྱུངས་ཏེ་དེ་བཞིན་དུ་ཐད་ཀ་ཐད་ཀར་སྦྱོར་བར་བྱའོ། །ཞེས་སོ། །
འདི་ནི་དཔེར་མཚོན་ན། རྣམ་པ་ཐམས་ཅད་མཁྱེན་ཉིད་ལམ། ཞེས་འབྲེལ་སྒྲ་བསྡུས་པ་ལ་
མཁྱེན་པ་ཉིད་ཀྱི་ལམ་ཞེས་འབྲེལ་སྒྲ་སྦྱོར་དགོས་པ་ལྟ་བུའོ། །
གཉིས་པ་ལ། རྗེས་འཇུག་མེད་མི་རུང་དུ་བསྟན་པ། རྗེས་འཇུག་ཤེས་པའི་དགོས་
པ༑ དེ་དོན་ལ་དབབ་པའོ། །དང་པོ་ནི། སྔོན་འཇུག་ཡོད་དམ་མེད་ཀྱང་རུང་། །མིང་གཞིའི་
ཡི་གེ་གང་ཡིན་ལ། །གཉིས་འབྲེལ་ཡོད་དམ་གསུམ་འབྲེལ་ཡོད། །ཨཱ་ལི་བཞི་ལས་གང་
ལྡན་ཡང་། །རྗེས་འཇུག་བཅུ་པོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། ཅེས་པ་སྟེ།
སྔོན་འཇུག་གི་ཡི་གེ་ཡོད་དམ་མེད་ཀྱང་རུང་སྟེ། མིང་གཞིའི་ཡི་གེ་གང་ཡིན་ལ་རྗེས་འཇུག་
བཅུ་པོ་གང་རུང་མ་ཞུགས་ན། སྔོན་འཇུག་དང་བཅས་ཉིས་འབྲེལ་དུ་ཡོད་དམ། འདོག་
དང་བཅས་སུམ་འབྲེལ་དུ་ཡོད་དམ། དབྱངས་དང་བཅས་བཞི་འབྲེལ་དུ་ཡོད་དུ་ཟིན་ཀྱང་།
དོན་གྱི་ངོ་བོ་སྟོན་པའི་མིང་དང་། ཁྱད་པར་གཞན་སྦྱོར་བའི་ཚིག་སོགས་ཡོང་ཡེ་གཏན་
ནས་མི་སྲིད་ཅེས་ཏེ། དོན་གང་ཡང་མི་སྟོན་ཞེས་པའོ། །འདིར་རྣམ་གླིང་པས། སྔོན་འཇུག་
དང་ལྡན་པའི་དཔེར་བཀོད་པ་ལ། པྲ་ཏི་པཎ་ཆེན་གྱིས། དེ་མི་འཐད་དེ། སྔོན་འཇུག་ཡོད་
དམ་མེད་ཀྱང་རུང་། །ཞེས་སྔོན་འཇུག་ལ་མི་ལྟོས་པར་གསུངས་པའི་ཕྱིར་ཞེས་སུན་ཕྱུང་བ་
ནི་ལྟར་སྣང་སྟེ། ཡོད་དམ་ཞེས་པས་ཡོད་པའི་དཔེར་གཅིག་དང་། མེད་ཀྱང་ཞེས་པས་མེད་
པའི་དཔེ་གཅིག་བསྟན་པའི་ཕྱིར་དང་། མི་ལྟོས་པར་གསུངས་པ་དང་མི་སྲིད་པར་གསུངས་
པ་གཉིས་ཀྱང་གོ་དོན་ཐ་དད་པའི་ཕྱིར་རོ། །དེ་དག་ནི་དཔེར་མཚོན་ན། བཀ་ལྟ་བུ་ལ་སྔོན་
མ312ལ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
འཇུག་ཡོད་ཀྱང་རྗེས་འཇུག་མེད་པས་དོན་གང་ཡང་མི་སྟོན་ཅིང་། གལ་ཏེ་འ་རྗེས་འཇུག་
ཏུ་ཞུགས་ན་རྒྱལ་བའི་བཀའ་དང་། ར་ཞུགས་ན་ལོགས་སུ་བཀར་བའི་དོན་སྟོན་པ་ལྟ་བུ་
དང༌། དེ་བཞིན་དུ་ཀ་དང་ཁ་ལྟ་བུ་ལ་རྗེས་འཇུག་མ་ཞུགས་ན་ཡི་གེ་ཙམ་དུ་ཟད་ནས་དོན་
མི་སྟོན་ཅིང་། གལ་ཏེ་འ་རྗེས་འཇུག་ཏུ་ཞུགས་ན་རིམ་བཞིན་ཁང་པའི་ཀ་དང༌། ཟ་བྱེད་
ཁའི་དོན་སྟོན་པའི་མིང་དུ་འགྱུར་བ་ལྟ་བུ་སྟེ། དབྱངས་ལྡན་སོགས་ལའང་ཇི་ལྟར་རིགས་
པར་སྦྱར་རོ། །གལ་ཏེ་འདི་སྙམ་དུ་སྐྱོ། སྒྲ། བསྒྲེ། བརྡ་སོགས་རྗེས་འཇུག་མེད་ཀྱང་དོན་
སྟོན་པ་དུ་མ་ཞིག་མཐོང་བས་ཇི་ལྟར་འཐད་སྙམ་ན། སྐྱོན་མེད་དེ། དེ་དག་གིས་དོན་སྟོན་
པ་ཡང་སྐྱོའ། སྒྲའ། བསྒྲེལ། བརྡའ། ཞེས་རྗེས་འཇུག་ཏུ་འ་ཡིག་ཞུགས་པས་ཡིན་གྱི་མ་
ཞུགས་ན་སྟོན་མི་ནུས་པ་མངོན་སུམ་གྱིས་གྲུབ་པའི་ཕྱིར་རོ། །གལ་ཏེ་སྐྱོ་ལྟ་བུ་ལ་འ་མཐའ་
སྦྱར་ན། རྔོག་ལོ་ཆེན་པོས། རྐྱང་པ་ཕུལ་ལ་འ་མཐའ་དགོས། །བརྩེགས་དང་བུ་དྲུག་ཅན་
ལ་སྤངས། །ཞེས་བརྩེགས་པ་ལ་འ་མཐའ་སྦྱར་མི་རིགས་པར་གསུངས་པ་དང་འགལ་ལོ་
ཞེ་ན། མི་འགལ་ཏེ། དེ་ལྟར་གསུངས་པ་ནི་ཡིག་གཟུགས་ལ་དགོངས་པ་ཡིན་གྱི། ཡི་གེ་ལ་
མ་ཡིན་ཏེ། དེར་འ་མཐའ་དོན་གྱིས་ཞུགས་པས། སྤང་དུ་མེད་པའི་ཕྱིར་རོ། །ཡིག་
གཟུགས་ལ་སྤངས་པར་གསུངས་པའི་དགོངས་པ་ཡང་། དཔེར་ན་མདོ་ལྟ་བུ་ལ་དབྱངས་
སྦྱར་བ་ཉིད་ཀྱིས་མིང་གཞི་ངོས་ཟིན་པས། དེ་གང་ཡིན་ངོས་བཟུང་ཕྱིར་འ་མཐའ་སྤངས་པ་
སྟེ་ཡིག་གཟུགས་ལ་མ་བྲིས་ཀྱང་རུང་ཞེས་པའི་དོན་ཡིན་གྱི། བྲིར་མི་རུང་བ་དང་། དོན་ལ་
མི་ཐོབ་པར་གསུངས་པ་གཏན་མ་ཡིན་ཏེ། གཞན་དུ་ན་སྔོན་གྱི་ཡིག་རྙིང་དུ་མ་དང་འགལ་
བའི་ཕྱིར་རོ། །གལ་ཏེ་མདའ་ཞེས་པ་ལྟ་བུ་ལ་འ་མཐའ་མ་སྦྱར་ན། མིང་གཞི་རྗེས་འཇུག་
ཏུ་འཁྲུལ་སྲིད་པས། དེ་འདྲའི་རིགས་ཅན་ལ་དགོངས་ཏེ། རྐྱང་པ་འཕུལ་ལ་འ་མཐའ་
དགོས། །ཞེས་གསུངས་ཀྱི། རྐྱང་འཕུལ་ཐམས་ཅད་ལ་འ་མཐའ་མི་དགོས་ཏེ། དཔེར་ན་
༤ 313



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རྐྱང་ཕུལ་མདང་ཞེས་པ་ལྟ་བུ་ལ་མི་དགོས་པ་བཞིན་ནོ། །དེས་ན་ཡི་གེ་དང་ཡིག་གཟུགས་
མ་ནོར་བ་བྱ་དགོས་ཏེ། མཁས་པར་གྲགས་པ་མང་པོ་ཞིག་གིས་ཀྱང་འཛིངས་འདུག་ན་
བླུན་པོ་རྣམས་ཀྱིས་ལྟ་ཅི་སྨོས་པའི་གནས་སུ་འདུག་པའི་ཕྱིར་རོ། །དོན་ལ་རྗེས་འཇུག་ཏུ་
འ་ཡིག་ཞུགས་པར་མ་ཟད། གནའ་རབས་ཀྱི་ཡི་གེ་རྣམས་སུའང་སྐྱོའ་ལྟ་བུ་འབྲི་སྲོལ་ཡོད་
པ་ལ་དུས་ཕྱིས་སུ་སྐད་གསར་བཅད་ལ་བསྙད་ནས་འ་ཡིག་ཕྱིས་པས་ནི་གནོད་ཆེན་པོ་
བསྐྱལ་བ་སྟེ། གང་གི་ཕྱིར་ན། སྐབས་འདིའི་གཞུང་དོན་དང་དངོས་སུ་འགལ་ཞིང་དེར་མ་
ཟད། ཀ་ལ་སོགས་པའི་ཡི་གེ་སིལ་བུ་རྣམས་མིང་དུ་སྨྲ་བའང་འདིས་འཁྲུལ་གཞི་བྱས་
འདུག་པའི་ཕྱིར་རོ། །དེས་ན་གཞུང་ཚན་འདི་ནི་སུམ་ཅུ་པའི་སྐབས་སུ་གལ་གནད་ཆེ་ཤོས་
ཞིག་ཏུ་འདུག་པས་དཔྱིས་ཕྱིན་པར་ཤེས་དགོས་སོ། །ད་དུང་འདིར་མ་བསྟན་པའི་ཕྲད་
མཐའ་ཀླས་པ་ཞིག་ཡོད་ཀྱང་། འབྲིར་མི་ལང་བས། སྨྲ་སྒོ་རྩ་འགྲེལ་སོགས་ལ་བལྟས་
ནས་ངེས་པར་བྱའོ། ། །
གཉིས་པ་ནི། རྗེས་འཇུག་བཅུ་ཡི་དོན་ཤེས་ན། །འདྲི་དང་ཀློག་དང་བཤད་རྣམས་
ཀྱི༑ ༑མཚམས་སྦྱོར་སྒྲ་ལ་ཐོགས་མེད་ཅིང་། །འབྲེལ་བ་སྨྲ་བའི་མཆོག་ཏུ་འགྱུར། །གཞན་
ཡང་རྗེས་འཇུག་ཤེས་པ་ཡིས། །དོན་གྱི་སྦྱོར་བ་མ་མཐོང་ཡང་། །དོན་དང་མཐུན་པའི་སྦྱོར་
བ་ཤེས། །ཞེས་པ་སྟེ། རྗེས་འཇུག་བཅུ་པོ་རྣམས་གང་ལ་ཇི་ལྟར་འཇུག་པ་དང་། དེ་དག་གི་
མིང་མཐས་དྲངས་པའི་ཕྲད་དང་རྣམ་དབྱེ་ལ་སོགས་པའི་སྦྱོར་ཚུལ་རྣམས་ཇི་སྐད་བཤད་པ་
དེ་བཞིན་དུ་དཔྱིས་ཕྱིན་པར་ཤེས་ན། མདོ་རྒྱུད་བསྟན་བཅོས་རྣམས་ཡི་གེར་འདྲི་བ་དང༌།
དག་པར་ཀློག་པ་དང་། བཀྲོལ་ནས་བཤད་པ་དང་རྩོམ་པ་ལ་སོགས་པ་རྣམས་ཀྱི་སྐབས་
སུ་སྔ་ཕྱིར་མཚམས་སྦྱོར་བ་དང་། སྒྲ་ཇི་ལྟར་བརྗོད་པ་ལ་ཐོགས་པ་མེད་ཅིང་། མ་དག་པ་
དང་མ་འབྲེལ་བ་ལ་སོགས་པའི་སྐྱོན་བསལ་ནས། རིགས་ཤིང་འབྲེལ་ལ་སྙན་པར་སྨྲ་བ་
མ314ག



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
རྣམས་ཀྱི་མཆོག་ཏུ་འགྱུར་བ་དང་། གཞན་ཡང་མཁས་པས་བྱས་པའི་དོན་གྱི་སྦྱོར་བ་
གཞན་མ་མཐོང་ཡང་། དོན་དེ་དང་ཆ་མཐུན་པ་ཙམ་རང་སྟོབས་ཀྱིས་སྦྱོར་ཤེས་པ་སོགས་ཏེ།
ཕན་ཡོན་བསམ་གྱིས་མི་ཁྱབ་པས། བསླབ་པར་བྱའོ། །
གསུམ་པ་ནི། རྗེས་འཇུག་སྦྱོར་བ་མཁས་པ་ན། །ལུང་གི་དོན་དང་སྦྱོར་བ་དང་། །བླ་
མའི་མན་ངག་གསུམ་སྦྱར་ནས། །དོན་གྱི་ཐོག་ཏུ་དབབ་པར་བྱ། །ཞེས་པ་སྟེ། དེ་ལྟར་
བསླབས་པས་རྗེས་འཇུག་གིས་མཚོན་རྗོད་བྱེད་ཚིག་གི་སྦྱོར་བ་ལ་མཁས་པ་ན་དེ་ཙམ་
གྱིས་ཆོག་ཤེས་མི་བྱ་བར་རིགས་པས་དཔྱད་དེ་བཀའ་བསྟན་སོགས་ཀྱི་ལུང་གི་དོན་དང་
སྦྱོར་བ་དང་། བརྒྱུད་པ་དང་ལྡན་པའི་བླ་མའི་མན་ངག་སྟེ། མདོར་ན་ཚིག་སྦྱོར་ལ་མཁས་
པ༑ ལུང་དོན་དང་སྦྱོར་བ། བརྒྱུད་ལྡན་གྱི་མན་ངག་གསུམ་སྦྱར་ནས་གང་ཡིད་ལ་བརྣགས་
པའི་དོན་ཐོག་ཏུ་དབབ་པར་བྱའོ། །ཞེས་ཏེ། དོན་ནི་གནས་སྐབས་ཀྱི་འདོད་དོན་མངོན་
མཐོ་དང་། མཐར་ཐུག་གི་འདོད་དོན་ངེས་ལེགས་བསྒྲུབ་པའི་ཐབས་གཉིས་ལ་གོ་བར་
བྱའི་འཕྲལ་སེལ་གྱི་བདེ་སྐྱིད་ཕྲ་མོ་ཙམ་སྒྲུབ་པའི་ཐབས་ཙམ་ལ་མི་བཟུང་ངོ་། །
གསུམ་པ་ནི། བསླབ་ལ་བརྩོན་པའི་གང་ཟག་གིས། །དང་པོར་ང་རོ་རྣམས་ལ་སྦྱང་། །
སྔོན་འཇུག་མིང་གཞི་རྗེས་འཇུག་གསུམ། །ཀློག་གི་ཆེད་དུ་བསླབ་པ་ཡིན། །རྗེས་འཇུག་
བཞི་ཡི་སྦྱོར་བ་ནི། །མཉན་བསམ་བསྟན་པའི་དོན་དུ་སྦྱར། །ཡན་ལག་དེ་དག་མཐུ་ཡིས་
ནི༑ ༑འབྲས་བུའི་དོན་དུ་གཏན་ལ་དབབ། །བསླབ་པའི་རིམ་པ་འདི་ཡིས་ནི། །གང་ཞིག་
འབད་པ་ཆུང་ངུས་ཀྱང་། །ཤེས་རབ་མྱུར་དུ་གྲོལ་བར་འགྱུར། །དེ་ཕྱིར་དང་པོར་འདི་ཉིད་
བསླབ། །དེ་ནས་རྒྱས་པའང་མཉན་བྱས་ཏེ། །བསླབ་པ་གང་ལ་དད་པ་ཡི། །གཞུང་ཉིད་བླ་
མ་དག་ལས་མཉན། །ཞེས་པ་སྟེ། བསླབ་པར་བྱ་བའི་རིམ་པ་ལ་བརྩོན་པའི་གང་ཟག་
གིས་ཐོག་མར་ང་རོ་ཙམ་གྱིས་ཁྱད་པར་དུ་བྱས་པའི་ཡིག་འབྲུ་སུམ་ཅུ་པོ་ངོས་ཟིན་པའི་
ང 315ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཕྱིར་དུ་སྦྱང་། དེ་ནས་སྔོན་རྗེས་མིང་གཞི་གསུམ་སྦྱར་ནས་ཀློག་ཤེས་པའི་ཆེད་དུ་བསླབ།
དེ་ནས་སྔོན་རྗེས་རྣམས་རྟགས་འཇུག་ནས་ཇི་ལྟར་གསུངས་པ་བཞིན་དུ་གང་ལ་འཇུག་པ།
གང་གིས་འཇུག་པ། ཇི་ལྟར་འཇུག་པ། ཅི་ཕྱིར་འཇུག་པའི་སྦྱོར་བ་བཞི་པོ་རྣམས་ནི།
གཞུང་གང་བླ་མ་ལས་ཉན་པ་དང་། ཐོས་ནས་བསམ་པ་དང༌། བསམས་ནས་བསྟན་པའི་
དོན་དུ་སྦྱར་ལ། དེ་ལྟར་རྒྱུའི་ཡན་ལག་གི་སྟོབས་དེ་དག་ནི་གང་དོན་དུ་གཉེར་བྱའི་འབྲས་
བུའི་དོན་དུ་འགྱུར་བར་བྱའོ། །ཇི་སྐད་བཤད་པའི་བསླབ་པའི་རིམ་པ་འདི་ཡིས་ནི་སློབ་མ་
གང་ཞིང་བརྩོན་འགྲུས་ཆེན་པོ་བརྩམས་ན་ལྟ་ཅི་འབད་པ་ཆུང་ངུས་ཀྱང་ཤེས་རབ་ཕུན་
སུམ་ཚོགས་པ་མྱུར་དུ་གྲོལ་བ་སྟེ། རྟོགས་པར་འགྱུར་རོ། །རྒྱུ་མཚན་དེ་རྣམས་ཀྱི་ཕྱིར་དང་
པོར་སྒྲ་གཞུང་བསྡུས་པ་འདི་ཉིད་ལ་བསླབ་ཅིང་། དེ་ནས་རྒྱས་པའང་ཉན་ཏེ་རྟོགས་པར་
བྱས་ལ། ཚིག་གི་སྦྱོར་བ་རྟོགས་ནས་དོན་གྱི་སྙིང་པོ་བསླབ་གསུམ་གང་ལ་དད་པ་དེའི་
གཞུང་རྣམས་བླ་མ་དག་ལས་ཉན་ཏེ་ཉམས་སུ་བླང་བར་བྱའོ། །ཞེས་གདམས་པའོ། ། །
བཞི་པ་ནི། སློབ་དཔོན་དེ་ཉིད་དུ་འཛིན་ཅིང་། །ལེ་ལོའི་གཡེང་བ་རྣམ་པར་སྤངས། །
ཟོ་བཟང་དད་པ་ལ་བརྟེན་པ། སྐྱེས་བུ་དེས་ནི་མྱུར་རྟོགས་ཏེ། །དེ་ལ་དུས་སུ་འདོམས་པར་
བྱ༑ ༑ཅིག་ཤོས་དེ་ལ་ལྡོག་པའོ། །ཞེས་པ་སྟེ། བསྟན་བཅོས་འདི་ཉིད་གང་ལ་བསྟན་ན།
སྟོན་པ་པོའི་བླ་མ་ལ་བླ་མར་འཛིན་ཅིང་། ལེ་ལོའི་གཡེང་བ་སྤངས་ནས་བརྩོན་འགྲུས་དང་
ལྡན་ལ། ཟོ་བཟང་སྟེ་ཤེས་རྒྱུད་བཟང་བ་དང་། གང་བསླབ་པར་བྱ་བའི་གནས་ལ་ཕྱིར་མི་
ལྡོག་པའི་དད་པ་དང་ལྡན་པ་སྟེ། དེ་ལྟ་བུའི་ཁྱད་ཆོས་བཞི་ལྡན་གྱི་སྐྱེས་བུ་ལ་དུས་སུ་
འདོམས་པར་བྱ་ཞིང་། ཁྱད་ཆོས་བཞི་དང་མི་ལྡན་པའི་ཅིག་ཤོས་ལ་ནི་དུས་སུ་འདོམས་པ་
དེ་ལས་གོ་ལྡོག་སྟེ་ནམ་ཡང་བསྟན་པར་མི་བྱའོ། །ཞེས་སོ། །འོ་ན་འདི་ལ་སུམ་ཅུ་པ་ཞེས་
འདོགས་པའི་རྒྱུ་མཚན་གང་སྙམ་ན། ཁ་ཅིག །ཀ་མད་སུམ་ཅུ་བརྗོད་བྱར་སྟོན་པས་ཡིན་
3 1 6ཀ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང༌།
ཟེར་བ་དང་། གཞན་དག་གཞུང་དངོས་ལ་བློ་ཀ་སུམ་ཅུ་ཡོད་པས་ཡིན་ཟེར་བ་གཉིས་ཀ་མི་
འཐད་དེ། དང་པོ་ལྟར་ན་རྟགས་འཇུག་སོགས་ཀྱང་དེར་ཐལ་ཞིང་། གཉིས་པ་ལྟར་ན་གློ་
ཀ་སུམ་ཅུ་ཚང་དགོས་རྒྱུ་ལ་རྐང་པ་གཅིག་གིས་མ་ཆོག་པའི་ཕྱིར་རོ། །
རང་གི་ལུགས་ནི། ཀཱ་ལི་སུམ་ཅུའི་རྣམ་གཞག་ཐོག་མར་སྲོལ་གཏོད་པའི་བསྟན་
བཅོས་ཡིན་པའི་ཆ་ནས་སུམ་ཅུ་པ་ཞེས་ཏེ། འདི་ལྟར་བྱས་ན་སུས་ཀྱང་དཔྱས་གདགས་སུ་
མེད་པས་འཐད་སྙམ་པ་ཡོད་དོ། །རྟགས་ཀྱི་འཇུག་པས་ཀཱ་ལི་སུམ་ཅུ་བཤད་མོད་ཀྱང་། དེ་
ནི་རྟགས་ཀྱི་དབྱེ་བ་འབྱེད་པའི་ཡན་ལག་ཏུ་ཡིན་གྱི། ངོ་བོ་གསར་དུ་སྲོལ་གཏོད་པའི་ཆེད་
དུ་མིན་པས་རྟགས་སུམ་གཉིས་མཚུངས་པའི་སྐབས་མེད་དོ། །དེ་ལྟར་ན་འདི་ཡན་གྱིས་
སུམ་ཅུ་པའི་ཚིག་དོན་རགས་རིམ་ཙམ་ལེགས་པར་བཤད་ཟིན་ཏོ། །
གཉིས་པ་རྟགས་ཀྱི་འཇུག་པ་བཤད་པ་ལ། མིང་གཞིའི་རྟགས་ཀྱི་འཇུག་པ་
བཤད་པ། འཕུལ་ཡིག་གི་རྟགས་ཀྱི་འཇུག་པ་བཤད་པ། མཐའ་རྟེན་གྱི་རྟགས་ཀྱི་འཇུག་
པ་བཤད་པའོ། །དང་པོ་ནི། ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་དང་བརྒྱད་གནས་
པའང་། །སྡེ་ཚན་ལྔ་རུ་དྲིལ་བྱས་ནས། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་
བཞི་རུ། །སྡེ་པ་བཞི་པ་ཡན་ཆད་དབྱེ། །ལྷག་མ་བཅུ་བཞི་གནས་པ་ལ། །ཙ་སོགས་གསུམ་
ནི་ཅ་སོགས་སྦྱར། །ཝ་ནི་བ་དང་སྦྱར་བར་བྱ། །ལྷག་མ་དྲུག་ནི་མོ་རུ་སྦྱར། །ཞེས་པ་སྟེ། མོ་
དབྱངས་ཡིག་གི་ཟླས་དྲངས་པའི་གསལ་བྱེད་ཕོ་ཡི་ཡི་གེ་འབའ་ཞིག་ལ་ཕྱེ་ན་སྡེ་པ་ཕྱེད་
དང་བརྒྱད་དུ་གནས་ཤིང་། དེར་སླར་ཡང་ཕོ་ནས་མོ་གཤམ་གྱི་བར་དུ་སྡེ་ཚན་ལྔ་རུ་དྲིལ་
ནས་ཕོ་དང་། མ་ནིང་དང་། མོ་དང་། ཤིན་ཏུ་མོ་དང་བཞི་བཞི་རུ་སྡེ་པ་བཞི་པ་ཡན་ཆད་ལ་
དབྱེ་བར་བྱ་སྟེ། འདི་ལྟར། ཀ་ཕོ་ཡིག །ཁ་མ་ནིང་། ག་མོ་ཡིག །ང་ཤིན་ཏུ་མོ་དང་སྡེ་པ་
འོག་མ་གསུམ་ལའང་དེ་བཞིན་དུ་དབྱེ་བས་བཅུ་དྲུག་ཏུ་འགྱུར་ལ། དེ་དག་གི་ལྷག་མ་བཅུ་
མ317



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཞིར་གནས་པ་ལ། ཙ་སོགས་གསུམ་ནི་ཅ་སོགས་གསུམ་དང་སྦྱར་ཏེ། དེའང་ཙ་ཅ་དང་
སྦྱར་ནས་ཕོ། ཚ་ཆ་དང་སྦྱར་ནས་མ་ནིང་། ཛ་ཇ་དང་སྦྱར་ནས་མོ་དང་། ཝ་ནི་བ་དང་སྦྱར་
བས་མོ་ཡིག་གོ། །ཞ་ཟ་འ་ཡ་བཞི་དང་། ཤ་ས་གཉིས་ཏེ་དྲུག་ནི་མོ་རུ་སྦྱར་ལ། ར་སོགས་
ལྷག་མ་བཞིའི་ངོས་འཛིན་ལ་བཞེད་ཚུལ་མི་འདྲ་བ་གསུམ་བྱུང་སྟེ། ཁ་ཅིག །ར་ལ་ཧ་ནི་མོ་
གཤམ་སྟེ། །ཨ་ནི་མཚན་མེད་ཅེས་ཀྱང་བྱ། །ཞེས་བཏོན་ནས། ར་ལ་ཧ་གསུམ་མོ་གཤམ་
དང༌། ཨ་ནི་མོ་གཤམ་དུ་མ་ཟད། མཚན་མེད་ཅེས་ཀྱང་བྱའོ། །ཞེས་བཀྲལ་བ་དང་།
གཞན་དག །ར་ལ་ཧ་ནི་མོ་གཤམ་སྟེ། །མ་ནིང་མཚན་མེད་ཅེས་ཀྱང་བྱ། །ཞེས་བཏོན་ནས།
ར་ལ་ཧ་གསུམ་མོ་གཤམ་ཡིན་ཞིང་། མིང་གཞན་མ་ནིང་མཚན་མེད་ཅེས་ཀྱང་བྱའོ། །ཞེས་
འགྲེལ་བ་དང་། ལ་ལས། ར་ལ་ཧ་ཨ་མོ་གཤམ་སྟེ། །མ་ནིང་མཚན་མེད་ཅེས་ཀྱང་བྱ། །
ཞེས་བཏོན་ནས་གོང་ལྟར་འགྲེལ་བར་མཛད་དེ། དང་པོ་ནི་སི་ཏུ་སོགས་དང་། གཉིས་པ་
ནི་ཞ་ལུ་སོགས་དང་། གསུམ་པ་ནི་མཁས་དབང་གཞན་དང་གཞན་གྱི་ལུགས་སོ། །དེ་དག་
གི་ལུགས་དང་པོ་མི་འཐད་དེ། འདིར་མཚན་མེད་ཡིན་ན་རྟགས་མེད་ཡིན་དགོས་ཤིང་། མོ་
གཤམ་ཡིན་ན་རྟགས་ལྡན་ཡིན་དགོས་པས། ཨ་ཡིག་དེ་གཉིས་ཀྱི་གཞི་མཐུན་དུ་མི་རུང་
བའི་ཕྱིར་རོ། །མོ་གཤམ་ཡིན་ན་རྟགས་ལྡན་ཡིན་དགོས་པ་ནི། ཕོ་མོ་མ་ནིང་གསུམ་དུ་
དབྱེ་ཚེ་དེ་ཉིད་མོ་ཡིག་ཏུ་བསྡུ་དགོས་པའི་གནད་ཀྱིས་སོ། ། །
ལུགས་གཉིས་པ་ཡང་མི་འཐད་དེ། ཕྱོགས་དེས་ནི་ལོ་ཆེན་ནམ་བཟང་གི་རྗེས་སུ་
འབྲང་ནས་ཨ་རྟགས་མེད་དུ་འདོད་པར་འདུག་མོད། དེ་ལྟར་ན་ཀཱ་ལི་ཕྱེད་དང་བརྒྱད་པོ་
ཡོངས་རྫོགས་རྟགས་ལྔར་དྲིལ་བའི་སྐབས་དང་དངོས་སུ་འགལ་ལ་བསྟན་བཤད་མ་
འབྲེལ་བའི་སྐྱོན་དུ་ཡང་འགྱུར་བ་སྟེ། ལྷག་མ་བཅུ་བཞིར་གནས་པ་ལ། །ཞེས་བཅུ་གཞི་
དཔྱད་གཞིར་བཞག་ནས་ཨ་ཡིག་རྟགས་གང་དུ་འདུ་མ་དཔྱད་པའི་ཕྱིར་རོ། །གཞན་ཡང་
– 3 18ལ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
མ་ནིང་མཚན་མེད་ཅེས་ཀྱང་བྱ། ཞེས་ར་ལ་ཧ་གསུམ་མོ་གཤམ་དང་མ་ནིང་གི་གཞི་མཐུན་
དུ་འདོད་པ་ནི་གཏན་མི་འཐད་དེ། མོ་གཤམ་ཡིན་ན་སྒྲ་རྩོལ་ཞན་པ་བས་ཀྱང་ཆེས་ཞན་པ་
ཡིན་དགོས་ཤིང་། མ་ནིང་ཡིན་ན་སྒྲ་རྩོལ་དྲག་ཞན་ཆ་སྙོམ་ཡིན་དགོས་པའི་ཕྱིར་རོ། །དེ་
གསུམ་མཚན་མེད་དུ་འདོད་པ་ནི་དེ་བས་ཀྱང་མི་འཐད་དེ། མཚན་མེད་ཅེས་པ་རྟགས་མེད་
ཀྱི་དོན་ཡིན་ན་ར་ལ་ཧ་གསུམ་རྟགས་མེད་དུ་མི་རུང་བའི་ཕྱིར་རོ། །དེ་གསུམ་མོ་གཤམ་
དང་མ་ནིང་གི་གཞི་མཐུན་དུ་ཁས་བླངས་བཞིན་དུ་ཡང་རྟགས་མེད་དུ་སྨྲ་བ་ནི། རང་གིས་
རང་ལ་ཅོ་འདྲི་བ་སྟེ། འདི་ལྟར་རྟགས་མེད་མ་ཡིན་པར་ཐལ། མ་ནིང་ཡིན་པའི་ཕྱིར་ཞེས་
ཞུས་ན་ཅི་ཡང་གསུང་དུ་མེད་པར་འགྱུར་རོ། །དེས་ན་མཁས་པ་ཕལ་ཆེ་བས་ལུགས་
གཉིས་པ་འཐད་པའི་ཕྱོགས་སུ་མཛད་མོད་ཀྱང་། ད་དུང་དཔྱད་དགོས་པར་འདུག་གོ། །
ལུགས་གསུམ་པས། ཨ་རྟགས་ཡོད་ཀྱི་ཁོངས་སུ་བསྡུ་བ་ནི་ལེགས་མོད་ཀྱང་། མོ་
གཤམ་དང་། མ་ནིང་དང་། མཚན་མེད་གསུམ་གྱི་གཞི་མཐུན་དུ་སྨྲ་བ་ནི་ཆེས་མི་འཐད་དེ།
སྔར་བཞིན་ནོ། །ད་དུང་། ར་ལ་ཧ་ནི་མོ་གཤམ་སྟེ། །ཨ་ནི་ཀུན་གྱི་སྲོག་ཏུ་ཞུགས། །ཞེས་
དང༌། ར་ལ་ཧ་ཨ་མོ་གཤམ་སྟེ། །ཨ་ནི་མཚན་མེད་ཅེས་ཀྱང་བྱ། །ཞེས་དང་། སུམ་ཅུ་པ་ནི་
ཕྱོགས་ལྷུངས་མེད། །ཅེས་བྱ་བ་སོགས་མཁས་པའི་བཞེད་ཚུལ་མཐའ་ཀླས་པ་ཞིག་འདུག་
མོད་ཀྱང་། རང་གི་ལུགས་ནི། ར་ལ་ཧ་ཨ་མོ་གཤམ་མོ། །ཞེས་འདོན་པར་བྱའོ། །འོ་ན་དེ་
ལྟར་བྱས་ཚེ། མ་ནིང་མཚན་མེད་ཅེས་ཀྱང་བྱ། །ཞེས་པ་ཆད་པར་མི་འགྱུར་གྲང་སྙམ་ན།
སྐྱོན་མེད་དེ། དེ་རྩ་ཚིག་དངོས་མིན་པར་མཁས་པ་འགས་བཞེད་པ་ལྟར་འཐད་པའི་ཕྱིར་
རོ༑ ༑དེ་བཞིན་དུ། ཡི་གེ་སུམ་ཅུ་ཐམ་པ་ལ། །ཕོ་མོ་མ་ནིང་གསུམ་དུ་དབྱེ། །ཞེས་འབྱུང་བ་
སོགས་རྩ་ཚིག་ལ་མང་ཉུང་དང་ཚིག་རིས་འདྲ་མིན་སྣ་ཚོགས་ཤིག་འདུག་པས། ཞིབ་ཏུ་
དཔྱད་པར་བྱའོ། །འདིར་རྟགས་སུམ་གཉིས་པོ་གཞུང་གཅིག་གི་ཆ་ཤས་ཡིན་མིན་ལའང་
31)
།



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མི་མཐུན་པ་བྱུང་སྟེ། མཁས་པ་ལ་ལས། དེ་གཉིས་གཞུང་གཅིག་གི་ཆ་ཤས་སུ་གཏོགས་ཏེ།
སུམ་ཅུ་པར་བསྔོ་བ་དང་། རྟགས་འཇུག་ཏུ་མཆོད་བརྗོད་མ་བྱུང་བས་ཤེས་སོ་ཟེར། གཞན་
དག །དེ་གཉིས་གཞུང་སོ་སོ་བ་ཡིན་ཏེ། སུམ་ཅུ་པའི་མཇུག་ཏུ་བསྔོ་བ་དང་། རྟགས་འཇུག་
གི་ཐོད་དུ་མཆོད་བརྗོད་བཀོད་པའི་དཔེ་ཡང་མང་བར་བཞུགས་ཤིང་། དེ་ཁོ་ན་གཞུང་དག་
པའི་ཕྱིར་ཟེར་ཏེ། སྔ་མ་སི་ཏུ་དང༌། ཅིག་ཤོས་གསེར་ཏོག་སོགས་ཀྱི་བཞེད་པའོ། །འོ་ན་
འདིར་ཕོ་མོ་སོགས་ཀྱི་ཡི་གེའི་འཇུག་པ་ལ་རྟགས་ཀྱི་འཇུག་པ་ཞེས་བཤད་པའི་རྒྱུ་མཚན་
གང་སྙམ་ན། སྤྱིར་ཕོ་མོ་གང་ཡིན་རྟོགས་ཀྱིས་འབྱེད་དགོས་པས་ཏེ། འདི་ཙམ་ལའང་
གཏུགས་པའི་དུས་སུ་སླེབ་གདའོ། ། །
གཉིས་པ་སྔོན་འཇུག་གི་རྟགས་ཀྱི་འཇུག་པ་བཤད་པ་ལ། མིང་གཞི་ལས་ལོགས་
སུ་སྔོན་རྗེས་དབྱུང་ཚུལ་བཤད་པ། སྔོན་འཇུག་གི་རྟགས་ཀྱི་དབྱེ་བ་བཤད་པ། སྔོན་འཇུག་
གི་རྟགས་ཀྱི་འཇུག་ཚུལ་བཤད་པའོ། །དང་པོ་ནི། མོ་ཡི་ཡི་གེའི་ནང་ནས་ནི། །འཇུག་པའི་
ཡི་གེ་བཅུ་དབྱུང་བྱ། །འཇུག་པ་བཅུ་ཡི་ནང་ནས་ནི། །སྔོན་འཇུག་ཡི་གེ་ལྔ་དབྱུང་བྱ། །ཞེས་
པ་སྟེ། ཕོ་དང་མ་ནིང་གི་ཡི་གེ་རྣམས་བསལ་བའི་ལྷག་མ་ལ་མོ་ཡིག་ཏུ་བྱས་པའི་ནང་ནས་
རྗེས་འཇུག་གི་ཡི་གེ་བཅུ་དབྱུང་ཞིང་། དེ་བཅུའི་ནང་ནས་སྔོན་འཇུག་གི་ཡི་གེ་ལྔ་དབྱུང་
བར་བྱ་ཞེས་ཏེ། སྔོན་རྗེས་ཀྱི་ངོས་འཛིན་ནི་སྔར་སུམ་ཅུ་པའི་སྐབས་བཞིན་ནོ། ། །
གཉིས་པ་ནི། སྔོན་འཇུག་ཡི་གེ་ལྔ་པོ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་
དང་བཞི་རུ་དབྱེ། །ཞེས་པ་སྟེ། སྔོན་འཇུག་ལྔ་ལས། བ་ཕོ་ཡིག །ག་ད་གཉིས་མ་ནིང་། འ་
མོ་ཡིག །མ་ཤིན་ཏུ་མོ་ཡིག་སྟེ། བཞིར་དབྱེ་བར་བྱའོ། །ཞེས་སོ། །འདི་ལྟར་དབྱེ་བ་ནི། སྒྲ་
གདངས་དྲག་ཞན་གྱི་དབང་གིས་ཏེ། དེ་ཡང་མིང་གཞི་རྣམས་ངོ་བོའི་སྒོ་ནས་དང༌། སྔོན་
རྗེས་རྣམས་མིང་གཞི་དང་ཕྲད་སྟོབས་ཀྱིས་དྲག་ཞན་དུ་འགྱུར་བར་གསུངས་སོ། །གསུམ་
~ 32]



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
པ་ལ། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི། དེ་དག་རེ་རེའང་བཞི་
བྱེད་དེ། །གང་ལ་འཇུག་བྱེད་གང་གིས་བྱེད། །ཇི་ལྟར་འཇུག་བྱེད་ཅི་ཕྱིར་བྱེད། །ཅེས་པ་
སྟེ༔ སྔོན་འཇུག་ཕོ་མོ་སོགས་དེ་དག་རེ་རེའང་བྱེད་པ་བཞི་བཞིའི་སྒོ་ནས་ཏེ། འཇུག་ཡུལ་
གང་ལ་འཇུག་པ།འཇུག་བྱེད་གང་གིས་འཇུག་པ། ཚུལ་ཇི་ལྟར་འཇུག་པ། དགོས་པ་ཅིའི་
ཕྱིར་དུ་འཇུག་པའོ། ། །
གཉིས་པ་རྒྱས་བཤད་ལ། དངོས་དང་། ཞར་བྱུང་མི་འཇུག་པ་བཤད་པའོ། །དང་པོ་
ལ་གསུམ། གང་ལ་དང་གང་གིས་འཇུག་པ་ཐུན་མོང་དུ་བཤད་པ། ཇི་ལྟར་འཇུག་ཚུལ་
བཤད་པ། ཅི་ཕྱིར་འཇུག་ཚུལ་བཤད་པའོ། །དང་པོ་ནི། གང་ལ་འཇུག་པར་བྱེད་ཅེ་ན། །
ཕོ་ནི་ཕོ་དང་མོ་ལ་འཇུག །མོ་ནི་མོ་དང་མ་ནིང་ལ། །མ་ནིང་ཡང་ནི་ཕོ་མོ་ལའོ། །ཤིན་ཏུ་མོ་
ནི་མ་ནིང་དང་། །མོ་དང་ཤིན་ཏུ་མོ་ཉིད་ལའོ། །ཞེས་པ་སྟེ། སྔོན་འཇུག་ཡི་གེ་ལྔ་པོ་རྣམས་
མིང་གཞིའི་ཡི་གེ་གང་དང་གང་ལ་འཇུག་ཅེ་ན། སྔོན་འཇུག་ཕོ་ནི་མིང་གཞི་ཕོ་དང་མོ་
རྣམས་ལ་འཇུག །སྔོན་འཇུག་མོ་ནི་མིང་གཞི་མོ་དང་མ་ནིང་རྣམས་ལ་འཇུག །སྔོན་འཇུག་
མ་ནིང་ནི་མིང་གཞི་ཕོ་དང་མོ་རྣམས་ལ་འཇུག །སྔོན་འཇུག་ཤིན་ཏུ་མོ་ནི་མིང་གཞི་མ་ནིང་
དང་མོ་དང་ཤིན་ཏུ་མོ་ཉིད་ལ་འཇུག་གོ། །ཞེས་ཏེ། འཇུག་ཡུལ་གྱི་གྲངས་འདྲེན་དང་དཔེར་
བརྗོད་རྣམས་ནི་ཤེས་སླ་བའི་ཕྱིར་ན་མ་བྲིས་སོ། །
གཉིས་པ་ནི། ཕོ་ནི་མ་ནིང་ལ་མི་འཇུག །མོ་ནི་ཕོ་ལ་འཇུག་པ་མིན། །མ་ནིང་རང་
ལ་རང་མི་འཇུག །རང་གི་སྡེ་དང་ཕྲད་པ་ན། །ཕོ་ཡང་མོ་ལ་འཇུག་མི་འགྱུར། །མ་ནིང་མོ་
ཡང་དེ་བཞིན་ནོ། །ཞེས་པ་སྟེ། འོ་ན་མི་འཇུག་པའི་ཡུལ་གང་དང་གང་ཞེ་ན། སྔོན་འཇུག་
ཕོ་ཡིག་ནི་མིང་གཞི་མ་ནིང་ལ་མི་འཇུག །སྔོན་འཇུག་མོ་ཡིག་ནི་མིང་གཞི་ཕོ་ཡིག་ལ་མི་
འཇུག །སྔོན་འཇུག་མ་ནིང་ནི་མིང་གཞི་མ་ནིང་ལ་མི་འཇུག །དེར་མ་ཟད། རང་གི་སྡེ་པ་
321༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དང་ནང་ཕྲད་པ་ན་སྔོན་འཇུག་ཕོ་ཡང་མིང་གཞི་ཕོ་དང་མོ་ལ་མི་འཇུག་ཅིང་། སྔོན་འཇུག་
མ་ནིང་དང་མོ་ཡང་མིང་གཞི་རང་གི་སྡེ་ལ་མི་འཇུག་པ་དེ་བཞིན་ནོ། །ཞེས་ཏེ། འདིར་ཤིན་
ཏུ་མོ་ཡང་མོར་འདུ་བའི་དབང་དུ་བྱས་པའོ། །
གཉིས་པ་ཚུལ་ཇི་ལྟར་འཇུག་པ་ནི། ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་པའི་
ཚུལ་གྱིས་ཏེ། །མ་ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་གྱིས་ཏེ། །ཤིན་ཏུ་མོ་
ནི་མཉམ་པས་སོ། །ཞེས་པ་སྟེ། སྔོན་འཇུག་ཕོ་ཡིག་ནི་མིང་གཞི་ལ་སྒྲ་གདངས་དྲག་པའི་
ཚུལ་གྱིས་དང་། མ་ནིང་ནི་དྲག་ཞན་རན་པའི་ཚུལ་གྱིས་དང༌། མོ་ཡིག་ནི་སྒྲ་གདངས་ཞན་
པའི་ཚུལ་གྱིས་དང་། ཤིན་ཏུ་མོ་ནི་དེ་ལས་ཀྱང་ཆེས་ཞན་པ་མཉམ་སྙོམ་མི་མངོན་པའི་ཚུལ་
གྱི་འཇུག་ཅེས་པའོ། །འདིར་སི་ཏུ་རིན་པོ་ཆེས། དྲག་ཞན་སོགས་ནི་བྱེད་རྩོལ་ཆེ་ཆུང་ལ་བྱ་
དགོས་ཀྱི། དེ་ལྟ་མིན་པར་སྒྲ་གདངས་ཁོ་ན་ལ་བྱེད་ན། ཕོ་དང་མ་ནིང་ལ་སྒྲ་གདངས་དེ་
ཙམ་གྱིས་ཁྱད་པར་མེད་པས་གནོད་ཅེས་གསུངས་མོད་ཀྱང་། དེ་ལྟ་ན་བྱེད་རྩོལ་ཆེ་ཆུང་ནི་
དེ་བས་ཀྱང་མི་མངོན་པས་མཚུངས་སམ་སྙམ་མོ། །གལ་ཏེ་དེ་གཉིས་ལ་བྱེད་རྩོལ་གྱི་ཁྱད་
པར་ཆེར་མི་མངོན་པ་དེ་ལྟར་ཡང་། གཏན་མི་མངོན་པ་མིན་པས་སྐྱོན་མེད་དོ་སྙམ་ན།།
ཚུལ་དེ་ནི་སྒྲའི་གདངས་ལའང་སྒོ་ཀུན་ནས་མཚུངས་སོ། །མདོར་ན་ཕོ་ཡིག་ཅ་ལྟ་བུ་དང་།
མ་ནིང་ཆ་ལྟ་བུ་ལ་མཚོན་ན། ཁ་ནང་དུ་ཕྱོགས་ནས་ཇི་ཙམ་བསམས་ཀྱང་བྱེད་རྩོལ་ཤུགས་
ཆེ་ཆུང་ཡོད་ལ། སྒྲ་གདངས་ཤུགས་ཆེ་ཆུང་མེད་དོ་བྱ་བའི་ཁྱད་པར་ནི་ཅུང་ཟད་ཀྱང་ཡོད་
པར་མ་མཐོང་ངོ་། །
གསུམ་པ་དགོས་པ་ཅིའི་ཕྱིར་འཇུག་པ་ལ་གཉིས། དངོས་དང་། དོགས་གཅོད་དོ། །
དང་པོ་ནི། ཅི་ཕྱིར་འཇུག་པར་བྱེད་ཅེ་ན། །ཕོ་ནི་འདས་དང་གཞན་བསྒྲུབ་ཕྱིར། །མ་ནིང་
གཉིས་ཀ་ད་ལྟར་ཆེད། །མོ་ནི་བདག་ད་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་རོ། །ཞེས་
༤ 332



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
པ་སྟེ། སྔོན་འཇུག་གི་ཡི་གེ་རྣམས་མིང་གཞིའི་ཡི་གེ་ལ་དགོས་པ་ཅིའི་ཕྱིར་དུ་འཇུག་ན།
སྔོན་འཇུག་ཕོ་ཡིག་ནི་ལྷ་བསྒྲུབས་སོ་ལྟ་བུ་དུས་འདས་པ་དང༌། དངོས་པོ་གཞན་བསྒྲུབ་
པའི་ཕྱིར་དུ་འཇུག །སྔོན་འཇུག་མ་ནིང་ནི་གཅོད་པ་པོ་དང་གཅད་བྱ་ལྟ་བུ་དངོས་པོ་བདག་
གཞན་གཉིས་ཀ་དང༌། གཅོད་པར་བྱེད་ལྟ་བུ་དུས་ད་ལྟར་བ་བསྒྲུབ་པའི་ཆེད་དུ་འཇུག །
སྔོན་འཇུག་མོ་ཡིག་ནི་མདུད་པ་འགྲོལ་བ་པོ་ལྟ་བུ་དངོས་པོ་བདག་དང་། འགྲོལ་བྱེད་
འགྲོལ་བྱ་ལྟ་བུ་དུས་ད་ལྟར་བ་དང་མ་འོངས་པ་གཉིས་བསྒྲུབ་པའི་ཕྱིར་དུ་འཇུག །སྔོན་
འཇུག་ཤིན་ཏུ་མོ་ནི། མཆོད་པ་པོ། མཆོད་བྱ་ལྟ་བུ་དངོས་པོ་བདག་གཞན་དང་། མཆོད་
ཟིན། མཆོད་འགྱུར། མཆོད་བཞིན་ལྟ་བུ་དུས་གསུམ་ཆ་མཉམ་པ་བསྒྲུབ་པའི་ཕྱིར་དུ་
འཇུག་ཅེས་ཏེ། གཞན་དག །མོ་ནི་བདག་དང་མ་འོངས་ཕྱིར། །ཞེས་བཏོན་ནས་འཆད་དོ། །
གཉིས་པ་ལ། ཤེས་བྱེད་ཀྱི་ཁུངས། དེ་དག་གི་ངོས་འཛིན། དོགས་པ་ཅུང་ཟད་
དཔྱད་པའོ། །དང་པོ་ནི། འདིར་བསྟན་བདག་གཞན་སོགས་ཀྱི་རྣམ་གཞག་ཁུངས་གང་ལ་
བསྟེན་ཏམ་སྙམ་ན། སྒྲ་གཞུང་མང་པོར། བདག་དོན་གྱི་ཚིག་ཅན་དང་། གཞན་དོན་གྱི་
ཚིག་ཅན་ཞེས་འབྱུང་བ་དེ་ལ་བསྟེན་པར་བཤད་དོ། །
གཉིས་པ་ནི། སྟ་གྲིས་ཤིང་བཅད་པ་ལ་མཚོན་ན། སྟ་གྲི་བྱེད་པ་པོ། ཤིང་ལས།
བཅད་པ་བྱ་བ་སྟེ། དེས་གཞན་ལའང་རིགས་འགྲེའོ། །འདི་ལྟར་ན། བཅད་བྱ་ཤིང་།
གཅོད་བྱེད་སྟ་གྲི། བཅད་པ་ལས་ཞེས་གྲགས་པ་ནི། ཐ་སྙད་ཟོར་ཡང་ཕྱིར་ལས་བྱ་གཉིས་
མིང་བརྗེ་བ་ཙམ་ཡིན་གྱི། དོན་སྔ་མ་ལས་མ་འདས་ཏེ། དབུ་ཚད་སོགས་གཞུང་ཆེན་མོའི་
དགོངས་པའོ། །བཅད་པའི་བྱ་བ་ལ། འདིས་བཅད་པ་དང་། འདི་བཅད་པའི་ཆ་གཉིས་ཏེ།
སྔ་མ་ལ་བྱེད་པོ་དང་འབྲེལ་བའི་ལས་དང༌། ཕྱི་མ་ལ་བྱ་ཡུལ་དང་འབྲེལ་བའི་ལས་ཞེས་
ཟེར་རོ། །འོན་ཏེ་གཉིས་ཀ་བྱ་བའི་ཆར་གཏོགས་པས་ལས་དངོས་ནི་མིན་ཏེ། ལས་དང་བྱ་
ལ323ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བ་སྒོ་ཀུན་ནས་འགལ་བའི་ཕྱིར་རོ། །གཞན་དུ་བྱ་ལས་དང་། བྱེད་ལས་ཞེས་དང་། བྱ་སྒྲུབ་
དང་བྱེད་སྒྲུབ་ཅེས་གསུངས་པའང་འདི་གཉིས་དང་རྣམ་གྲངས་སོ། །བསྒྲུབ་པར་བྱ་བ་ལྟ་
བུ་ནི། བྱ་བ་གསལ་བྱེད་ཙམ་ཡིན་གྱི། བྱ་བྱེད་ལས་གསུམ་དང༌། དུས་གསུམ་གང་དུའང་
མ་གཏོགས་པར་གསུངས་སོ། །སྐབས་འདི་དག་ཏུ་དངོས་པོ་བདག་གཞན་གྱི་ཐ་སྙད་མང་
དུ་བྱུང་བ་ནི་སྒྲ་གཞུང་ནས་བཀབ་པ་ཡིན་ཞེས་མཁས་དབང་བློ་དཀོན་པས་གསུངས་སོ། །
གལ་ཏེ་སྟ་གྲི་ནི་གཅོད་བྱེད་ཙམ་ཡིན་གྱི། གཅོད་པ་པོ་གཏན་ནས་མ་ཡིན་ཏེ། གང་ཟག་
མིན་པའི་ཕྱིར། ཞེ་ན། མཐོང་རྒྱ་ཤིན་ཏུ་ཆུང་བའི་སྐྱོན་ཏེ། མེ་ནི་ཤིང་སྲེག་པ་པོ་དང་། ས་
བོན་ནི་མྱུར་གུ་སྐྱེད་པ་པོ་སོགས་སུ་ཤིང་རྟ་ཆེན་པོའི་གཞུང་དུ་མ་ནས་ལན་གཅིག་མིན་པར་
གསུངས་པའི་ཕྱིར་རོ། །འོ་ན་དངོས་པོ་བདག་གཞན་དང་། དུས་གསུམ་གྱི་འཇོག་ཚུལ་ཇི་
ལྟ་བུ་སྙམ་ན། བཤད་པར་བྱ་སྟེ། དེའང་གཞི་གཅིག་ལ་མཚོན་ན། གཅོད་པ་པོའི་གང་ཟག་
དང༌། གཅོད་བྱེད་ཀྱི་སྟ་གྲི་གཉིས་ནི་འདིར་བསྟན་བདག་ཡིན་ཏེ། བྱེད་པའི་ལས་ཀྱང་དེར་
འདུས་སོ། །གཅད་བྱའི་ཤིང་ནི་དངོས་པོ་གཞན་ཡིན་ཏེ། བྱ་བའི་ལས་ཀྱང་དེར་འདུས་སོ། །
དེའི་ཕྱིར་པྲ་ཏི་པཎ་ཆེན་གྱིས། བྱེད་པ་པོ་ནི་བདག་ཡིན་ཏེ། །བྱ་བའི་དངོས་པོ་གཞན་ཡིན་
ནོ༑ ༑ཞེས་བྱ་བ་རང་ལྡོག་དངོས་པོ་གཞན་དུ་གསུངས་མོད་ཀྱང་། བྱ་བྱེད་ཀྱི་ཆ་སོ་སོར་ཕྱེ་
ནས་དངོས་པོ་བདག་གཞན་དུ་འཇོག་དགོས་སོ། །
དུས་གསུམ་ནི། གཞི་ལ་སྦྱར་ན། བཅད་ཟིན་འདས་པ། གཅོད་འགྱུར་མ་འོངས་པ།
གཅོད་བཞིན་ད་ལྟར་བ་སྟེ། འདི་ལྟར་ན་དངོས་པོ་བདག་གཞན་གཉིས་དང་། དུས་གསུམ་
ལ་སོགས་པ་ནི་བྱ་བ་གཅིག་ཁོ་ནའི་སྟེང་ན་ཐོན་པར་བྱ་དགོས་ཤིང་། བྱར་ཡོད་པ་དེ་ལྟར་
ཡང་ཕལ་ཆེར་གྱིས་མ་ཐོན་པར་སྣང་ངོ་། །མདོར་ན་བྱེད་པ་པོ་དངོས་སམ་དེའི་ཕྱོགས་སུ་
གཏོགས་པ་ནི། དངོས་པོ་བདག་གི་དོན་དང་། བྱ་བའི་ཡུལ་དངོས་སམ་དེའི་ཆར་གཏོགས་
~324



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
པ་ནི། དངོས་པོ་གཞན་གྱི་དོན་དུ་བྱའོ། །དེས་ན་བཟའ་བ། བཏུང་བ། བཅའ་བ་བཤད་པ་
སོགས་མིང་ཉི་ཚེ་བ་ལ་བདག་གཞན་སོགས་སྦྱོར་བ་སྐད་བྱས་པ་ནི། རྣམ་གཞག་མ་ཆགས་
པར་ཟད་དོ། །
གསུམ་པ་དོགས་པར་དཔྱད་པ་ལ། མཁས་པའི་གསུང་ལ་སྤྱིར་དཔྱད་པ་དང་། སི་
ཏུའི་གསུང་ལ་བྱེ་བྲག་ཏུ་དཔྱད་པ། གཞུང་འདིས་བསྟན་ཚུལ་ལ་ཅུང་ཟད་དཔྱད་པའོ། །
དང་པོ་ནི། རྗེ་ཞྭ་ལུ་བ་ཆེན་པོས། བདག་མྱ་ངན་ལས་འདས་ནས་གཞན་མྱ་ངན་ལས་
བཟླའོ། །ཞེས་པ་དངོས་པོ་བདག་ལ་འཇུག་པའི་དཔེར་མཛད་ལུགས་ལ་བལྟས་ན། འདིར་
བསྟན་བདག་གཞན་ནི་གང་ཟག་རྒྱུད་གཅིག་མི་གཅིག་ཙམ་ལ་བཞེད་པར་གསལ་མོད་
ཀྱང༌། མཁས་པ་ཕལ་ཆེ་བའི་གསུང་དང་མི་མཐུན་ནོ། །ཡང་རྣམ་གླིང་པཎ་ཆེན་གྱིས། བྱེད་
པ་པོས་གང་བྱ་བ་ནི་ལས་སམ་བྱ་བ་ཡིན་ལ། ཞེས་དེ་གཉིས་ཁྱད་མེད་ལྟ་བུར་གསུངས་པ་
དང༌། པྲ་ཏིས། ལས་ནི་བྱ་བ་བྱེད་པ་གཉིས། །ཞེས་ལས་དབྱེ་གཞིར་བྱས་ནས་དེ་ལས་བྱ་
བྱེད་གཉིས་སུ་དབྱེ་བར་གསུངས་པ་སོགས་ནི། བྱ་བྱེད་ལས་གསུམ་གྱི་འཇོག་མཚམས་ལ་
ཐུགས་ཞིབ་མ་ཆུག་པའོ། །
གཉིས་པ་ནི། སི་ཏུ་པཎ་ཆེན་གྱི་བཞེད་པས། འདིར་བསྟན་བྱ་བ་ལ་དབྱེ་ན་རྣམ་པ་
གཉིས་ཏེ། གང་ཡང་བྱེད་པ་པོ་གཞན་དང་དངོས་སུ་འབྲེལ་བ་དང་། མ་འབྲེལ་བའོ། །དང་
པོ་ནི་ལྕགས་གསེར་དུ་བསྒྱུར་བ་ལྟ་བུ་དང་། གཉིས་པ་ནི་ལྕགས་གསེར་དུ་འགྱུར་བ་ལྟ་བུ་
སྟེ༑ འདིའི་སྔ་མ་ལ་བདག་གཞན་སོགས་ཀྱི་དབྱེ་བ་བྱར་རུང་ཡང་། ཕྱི་མ་ལ་མི་རུང་ངོ༌། །
ཅིའི་ཕྱིར་ན། གང་བདག་གཞན་སོགས་བརྩི་བའི་གཞི་ལ་བྱ་བྱེད་ཐ་དད་པ་ཞིག་དགོས་
ནའང་། ལྕགས་གསེར་དུ་འགྱུར་བ་དང༌། བདག་འགྲོ་བ་ལྟ་བུ་ལ་ནི་བྱ་བྱེད་ཐ་མི་དད་པའི་
ཕྱིར་ཏེ། འགྱུར་བྱ་འགྱུར་བྱེད་གཉིས་ཀ་གསེར་ཡིན་པའི་ཕྱིར་དང་། འགྲོ་བྱ་འགྲོ་བྱེད་
325



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཉིས་ཀ་བདག་ཡིན་པའི་ཕྱིར་ཟེར་ཞིང་། བྱེད་པ་པོ་གཞན་དང་དངོས་སུ་འབྲེལ་མ་
འབྲེལ་གྱི་དོན་ཡང་། བྱ་བ་གང་བྱེད་བཞིན་པའི་གནས་སྐབས་སུ་བྱེད་པ་པོ་གཞན་དངོས་
སུ་སྣང་བ་དང་མི་སྣང་བ་ལ་བཞེད་སྣང་ངོ༌། །འདི་དག་ལ་རང་བློ་མ་དག་པའི་སྐྱོན་གྱིས་
འགལ་འདུ་མང་ཞིག་འཇུག་པར་མཐོང་སྟེ་འདི་ལྟར། གང་བྱ་བ་ཡིན་ན་དེ་བྱེད་པ་པོ་ཡོད་
དགོས་པས། ལྕགས་གསེར་དུ་འགྱུར་བ་དང་། བདག་འགྲོ་བ་ལྟ་བུ་བྱ་བ་ཡིན་པར་ཁས་
བླངས་པ་དང་། དེ་དག་བྱེད་པ་པོ་མེད་པར་ཁས་བླངས་པ་གཉིས་ནང་འགལ་བ་སྟེ། དང་
པོའོ། །གལ་ཏེ་བྱ་བ་ལས་གཞན་པའི་བྱེད་པ་པོ་མེད་པར་འདོད་ཀྱི། བྱེད་པོ་ཙམ་མེད་པར་
མ་སྨྲས་པས་སྐྱོན་མེད་དོ་སྙམ་ན། དེ་ལྟར་ན་རང་གིས་རང་ལ་བྱ་བ་མི་འཇུག་པས། བྱེད་པོ་
ཡོད་ཕྱིན་རང་ལས་གཞན་དུ་ཁས་བླང་དགོས་ལ། དེའི་ཚེ་བྱེད་པོ་གཞན་ཡོད་པར་ཐལ།
བྱེད་པོ་ཡོད་པའི་ཕྱིར་ཞེས་བརྗོད་ན་ལན་མེད་དུ་འགྱུར་བ་སྟེ། གཉིས་པའོ། །ཅི་སྟེ་བྱེད་པོ་
གཞན་ཡོད་པར་མཚུངས་ཀྱང་དེ་དང་དངོས་སུ་འབྲེལ་མ་འབྲེལ་མི་མཚུངས་པས། བདག་
གཞན་སོགས་འཇུག་མི་འཇུག་གི་ཁྱད་པར་འཐད་དོ་སྙམ་ན། གཞན་དང་དངོས་སུ་འབྲེལ་
ཚུལ་ཇི་ལྟར་ཡིན་སྨྱོས་ཤིག །གལ་ཏེ་གསེར་དུ་བསྒྱུར་ཅེས་པས་སྒྱུར་བྱེད་གཞན་ཞིག་ཡོད་
པ་དངོས་སུ་གོ་བའི་ཕྱིར་སྙམ་ན། འོ་ན་གསེར་དུ་འགྱུར་ཅེས་པས་ཀྱང་འགྱུར་བྱེད་གཞན་
ཞིག་ཡོད་པར་དངོས་སུ་གོ་བ་སྟེ། ཚད་མ་རྣམས་འགྲེལ་ལས། མ་སྐྱེས་པ་ནི་ཟློག་དོན་དུ། །
གྱུར་པ་ཉིད་གསུངས་དེ་ཡི་ཕྱིར། །ཞེས་པའི་རྩ་འགྲེལ་གྱི་དགོངས་པའོ། །དེ་བས་ན་སྔ་ཕྱི་
ལ་བྱེད་པ་པོ་གཞན་དང་དངོས་སུ་འབྲེལ་མ་འབྲེལ་གྱི་ཁྱད་པར་འབྱེད་པའང་མི་འཐད་པ་
ཉིད་དེ། གསུམ་པའོ། ། །
གཞན་ཡང་གསེར་དུ་འགྱུར་བྱེད་ནི་བསོད་ནམས་ཀྱི་ལས་སམ་འབྱུང་བའི་བྱེད་པ་
ལྟ་བུ་ཡིན་པར་རང་ཉིད་ཀྱི་ཞལ་ནས་དངོས་སུ་གསུངས་ལ། དེ་ལྟ་བུ་འགྱུར་བྱེད་ནི་གསེར་
326-



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
མ་ཡིན་དགོས་པས། འགྱུར་བྱ་འགྱུར་བྱེད་གཉིས་ཀ་གསེར་ཡིན་པར་བཞེད་པ་དང་དངོས་
སུ་འགལ་བ་སྟེ། བཞི་པའོ། །གཞན་ཡང་གསེར་དུ་འགྱུར་བྱེད་གསེར་མིན་པར་མ་ཟད།
གསེར་དུ་འགྱུར་བྱ་ཡང་གསེར་མ་ཡིན་པ་ཉིད་དེ། དཔེར་མཚོན་ན་གསེར་དུ་བསྒྱུར་བྱ་
ལྕགས་ཡིན་པ་བཞིན་དུ་དེར་འགྱུར་བྱ་ཡང་ལྕགས་ཡིན་པའི་ཕྱིར་རོ། །དེ་བས་གང་ཞིག་
འགྱུར་བ་དང་གང་དུ་འགྱུར་བ་གཉིས་ཀྱི་དབྱེ་བ་ཕྱེད་དགོས་རྒྱུ་ལ་འཛིངས་འདུག་པ་སྟེ།
སྐྱོན་ལྔ་པའོ། །གཞན་ཡང་གསེར་དུ་འགྱུར་བ་ནི་རྒྱུ་རྐྱེན་གྱི་སྟོབས་ཀྱིས་ཡིན་པས། འགྱུར་
བྱེད་ནི་རྒྱུ་ཡིན་ལ། དེའི་ཟླས་དྲངས་ན་འགྱུར་བ་ནི་འབྲས་བུ་ཡིན་པས། དེ་གཉིས་ཐ་མི་
དད་ན་རྒྱུ་འབྲས་ཐ་མི་དད་པའི་སྐྱོན་དུ་འགྱུར་བ་སྟེ། དྲུག་པའོ། །གཞན་ཡང་འགྲོ་བྱ་འགྲོ་
བྱེད་ཐ་མི་དད་ན་བྱ་བྱེད་ཐ་མི་དད་དགོས་ཤིང་། དེ་མི་དད་ན་གཅིག་པ་ཡིན་དགོས་པས།
དེའི་ཚེ། བྱེད་པོ་ལས་དང་བྱ་བ་གཅིག་མིན་པས། །ཞེས་བྱ་བ་ལ་སོགས་པའི་ལུང་རིགས་
དང་རྒྱ་ཆེར་འགལ་བ་སྟེ། བདུན་པའོ། །གཞན་ཡང་བདག་འགྲོ་བའི་གནས་སྐབས་སུ་
འགྲོ་བ་པོ་བདག་དང་འགྲོ་བྱ་གཞན་ལམ་ལྟ་བུ་ཡིན་ཞིང་། གང་དོན་ལ་ཇི་ལྟར་ཡིན་པ་དེ་
བཞིན་དུ་བློ་ལའང་དངོས་སུ་སྣང་བས། བདག་འགྲོ་བ་ལྟ་བུ་ལ་བྱ་བ་བྱེད་པའི་གནས་
སྐབས་སུ་བྱེད་པ་པོ་གཞན་དངོས་སུ་མི་སྣང་བར་འདོད་པའང་མངོན་སུམ་ལ་བསྙོན་པ་སྟེ།
བརྒྱད་པའོ། །གཞན་ཡང་འདིར་བསྟན་བདག་གཞན་དང་དུས་གསུམ་ལ་སོགས་པ་ནི་
བརྗོད་བྱའི་དོན་ལ་འཇུག་དགོས་པ་ལས་རྗོད་བྱེད་ཚིག་ལ་འཇོག་རྒྱུ་གཏན་ནས་མ་ཡིན་
མོད། དེ་ལྟ་ནའང་སྐུ་ཉིད་ཀྱི་ཞལ་ནས། དུས་གསུམ་གྱི་དབྱེ་བས་ནི་བྱ་བྱེད་ཀྱི་ལས་དང་
འབྲེལ་བའི་ངག་གི་སྦྱོར་བ་ཐམས་ཅད་ལ་ཁྱབ་སྟེ། ཞེས་དང་། བྱ་བྱེད་ཀྱི་སྒྲ་ལྷག་མ་
རྣམས་བསྡུ་བའི་ཕྱིར་དུ་ཡིན་ནོ། །ཞེས་གསུངས་པ་སོགས་ལ་བལྟས་ན་སྒྲ་ཉིད་ལ་བཞེད་
འདུག་པ་ཤིན་ཏུ་ཡང་ནོར་བ་སྟེ། དགུ་པའོ། །དེ་ལྟར་འགལ་འདུ་མང་དུ་འཇུག་པའི་རྒྱུ། །



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཁོ་བོའི་བློ་མིག་མ་དག་སྐྱོན་ཡིན་ནམ། །ཡང་ན་ཅིག་ཤོས་རིགས་ལམ་མི་མཁྱེན་པས། །
ནོངས་ཞེས་གཟུར་གནས་མཁས་རྣམས་དཔྱད་པའི་རིགས། །ཞེས་པ་ནི་བར་སྐབས་ཀྱི་
ཚིགས་སུ་བཅད་པའོ། །
དོན་བསྡུས་ན་མདུང་གིས་བསྣུན་པ་ལ་མདུང་བསྣུན་ཞེས་བརྗོད་པ་དང་འདྲ་བར་
བདག་གིས་འགྲོ་བ་ལ་བདག་འགྲོ་ཞེས་བྱེད་སྒྲ་བསྡུས་པ་ཙམ་ཡིན་གྱི། དོན་ལ་འགྲོ་བྱ་
འགྲོ་བྱེད་གཅིག་ཏུ་བསྡུས་པ་མིན་ཞིང༌། བསྡུ་ཡང་མི་ནུས་པས། ཚིག་དོན་གྱི་འཇུག་པ་མ་
ནོར་བ་བྱ་དགོས་ལ། དེའི་ཕྱིར་ཅུང་ཟད་བསྡུས་པ་ཡོད་ན་ཡང་། དེ་དང་དེ་ནི་སྦྱར་བར་བྱ། །
ཞེས་གསུངས་པ་ལྟར། བདག་འགྲོ་ཞེས་པ་ལ་བདག་གིས་ཞེས་བྱེད་སྒྲ་སྦྱར་དགོས་པས།
དེར་ཡང་བདག་གཞན་སོགས་མི་འཇུག་པ་མིན་ནོ། །དེ་རྣམས་ཇི་ལྟར་འཇུག་ཚུལ་ཡང་
ཕྱོགས་ཙམ་མཚོན་ན།འགྲོ་བྱེད་བདག །འགྲོ་བྱ་གཞན། འགྲོར་ཟིན་འདས་པ། འགྲོ་རྒྱུ་མ་
འོངས་པ། འགྲོ་བཞིན་ད་ལྟར་བ་སོགས་དང་། དེ་བཞིན་དུ་འགྱུར་བྱེད་བདག་དང་།
འགྱུར་བྱ་མ་འོངས་པ་སོགས་ཏེ། མདོར་ན་བདག་འགྲོ་བ་དང༌། གསེར་དུ་འགྱུར་བ་
སོགས་ལའང་བདག་གཞན་སོགས་ཆ་ཚང་སྦྱར་རུང་བས། ཚིག་གིས་བརྗོད་ཚུལ་དང་དོན་
གྱི་གནས་ཚུལ་ཤན་ཕྱེད་པར་བྱས་ལ། སླད་ཕྱིན་ཆད་བདག་འགྲོ་བ་དང་། གསེར་དུ་འགྱུར་
ལྟ་བུ་ནི་བྱ་བྱེད་ཐ་མི་དད་ཅིང་། དེ་མི་དད་པས་དེར་བདག་གཞན་སོགས་སྦྱར་མི་རུང་བའི་
རྨོངས་གཏམ་ནི་ནམ་དུའང་སྨྲ་བར་མི་བྱ་སྟེ། ཕྱི་ནང་གི་མཁས་པ་རྣམས་ཐུགས་ཁྲེལ་བའི་
རྒྱུ་ཡིན་པའི་ཕྱིར་རོ། །གལ་ཏེ་གསེར་དུ་བསྒྱུར་ཅེས་པས་སྒྱུར་བྱེད་ཀྱི་བདག་ཅིག་ཡོད་
པར་གོ་ཡང་། འགྱུར་ཞེས་པ་ལ་དེ་ལྟ་མིན་པས། སྔ་ཕྱིར་བདག་གཞན་འཇུག་མི་འཇུག་གི་
ཁྱད་པར་འཐད་དོ་སྙམ་ན། འདིར་བསྟན་བདག་དང་གང་ཟག་གི་བདག་གཉིས་ཀྱི་དབྱེ་བ་
མི་ཕྱེད་པ་སྟེ། དེས་འགྱུར་བར་བྱེད་པ་པོའི་གང་ཟག་ཡོད་པར་མི་འཕེན་ཀྱང་། འགྱུར་བྱེད་
ག328



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ཀྱི་རྒྱུ་ཡོད་པར་འཕེན་པའི་ཕྱིར་དང་། དེ་ཉིད་དེའི་བྱེད་པོའི་བདག་ཡིན་པའི་ཕྱིར་རོ། ། །
དེ་བས་ན་བློ་གྲོས་ཀྱི་འཇུག་པ་ཀུ་ཤའི་རྩེ་མོ་ལྟར་ཕྲ་བར་བྱས་ནས་ཚུལ་འདི་ལྟར་དུ་
ཕྱེད་དགོས་པ་སྟེ། བདག་གིས་རྐང་པས་བགྲོད་དེ་ལྷ་སར་སྨན་ལེན་དུ་འགྲོ་ཞེས་པ་ལྟ་བུ་
མཚོན་ན། དེས་སུ་ཞིག་འགྲོ་བའི་བྱེད་པོ། གང་གིས་འགྲོ་བའི་བྱེད་པ། ཇི་ལྟར་འགྲོ་བའི་
བྱེད་ཐབས། གང་དུ་འགྲོ་བའི་ཡུལ། དེར་འགྲོ་བའི་དགོས་པ། གང་འགྲོ་བའི་བྱ་བ་དང་
བཅས་བརྗོད་བྱའི་དངོས་པོ་དྲུག་བསྟན་ལ། གང་ཇི་ལྟར་བསྟན་པ་དེ་ལྟར་འཕྲིགས་ཚུད་
པའི་མི་ཞིག་ལ་བདག་གིས་ལྷ་སར་སྨན་ལེན་དུ་འགྲོ་ཞེས་བརྗོད་པ་ན་ཚིག་ལ་བྱེད་པ་དང་
བྱེད་ཐབས་གཉིས་བསྡུས་མོད་ཀྱང་། དོན་ལ་དེ་གཉིས་ཀྱང་གོ་ནུས་ཤིང་། ཐ་ན་བདག་
འགྲོ་ཞེས་པ་ཙམ་ལས་མ་བརྗོད་ཀྱང་། སྐབས་སྟོབས་ཀྱིས་དོན་དེ་རྣམས་རྫོགས་པར་
གོ་ནུས་པ་སྟེ། ཚད་མ་རྣམ་འགྲེལ་ལས། མ་བརྗོད་ནའང་འདོད་པ་ནི། །སྐབས་ལས་
རྟོགས་པར་འགྱུར་བ་ཡིན། །ཞེས་སོ། །དེའི་ཕྱིར་ཚིག་གང་དང་གང་ལས་དོན་གང་དང་
གང་ཞིག་གོ་བ་ནི་ཚིག་དེ་དང་དེ་ལ་དོན་དེ་དང་དེ་སྟོན་པའི་ནུས་པ་ཡོད་པ་དང༌། བསྟན་
འདོད་དང་ཉན་འདོད་སོགས་རྒྱུ་རྐྱེན་དུ་མ་ཞིག་ཆགས་དགོས་པས། དེ་རྣམས་དཔྱིས་ཕྱིན་
པར་ཤེས་དགོས་ཤིང་། དེ་ལའང་སྒྲ་རྟོག་སེལ་བས་འཇུག་ཚུལ་སོགས་དབུ་ཚད་ཀྱི་རིགས་
ལམ་ཕྲ་མོ་རྣམས་ངེས་པར་དུ་ཤེས་དགོས་སོ། །དེ་ལྟར་སྒྲ་དོན་གྱི་འབྲེལ་པ་རྫས་སུ་གྲུབ་མ་
གྲུབ་ལ་སོགས་པ་ཕྱི་ནང་མཁས་པའི་བཞེད་ཚུལ་ཕྲ་མོ་རྣམས་ཀུ་ཤའི་རྩེད་མོ་ལྟར་མ་
འདྲེས་པར་འབྱེད་ཤེས་པའི་སྒོ་ནས། ཚིག་གི་བཀྱེ་བསྡུའི་ཚུལ་ལའང་མཁས་དགོས་པ་སྟེ།
དེའང་བླ་མ་རིན་པོ་ཆེའི་ཞལ་ནས། དོན་གང་ཞིག་སྤྲོ་བར་འདོད་ནའང་ཚིག་གཅིག་གི་
ལམ་ནས་རྫོགས་པར་སྤྲོར་ཤེས་པ་ཞིག་དང་། བསྡུ་བར་འདོད་ནའང་ཚིག་གཅིག་གི་ནང་
དུ་ཡུད་ཀྱིས་སྡུད་ཤེས་པ་ཞིག་དགོས་གསུངས་པ་ལྟར་རོ། །སྤྲོ་བསྡུ་ཇི་ལྟར་བྱ་ཚུལ་ཡང་།
~ 329



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བསྐྲུན་ནོ། །ཞེས་པ་ལྟ་བུ་ལ་ཆ་མཚོན་ན། དེ་ཉིད་ཚིག་གཅིག་ཡིན་ཡང་གང་བསྐྲུན་པ་དང་།
གང་གིས་བསྐྲུན་པ་དང༌། ཇི་ལྟར་བསྐྲུན་པ་གསུམ་ལ་དྲང་དུ་ཡོད་ཅིང་། གསུམ་པོ་དེའི་
ཆིངས་སུ་མ་ཚུད་པའི་ཆོས་སྲིད་ཀྱི་གནད་དོན་གང་ཡང་གཞག་ཏུ་མེད་པ་ལྟ་བུ་སྟེ། གཞན་
དང་གཞན་ལའང་རྒྱ་ཆེར་སྦྱོར་ཤེས་པ་དགོས་སོ། །
གསུམ་པ་ནི། འདི་སྙམ་དུ་སྔོན་འཇུག་ཕོ་ཡིག་ལ་མཚོན་ན། བཤད་པ་པོ། བཀག་
པ་པོ། བཀང་བ་པོ་སོགས་དངོས་པོ་བདག་གཞན་གྱི་ནང་ནས་བདག་ལ་འཇུག་པ་ཤིན་ཏུ་
མང་ཞིང་། དེ་བཞིན་དུ་བསྒྲུབ་བྱ། བཤད་བྱ། བསྒྱུར་བྱ་སོགས་དུས་མ་འོངས་པར་འཇུག་
པ་ཡང་མང་ལ། བསྒོ་བྱེད། བསྡུ་བྱེད། བརྡེག་བྱེད་སོགས་དུས་ད་ལྟ་བར་འཇུག་པ་ཡང་
ཤིན་ཏུ་མང་བས། དངོས་པོ་བདག་དང་། དུས་གཞན་གཉིས་ལ་མི་འཇུག་པ་གཞུང་གི་དོན་
ག་ལ་ཡིན། དེ་བཞིན་དུ་སྔོན་འཇུག་མ་ནིང་སོགས་ལའང་ཞིབ་ཏུ་དཔྱད་ན་ཐམས་ཅད་
ཐམས་ཅད་ལ་འཇུག་མཉམ་དུ་འདུག་པས་དེ་རྣམས་ལས་བྱེ་བྲག་ཕྱེས་ཏེ། བདག་གཞན་
སོགས་ལ་འཇུག་མི་འཇུག་གི་ཁྱད་པར་ཁྱོད་ཀྱིས་ཇི་ལྟར་སྦྱོར་བ་དེ་ལྟར་ནི་གཞུང་གི་
དགོངས་པ་གཏན་མིན་ནོ་སྙམ་ན། ཤིན་ཏུ་བདེན་མོད། འོན་ཏེ་དོན་འདི་ལ་མཁས་པ་
གཞན་གྱིས་དྲོགས་གཅོད་ལྟ་ཞོག་གི་དྭོགས་སློང་ཙམ་ཡང་མཛད་པ་མ་མཐོང་བས། ཤིན་
ཏུ་དཔྱད་དཀའ་བའི་གནས་སུ་སྣང་ངོ་། །གལ་ཏེ་གཙོ་ཆེ་ཆུང་གིས་ཡིན་གྱི། སྔོན་འཇུག་ཕོ་
ཡིག་ལྟ་བུ་དུས་མ་འོངས་པ་དང་། དངོས་པོ་བདག་སོགས་ལ་གཏན་མི་འཇུག་པ་མིན་པས།
སྐྱོན་མེད་དོ་སྙམ་ནའང་ལྷ་དགའ་བར་བྱེད་པ་སྟེ། སྒྲུབ་བྱེད་གནའ་ཙམ་དུ་ཟད་པའི་ཕྱིར་
རོ༑ ༑དེས་ན་འདིའི་སྐབས་སུ་དཀའ་གནད་ཆེ་ཤོས་ནི། གཞུང་གིས་ཇི་ལྟར་བསྟན་ཚུལ་
དང༌། བྱ་ཚིག་ལ་བྱ་བས་ཁྱད་པར་དུ་བྱས་ནས་བསྟན་པ་དང་། མིང་གིས་ཁྱད་པར་དུ་བྱས་
ནས་བསྟན་པའི་ཆ་གཉིས་ཡོད་པ་སོ་སོར་མ་འདྲེས་པར་འབྱེད་པ་དང་། མིང་ཉི་ཚེ་བ་
~33()ལ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
རྣམས་ལ་དུས་གསུམ་འཇུག་མི་འཇུག་གི་ཁྱད་པར་ཕྱེད་པ་རྣམས་ཡིན་གྱི། བསྒྲུབས།
བསྒྲུབ། སྒྲུབ། སྒྲུབས། ལྟ་བུ་རྣམས་རིམ་བཞིན་འདས་མ་འོངས་པ་ད་ལྟར་དུས་གསུམ་
དང༌། བསྐུལ་ཚིག་ཏུ་འཇོག་པ་སོགས་ནི་རེའུ་མིག་ཏུ་བཀོད་མ་བཀོད་ཇི་ལྟར་ཡང་དེ་ཙམ་
དུ་དཀའ་བ་ཡིན་པས། གང་སླ་བ་རྣམས་འཕྱར་ནས། ཅིག་ཤོས་རྣམས་སྦེད་པའི་སྒྱུ་ཐབས་
མ་མཛད་ཅིག་ཅེས་ཀྱང་བསྐུལ་ལོ། །
གསུམ་པ་རྗེས་འཇུག་གི་རྟགས་ཀྱི་འཇུག་པ་བཤད་པ་ལ། དབྱེ་བ་བཤད་པ་དང་།
འཇུག་ཚུལ་བཤད་པའོ། །དང་པོ་ལ། གསུམ་དུ་དབྱེ་བ་དང་། བརྒྱད་དུ་དབྱེ་བའོ། །དང་པོ་
ནི༑ རྗེས་འཇུག་ཡི་གེ་བཅུ་པོ་ལ། །ཕོ་མོ་མ་ནིང་གསུམ་དུ་དབྱེ། །ཞེས་པ་སྟེ། སྔོན་འཇུག་
ཏུ་མ་ཟད། རྗེས་འཇུག་ལའང་སྒྲ་དྲག་ཞན་གྱིས་ཕོ་མོ་མ་ནིང་གསུམ་དུ་དབྱེ་དགོས་ཤིང་།
དེ་དག་གི་ངོས་འཛིན་ལ་མཁས་པའི་བཞེད་པ་མི་མཐུན་པ་མང་ཡང་། རེ་ཞིག །ད་ས་བ་
གསུམ་ཕོ་ཡིག །ག་ང་ན་མ་ར་ལ་དྲུག་མོ་ཡིག །འ་ཡིག་གཅིག་པུ་མ་ནིང་དུ་བྱའོ། །
གཉིས་པ་ནི། ཕོ་ལ་སྐྱེས་བུ་རབ་འབྲིང་གསུམ། མོ་ལ་མོ་དང་ཤིན་ཏུ་མོ། །མ་ནིང་
འགྱུར་དང་མཚན་གཉིས་དང་། །མཚན་མེད་དག་དང་གསུམ་དུ་འདོད། །ཅེས་པ་སྟེ། ཕོ་ལ་
ནང་གསེས་ཀྱིས་ས་ཡིག་སྐྱེས་བུ་རབ། ད་ཡིག་སྐྱེས་བུ་འབྲིང་། བ་ཡིག་སྐྱེས་བུ་ཐ་མར་
འཇོག །མོ་ལ་ནང་གསེས་ཀྱིས་ག་ར་ལ་གསུམ་ནི་མོ་ཙམ་དང་། ང་ན་མ་གསུམ་ནི་ཤིན་ཏུ་
མོའོ། །མ་ནིང་ལ་འ་ཡིག་གཅིག་ཉིད་མིང་གཞི་སོ་སོའི་དབང་གིས་འགྱུར་བ་མ་ནིང་དང་།
མཚན་གཉིས་མ་ནིང་དང་། མཚན་མེད་མ་ནིང་དང་གསུམ་དུ་འདོད་ཅེས་སོ། །སི་ཏུའི་
བཞེད་པ་ལྟར་བྱས་ན། ག་ད་བ་ས་བཞི་ཕོ་ཡིག །ན་ར་ལ་གསུམ་མོ་ཡིག །ང་མ་འ་གསུམ་
མ་ནིང་ཡིན་ཞིང་། དེར་བརྒྱད་དུ་དབྱེ་ཚུལ་ཡང་། ངོ་བོའི་སྒོ་ནས་མ་ཡིན་པར་ཡང་འཇུག་
ཞུགས་ཚུལ་གྱི་དབང་ལས་ཏེ། དེའང་ཕོ་ལ་མཚོན་ན། ས་ཡང་འཇུག་ཏུ་ཞུགས་པའི་ག་
ལ33] ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཡིག་སྐྱེས་བུ་རབ། དེ་ཡང་འཇུག་ཏུ་ཞུགས་པའི་བ་ཡིག་སྐྱེས་བུ་འབྲིང་། ཡང་འཇུག་གང་
ཡང་མ་ཞུགས་པའི་ག་ད་བ་ས་བཞི་སྐྱེས་བུ་ཐ་མའོ། །མོ་ལ་མཚོན་ན། ས་ཡང་འཇུག་ཏུ་
ཞུགས་པའི་ང་མ་གཉིས་མོ་ཙམ་དང་། ཡང་འཇུག་གང་ཡང་མ་ཞུགས་པའི་ང་མ་འ་གསུམ་
ཤིན་ཏུ་མོ་ཡིན་ནོ། །མ་ནིང་ལ་མཚོན་ན། མིང་གཞི་ཕོ་ཡིག་གི་རྗེས་འཇུག་མ་ནིང་གང་རུང་
ལ་ཡང་འཇུག་ད་ཡིག་ཞུགས་མ་ཞུགས་གཉིས་དང༌། མིང་གཞི་མོ་ཡིག་གི་རྗེས་འཇུག་མ་
ནིང་གང་རུང་ལ་ཡང་འཇུག་གང་ཡང་མེད་པ་དང་། མིང་གཞི་མ་ནིང་གི་རྗེས་འཇུག་མ་ནིང་
གང་རུང་ལ་ཡང་འཇུག་ཞུགས་པ་སྟེ། ཚན་པ་བཞི་ནི་འགྱུར་བ་མ་ནིང་དང་། མིང་གཞི་མོ་
ཡིག་གི་རྗེས་འཇུག་མ་ནིང་གང་རུང་ཡང་འཇུག་ཞུགས་པ་ནི་མཚན་གཉིས་མ་ནིང་དང་།
མིང་གཞི་མ་ནིང་གི་རྗེས་འཇུག་མ་ནིང་གང་རུང་ལ་ཡང་འཇུག་མེད་པ་ནི་མཚན་མེད་མ་
ནིང་ངོ༌། །འོན་ཏེ་འདི་ལྟར་བྱས་ན་འོག་ཏུ་ནང་ཕྲད་སྦྱོར་མི་བདེ་བས། ཡི་གེ་རེ་རེ་བའི་ངོས་
ནས་འཇོག་དགོས་པར་མངོན་ནོ། །འོ་ན་སྔོན་འཇུག་རྣམས་ཕོ་མོ་སོགས་གང་དང་གང་
ཡིན་གྱི་ངོས་འཛིན་ལ་མཁས་པ་རྣམས་བཞེད་པ་མི་མཐུན་པ་མེད་པ་ལ་རྗེས་འཇུག་ལ་དེ་
ལས་གོ་ལྡོག་སྟེ་འབྱུང་བ་ཅི་ཡིན་སྙམ་ན། སྔོན་འཇུག་རྣམས་མིང་གཞི་གང་དང་གང་ལ་
འཇུག་མི་འཇུག་གི་ཚུལ་གཉིས་བཤད་པས། དེ་ཉིད་ཀྱིས་ཕོ་མོ་སོགས་གང་དང་གང་ཡིན་
གྱི་ངོས་འཛིན་གསལ་བར་འགྲུབ་ལ། རྗེས་འཇུག་ལ་དེ་ལྟར་བཤད་པ་མེད་པས། མི་
མཐུན་པ་སྣ་ཚོགས་སུ་བྱུང་བ་སྟེ། འདི་ཙམ་ལའང་བློ་ཁ་ཕྱོགས་མཁན་དཀོན་པར་བྱུང་
འདུག་གོ། །
གཉིས་པ་འཇུག་ཚུལ་བཤད་པ་ལ། མདོར་བསྟན་པ་དང་། རྒྱས་པར་བཤད་པའོ། །
དང་པོ་ནི། དེ་ཡང་བྱེད་པ་བཞི་བྱེད་དེ། །གང་ལ་འཇུག་བྱེད་གང་གིས་བྱེད། །ཇི་ལྟར་
འཇུག་བྱེད་ཅི་ཕྱིར་བྱེད། །ཅེས་པ་སྟེ། རྗེས་འཇུག་ཕོ་མོ་མ་ནིང་གསུམ་པོ་རེ་རེ་ལའང་ཡུལ་
ལ332མ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
གང་ལ་འཇུག་པ། བྱེད་པ་གང་གིས་འཇུག་པ། ཚུལ་ཇི་ལྟར་དུ་འཇུག་པ། དགོས་པ་ཅིའི་
ཕྱིར་དུ་འཇུག་པ་དང་བཅས་བྱེད་པ་བཞི་བཞིའི་སྒོ་ནས་འཇུག་པར་བྱེད་ཅེས་པའོ། །
གཉིས་པ་ལ། གང་ལ་འཇུག་པ་རྒྱས་པར་བཤད་པ་སོགས་བཞི་ལས། དང་པོ་ལ།
དངོས་དང་། དོགས་གཅོད་གཉིས་ཀྱི། དང་པོ་ནི། གང་ལ་ཡི་གེ་ཐམས་ཅད་ལ། ཞེས་པ་
སྟེ༑ རྗེས་འཇུག་དེ་རྣམས་ཡུལ་གང་ལ་འཇུག་ན། ཀ་ནས་ཨའི་བར་ཡི་གེ་སུམ་ཅུ་པོ་ཐམས་
ཅད་ལ་འཇུག་ཅེས་པའོ། །
གཉིས་པ་ནི། འདིར་གསེར་ཏོག་གིས། ཐོབ་ཚུལ་ཡོད་པའི་ཡི་གེ་ཐམས་ཅད་ལ་
ཞེས་ཁྱད་པར་སྦྱར་བར་མཛད་ཅིང་། དེ་ལྟར་མ་སྦྱར་ན་མི་རིགས་པའི་རྒྱུ་མཚན་ཉོག་ལ་
འཛིངས་པ་མང་དུ་གསུངས་མོད་ཀྱང་། དོན་དུ་ཐོབ་ཚུལ་ཡོད་པའི་ཡི་གེ་དང་མེད་པའི་ཡི་
གེ་ཞེས་པ་ནི་རིམ་བཞིན་གསུང་རབ་ལ་གྲགས་པའི་ཆོས་སྐད་དང་། དེར་མ་གྲགས་པའི་
ཕལ་སྐད་ལ་བཞེད་པར་འདུག་ཅིང་། འདིའི་མཚན་གཞི་ཡང་རིམ་བཞིན་ཛག་ཅེས་པ་དང་།
ཝག་ཅེས་པ་ལྟ་བུ་ལ་བཞེད་འདུག་གོ། །དེ་ལྟ་ན་རྗེས་འཇུག་བཅུ་པོ་རེ་རེ་ཞིང་ཡང་ཀཱ་ལི་
སུམ་ཅུ་པོ་ཐམས་ཅད་ལ་འཇུག་མོད་ཀྱང་། དེ་དང་དེར་འཇུག་པ་ལས་བྱུང་བའི་སྐད་ལ་
ཆོས་སྐད་ཀྱིས་མ་ཁྱབ་སྟེ། དཔེར་ན་ཛག་དང་། ཝག་ལྟ་བུའོ། །ཞེས་གསུང་རྒྱུ་འདུག་ཀྱང་
ཅུང་མ་ཐོན་པར་སྣང་ངོ༌། །དེར་མ་ཟད་ཛག་དང་ཝག་ལྟ་བུ་ནི་ཡི་གེ་ག་ལ་ཡིན་ཏེ་མིན་པས།
ཐོབ་ཚུལ་མེད་པའི་ཡི་གེའི་མཚན་གཞིར་དེ་དག་འཇོག་པའང་ཐུགས་མཉམ་པར་མ་
བཞག་པའོ། །དེའི་ཕྱིར་རྗེས་འཇུག་ཐམས་ཅད་ཡི་གེ་སུམ་ཅུ་པོ་ཐམས་ཅད་ལ་འཇུག་ཅེས་
ཐད་ཀར་བཀྲལ་བས་ཆོག་གི་ཐོབ་ཚུལ་ཡོད་པ་ཞེས་ཁྱད་པར་སྦྱར་དགོས་དོན་ཅུང་ཟད་
ཀྱང་མེད་དོ། །ཡང་སི་ཏུ་པཎ་ཆེན་གྱིས་རྗེས་འཇུག་གི་འཇུག་ཡུལ་ལ་འདིར་བསྟན་མིང་
གཞིས་ཁྱབ་བམ་ཞེ་ན། མ་ཁྱབ་སྟེ། ཡང་འཇུག་གིས་མ་ངེས་པའི་ཕྱིར་གསུངས་པའང་ཤིན་
333



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཏུ་དབུ་འཐོམ་པ་སྟེ། ཡི་གེ་སུམ་ཅུ་པོ་གང་རུང་ཡིན་ན། གང་ལ་ཡི་གེ་ཐམས་ཅད་ལ། །
ཞེས་པའི་སྐབས་འདིར་བསྟན་པའི་མིང་གཞི་ཡིན་པས་ཁྱབ་པའི་ཕྱིར་དང་། ཡང་འཇུག་
གཉིས་ཀྱང་སུམ་ཅུ་པོ་གང་རུང་ཡིན་པའི་ཕྱིར་རོ། །དེས་ན་འདི་ནི་སྤྱིར་རྗེས་འཇུག་ས་ཡིག་
ལྟ་བུ་འདིར་བསྟན་མིང་གཞི་ཡིན་པ་དང༌། ཡང་གང་གི་ཡང་འཇུག་ཏུ་སོང་བའི་རྗེས་
འཇུག་དེའི་མིང་གཞི་མིན་པའི་ཁྱད་པར་མ་ཕྱེད་པས་བྱས་པའོ། ། །
གཉིས་པ་གང་གིས་འཇུག་པ་ནི། གང་གིས་བཅུ་པོ་དེ་དག་གིས། །ཞེས་པ་སྟེ།
འཇུག་ཡུལ་སུམ་ཅུ་ལ་འཇུག་བྱེད་གང་གིས་འཇུག་ཅེ་ན། རྗེས་འཇུག་བཅུ་པོ་དེ་དག་གིས་
འཇུག་ཅེས་པའོ། །
གསུམ་པ་ཚུལ་ཇི་ལྟར་འཇུག་པ་ལ་གཉིས། མདོར་བསྟན་པ་དང་། རྒྱས་པར་བཤད་
པའོ། །དང་པོ་ནི། ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་དོན་གྱི་ཚུལ། །ཞེས་
པ་སྟེ། རྗེས་འཇུག་རྣམས་མིང་གཞིར་ཇི་ལྟར་འཇུག་ན། རྗེས་འཇུག་ཞུགས་པས་སྒྲ་དྲག་
ཞན་དུ་འགྱུར་བ་སྒྲའི་འཇུག་ཚུལ་དང༌
། ཞུགས་པས་དོན་གང་ཞིག་སྟོན་པ་དོན་གྱི་འཇུག་
ཚུལ་གཉིས་སུ་ཡོད་ཅེས་པའོ། །གསལ་བར་བཤད་ན། གང་ཡང་མིང་གཞི་ལ་རྗེས་འཇུག་
མི་འདྲ་བ་ཞུགས་སྟོབས་ཀྱིས་དོན་ཡང་མི་འདྲ་བར་འགྱུར་ལ། སྒྲ་ཡང་དྲག་ཞན་དུ་འགྱུར་
བ་སྟེ། དཔེར་མཚོན་ན་མིང་གཞི་ག་ལ་རྗེས་འཇུག་བ་ཞུགས་ན་གབ་ཅེས་ཡིབ་པའི་དོན་
སྟོན་ལ། ང་ཞུགས་ན་གང་ཞེས་སྣོད་ཁེངས་པའི་དོན་སྟོན་པ་ལྟ་བུ་དང་། དེ་བཞིན་དུ་བ་
རྗེས་འཇུག་གི་ཕོ་དང་། ང་རྗེས་འཇུག་གི་མོ་ཡིན་པས། དེ་གཉིས་སོ་སོ་ནས་མིང་གཞི་ག་
ལ་ཞུགས་པ་ན་གབ་དང་གང་ཞེས་སྒྲ་གདངས་ཀྱང་དྲག་ཞན་དུ་འགྱུར་བ་ལྟ་བུའོ། །མདོར་
བསྡུས་ན་སྒྲ་དྲག་ཞན་དང་དོན་འདྲ་མིན་དུ་སྟོན་པ་ན་རྗེས་འཇུག་ཁོ་ནའི་དབང་ཡིན་ལ།
དེར་མ་ཟད་དོན་གང་ཞིག་སྟོན་པ་ལ་ལེགས་སྦྱར་ལྟར་ན་རྐྱེན་དུ་མ་ཞིག་ཚོགས་དགོས་
ལ334མ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ཀྱང་། སློབ་དཔོན་གྱིས་རྗེས་འཇུག་བཅུ་ཁོ་ནས་ཆོག་པར་མཛད་པ་ནི་ཆེས་ངོ་མཚར་རྨད་
དུ་བྱུང་བའི་རྣམ་པར་ཐར་པ་ཡིན་ཞིང་། རྒྱ་གར་མཁས་པ་རྣམས་ཀྱིས་ཀྱང་བསྔགས་པའི་
མེ་ཏོག་འཐོར་བར་མཛད་ཅེས་རྗེ་ཞ་ལུ་བ་ཆེན་པོས་གསུངས་སོ། །
གཉིས་པ་ལ། སྒྲའི་མཇུག་ཚུལ་རྒྱས་བཤད་དང་། དོན་གྱི་འཇུག་ཚུལ་རྒྱས་བཤད་
དོ༑ ༑དང་པོ་ནི། སྤྱིའི་འཇུག་ཚུལ་དང༌། ཁྱད་པར་གྱི་འཇུག་ཚུལ་ལོ། །དང་པོ་ནི། ཕོ་
གསུམ་མོ་གཉིས་མ་ནིང་གསུམ། །དྲག་ཞན་བར་མ་གསུམ་དུ་འཇུག །ཅེས་པ་སྟེ། རྗེས་
འཇུག་གི་ཕོ་གསུམ་སྒྲ་གདངས་དྲག་པོའི་ཚུལ་གྱིས་དང་། རྗེས་འཇུག་གི་མོ་ཙམ་དང་ཤིན་
ཏུ་མོ་གཉིས་སྒྲ་གདངས་ཞན་པའི་ཚུལ་གྱིས་དང་། རྗེས་འཇུག་གི་མ་ནིང་གསུམ་སྒྲ་
གདངས་བར་མ་སྟེ་རན་པའི་ཚུལ་གྱིས་མཇུག་ཅེས་པའོ། །འདིར་རྗེས་འཇུག་ལ་མོ་དང་མོ་
ཙམ་གཉིས་སོ་སོར་བཤད་པ་དང༌། གོང་དུ། ཕོ་མོ་མ་ནིང་གསུམ་དུ་དབྱེ། །ཞེས་དེ་གཉིས་
གཅིག་ཏུ་བསྡུས་པ་ཇི་ལྟར་སྙམ་ན། དབྱེ་བསྡུ་ཙམ་གྱི་ཁྱད་ཡིན་པས་འགལ་བ་ཡོད་པ་མིན་
གཉིས་པ་ནི། དྲག་པ་གསུམ་ཉིད་ནང་ཕྲད་དམ། །གལ་ཏེ་ཞན་པ་ནང་ཕྲད་ན། །
དེའང་ནང་གི་ཆ་ཤས་ཀྱིས། །དེ་ཡང་དྲག་ཞན་གཉིས་སུ་དབྱེ། །མ་ནིང་གསུམ་དུ་གང་
གཏོགས་པ། །དྲག་དང་ཕྲད་ན་དྲག་པར་འགྱུར། །ཞན་དང་ཕྲད་ན་ཞན་པར་འགྱུར། །
གཉིས་ཀ་དག་དང་ཕྲད་གྱུར་ན། །དེ་ནི་གཉིས་ཀ་ཅན་དུ་འགྱུར། །གཉིས་ཀ་དག་དང་མ་
ཕྲད་ན། །གང་དུ་ཡང་ནི་མི་འགྱུར་རོ། །དེས་ན་འགྱུར་དང་མཚན་གཉིས་དང་། །མཚན་
མེད་དག་དང་གསུམ་དུ་འདོད། །དེ་ནི་སྒྲ་ཡི་འཇུག་ཚུལ་ལོ། །ཞེས་སོ། །འོ་ན་འདིར་ཕྲད་
ཅེས་པ་རྗེས་འཇུག་དང་མིང་གཞི་ཕྲད་པ་ལ་བྱེད་དམ། ཡང་ན་རྗེས་འཇུག་ནང་ཕན་ཚུན་
ཕྲད་པ་ལ་བྱེད་གྲང་ན། སི་ཏུ་སོགས་ཀྱིས་ཕྱོགས་ཕྱི་མ་བཞེད་ལ། དེ་ལྟར་ན་སྐབས་དང་མ་
ཀ335



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འབྱོར་ཞིང་། སྔ་ཕྱི་འགལ་བ་སོགས་ཀྱི་སྐྱོན་མང་བས། རང་གི་ལུགས་ནི་སྔ་མ་ལྟར་བྱའོ། །
སུམ་ཕྲད་སྦྱོར་བ་ན་སྔོན་མིང་རྗེས་གསུམ་ནང་ཕྲད་པ་ལ་བྱ་དགོས་པས་ཀྱང་མི་གནོད་དེ།
དེའི་ཚེ་ཡང་རྗེས་འཇུག་གི་ཕྲད་ཡུལ་དངོས་ནི་མིང་གཞི་ཡིན་གྱི་སྔོན་འཇུག་མིན་པའི་
གནད་ཀྱིས་སོ། །དེས་ན་ཚིག་དོན་ནི་འདི་ལྟར་དུ་བཤད་པར་བྱ་བ་སྟེ། བཀས། བཀད།
བཀབ། ལྟ་བུ་ནི་སྔོན་མིང་རྗེས་གསུམ་ག་ཕོ་ཡིག་ཡིན་པས། དྲག་པ་གསུམ་ཉིད་ནང་ཕྲད་
པ་ཞེས་བྱ་ལ། དེ་བཞིན་དུ་འགག་དང་། འགང་། ལྟ་བུ་ནི་སྔོན་མིང་རྗེས་གསུམ་ག་མོ་ཡིག་
ཡིན་པས། ཞན་པ་གསུམ་ནང་ཕྲད་པ་ཞེས་བྱའོ། །གསུམ་ཚན་སྔ་ཕྱི་དེ་གཉིས་ལ་ནང་གི་ཆ་
ཤས་ཀྱིས་དྲག་ཞན་གཉིས་གཉིས་སུ་དབྱེ་ཚུལ་ནི། བཀས་དང་། བཀད་ལྟ་བུ་གཉིས་ཀྱི་
རྗེས་འཇུག་ནི་རིམ་བཞིན་སྐྱེས་བུ་རབ་དང་འབྲིང་ཡིན་པས་དྲག་པའི་དྲག་པ་དང་། བཀབ་
ཀྱི་རྗེས་འཇུག་ནི་སྐྱེས་བུ་ཐ་མ་ཡིན་པས་དྲག་པའི་ཞན་པའོ། །དེ་བཞིན་དུ་འགག་ལྟ་བུའི་
རྗེས་འཇུག་ནི་མོ་ཙམ་ཡིན་པས་ཞན་པའི་དྲག་པ་དང་། འགང་ལྟ་བུའི་རྗེས་འཇུག་ནི་ཤིན་
ཏུ་མོ་ཡིན་པས་ཞན་པའི་ཞན་པའོ། །འོན་ཏེ་རྗེས་འཇུག་ཁོ་ནས་དེ་དང་དེར་འཇོག་པ་མིན་
གྱི༑ སྔོན་མིང་ཕོ་མོ་སོགས་གཞིར་བཞག་ལ་བརྟེན་ནས་སོ། །མ་ནིང་གསུམ་ཞེས་གསུངས་
ཀྱང་ངོ་བོ་མི་འདྲ་བ་གསུམ་མེད་ཀྱི། འ་ཡིག་གཅིག་ཉིད་ཚིག་གྲོགས་ཀྱི་དབང་ལས་གསུམ་
དུ་འགྱུར་བ་སྟེ། དེའང་སྐྱའ་ལྟ་བུ་མིང་གཞི་ཕོ་ཡིག་དང་ཕྲད་ན་སྒྲ་དྲག་པ་དང་། རྒྱའ་ལྟ་བུ་
མིང་གཞི་མོ་ཡིག་དང་ཕྲད་ན་སྒྲ་ཞན་པར་འགྱུར་བའི་ཕྱིར་དང་། བཟའ་ལྟ་བུ་སྔོན་འཇུག་
ཕོ་ཡིག་དང་། མིང་གཞི་མོ་ཡིག་གཉིས་ཀ་དང་ཕྲད་ན་སྒྲ་དྲག་ཞན་གཉིས་ཀའི་ཆ་དང་ལྡན་
པའི་ཕྱིར་དང་། འཆའ་ལྟ་བུ་སྔོན་མིང་ཕོ་མོ་གང་དང་ཡང་མ་ཕྲད་ན་སྒྲ་དྲག་ཞན་གང་དང་
ཡང་མི་ལྡན་པར་བར་མར་གནས་པའི་ཕྱིར་ན་འ་ཡིག་གཅིག་ཉིད་ལ་རིམ་བཞིན་འགྱུར་བ་
མ་ནིང་དང་། མཚན་གཉིས་མ་ནིང་དང་། མཚན་མེད་མ་ནིང་གསུམ་དུ་གདགས་པར་
336-



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
འདོད་ཅེས་པ་སྟེ། དཔྱིས་ཕྱིན་པར་བཤད་དོ། །
འདིར་ཡང་འཇུག་ཞུགས་ཚུལ་གྱི་སྒོ་ནས་སྐྱེས་བུ་རབ་འབྲིང་སོགས་སུ་དབྱེ་བ་ལ་
དོགས་པའི་གནས་གསུམ་འཇུག་སྟེ། དེ་ཡང་ག་ཡིག་སའི་རྗེས་འཇུག་ཅན་སྐྱེས་བུ་རབ་
དང་། བ་ཡིག་སའི་ཡང་འཇུག་ཅན་སྐྱེས་བུ་འབྲིང་དུ་འཇོག་ན་དེ་གཉིས་ལ་ནང་ཕྲད་སྦྱོར་
དུ་མེད་པར་འགྱུར་རོ་སྙམ་པ་ནི་དོགས་གནས་དང་པོའོ། །གལ་ཏེ་རྗེས་འཇུག་ག་དང་ཡང་
འཇུག་ས་གཉིས་ནང་ཕྲད་པ་ཡོད་པས་སྐྱོན་མེད་དོ་སྙམ་ན། དེ་ལྟ་ན་ག་དང་ས་གཉིས་ལ་
རིམ་བཞིན་སྐྱེས་བུ་རབ་དང་འབྲིང་དུ་འཇོག་དགོས་ཀྱི། སྔར་ལྟར་འཇོག་མི་རིགས་སྙམ་
པ་ནི་དྭགས་གནས་གཉིས་པའོ། །ལར་ནས་ཡང་འཇུག་གི་རྣམ་གཞག་ནི་བོད་ཀྱི་སྐད་ཡིག་
ཕོ་འགྱུར་འགྲོ་བ་དང་སྒོ་བསྟུན་ནས་དུས་ཕྱིས་སུ་མཁས་པ་གཞན་གྱིས་བྱས་པར་ཟད་ཀྱི།
སུམ་ཅུ་པ་དང་རྟགས་འཇུག་གིས་དངོས་ཤུགས་གང་ནས་ཀྱང་ཟུར་ཙམ་ཡང་མ་བསྟན་པས།
གལ་ཏེ་ཡང་འཇུག་ཞུགས་ཚུལ་གྱི་སྒོ་ནས་དབྱེ་ན་གཞུང་གི་དགོངས་པར་མི་གནས་པའི་
སྐྱོན་འབྱུང་ངོ་སྙམ་པ་ནི་དོགས་གནས་གསུམ་པའོ། །དེ་ནི་སྒྲ་ཡི་འཇུག་ཚུལ་ལོ། །ཞེས་པ་
ནི་འཇུག་བསྡུ་བའོ། །
གཉིས་པ་དོན་གྱི་འཇུག་ཚུལ་ལ། མདོར་བསྟན་པ་དང་། རྒྱས་པར་བཤད་པའོ། །
དང་པོ་ནི། དོན་ནི་རྣམ་པ་གཉིས་ཡིན་ཏེ། །སྔ་མ་གང་ལྟར་འགྱུར་བ་དང་། །ཕྱི་མ་གང་ལྟར་
འགྱུར་བའོ། །ཞེས་པ་སྟེ། དོན་གྱི་འཇུག་ཚུལ་ལ། སྔ་མ་གང་ཇི་ལྟ་བུར་འགྱུར་བ་དང༌། ཕྱི་
མ་གང་ཇི་ལྟ་བུར་འགྱུར་བ་གཉིས་སུ་དབྱེར་ཡོད་ཅེས་པའོ། །
གཉིས་པ་རྒྱས་བཤད་ལ། སྔ་མ་གང་ལྟར་འགྱུར་བའི་རྒྱས་བཤད་དང༌། ཕྱི་མ་གང་
ལྟར་འགྱུར་བའི་རྒྱས་བཤད་དོ། །དང་པོ་ནི། སྔ་མ་སྔོན་འཇུག་ལྔ་བཞིན་སྦྱར། །ཞེས་པ་སྟེ།
རྗེས་འཇུག་རང་ལ་ལྟོས་པའི་སྔ་མ་ནི་མིང་གཞི་ཡིན་ལ། དེ་དང་འདུས་ནས་དོན་ཇི་ལྟར་
ལ337



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སྟོན་པ་ནི་སྔོན་འཇུག་དང་སྦྱར་ཞེས་ཏེ། སྔོན་འཇུག་མིང་གཞི་དང་འདུས་ནས་དོན་གང་
ཞིག་སྟོན་པ་ནི་རྗེས་འཇུག་ལ་རག་ལས་པས་ཡིན་ནོ། །འོན་ཏེ་སྔོན་འཇུག་མེད་པར་མིང་
གཞི་དང་རྗེས་འཇུག་ཁོ་ནས་དོན་སྟོན་པའང་མང་བས། དེས་ན་སྔོན་འཇུག་ཅན་གྱི་མིང་
གཞི་དང་འདུས་ནས་ཞེས་ཞིབ་ཆ་བསྣན་པར་བྱའོ། །འགྲེལ་མཛད་ཕལ་ཆེ་བས། སྔ་མ་
སྔོན་འཇུག་ལྔ་བཞིན་སྦྱར། །ཞེས་པ་ནི་འདས་དང་གཞན་བསྒྲུབ་ཕྱིར། །ཞེས་སོགས་ཁོ་ན་
དང་སྦྱར་བར་མཛད་མོད་ཀྱང༌། དགོངས་པར་སོང་མིན་ཆ་མ་འཚལ་ཏོ། ། །
གཉིས་པ་ཕྱི་མ་གང་ལྟར་འགྱུར་བར་བཤད་པ་ལ། མིང་མཐའ་དྲག་ཞན་འདྲེན་ཚུལ་
དང༌། །རྣམ་དབྱེ་ལྔ་ཤུགས་འདྲེན་ཚུལ་ལོ། །དང་པོ་ལ། སྤྱིར་དམིགས་གཉིས་ལས། དང་
པོ་ནི། ཕྱི་མ་དག་གིས་འདྲེན་ཚུལ་ནི། །ཕོ་ཡིས་ཕོ་ཡི་མིང་མཐའ་དྲང་། །མོ་ཡིས་མོ་ཡི་མིང་
མཐའ་དྲང་། །མ་ནིང་གིས་ནི་མ་ནིང་ངོ༌། །ཞེས་པ་སྟེ། ཕྱི་མ་རྗེས་འཇུག་དག་གི་མིང་
མཐའ་ཇི་ལྟར་འདྲེན་ཚུལ་ནི། ཐད་ཀ །ཅིག་ཅར་ལྟ་བུ་རྗེས་འཇུག་ཕོ་ཡིག་མིང་གཞི་ཕོ་
འདྲེན་པ་དང་། ཐམ་ག །སིལ་མ་ལྟ་བུ་རྗེས་འཇུག་མོ་ཡིས་མིང་གཞི་མ་འདྲེན་པ་དང༌།
འདའ་ཁ། ཕའ་མཐའ་ལྟ་བུ་རྗེས་འཇུག་མ་ནིང་གིས་ནི་མིང་གཞི་མ་ནིང་དྲང་ངོ༌། །ཞེས་
པའོ། །
གཉིས་པ་ནི། སྤྱིར་བཏང་དེ་ལྟར་ཡིན་མོད་ཀྱི། དམིགས་བསལ་བརྗོད་བདེའི་
དབང་དུ་བྱས་ནས་ཚད་མ་ཞེས་པ་ལྟ་བུ་ཕོས་མོ་དང་། རྟའ་པ་ཞེས་པ་ལྟ་བུ་མོས་ཕོ་དྲངས་
པ་སོགས་ཀྱང་ཡོད་དེ་གྲགས་ཆེའོ། །
གཉིས་པ་རྣམ་དབྱེ་སྔ་ཤུགས་སོགས་འདྲེན་ཚུལ་ལ། སྤྱིར་འདྲེན་ཚུལ་དང་། ནང་
གསེས་ཀྱི་འཇུག་ཚུལ་ལོ། །དང་པོ་ནི། མིང་མཐའ་དེ་དག་ཉིད་ཀྱི་ནི། །དེ་ཉིད་རང་གི་སྒྲ་
མཐུན་པའི། །ཆོས་དངོས་ལས་དང་བྱེད་པ་དང་། །སྦྱིན་དང་འབྱུང་ཁུངས་འབྲེལ་བ་དང་། །
338



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
གནས་དང་བོད་པའི་སྒྲ་ཡང་དྲང༌། །གཞན་ཡང་སླར་བསྡུ་ལྷག་བཅས་དང་། །འབྱེད་སྡུད་
བརྣན་དང་བདག་པོ་དང་། །དགག་སྒྲུབ་རྒྱན་དང་དུས་ལའང་འཇུག །དེ་དག་སྔ་ཤུགས་
འདྲེན་པས་འབྱུང་། །ཞེས་པ་སྟེ། བཤད་མ་ཐག་པའི་མིང་མཐའ་མ་རྗེས་འཇུག་དེ་དག་
ཉིད་ཀྱིས་རང་རང་དང་སྒྲ་མཐུན་པའི་རྣམ་དབྱེ་དང་ཚིག་ཕྲད་སོགས་ཀྱང་འདྲེན་པ་སྟེ།
འདི་ལྟར་རྣམ་དབྱེ་དང་པོ་ཆོས་དངོས་བརྗོད་པ་དང་། གཉིས་པ་ལ་ལས་སུ་བྱ་བ་དང་།
གསུམ་པ་བྱེད་སྒྲ་དང༌། བཞི་པ་སྦྱིན་པས་མཚོན་པའི་དགོས་ཆེད་དང་། ལྔ་པ་འབྱུང་ཁུངས་
དང༌། དྲུག་པ་འབྲེལ་བ་སྟེ་འབྲེལ་སྒྲ་དང་། བདུན་པ་གནས་གཞི་དང་། བརྒྱད་པ་བོད་པའི་
སྒྲ་ཡང་དྲང་ཞེས་ཏེ། ཡང་གི་ཆོས་དངོས་སོགས་དྲངས་པ་སྡུད་དོ། །དེའང་མིང་མཐའ་དྲང་
ཚུལ་ནི་མིང་གཅིག་གི་ནང་གསེས་ཆ་སྔ་མས་ཆ་ཕྱི་མ་འདྲེན་པ་དང་། རྣམ་དབྱེ་སོགས་དྲང་
ཚུལ་ནི་ཚུལ་དེ་ལས་གཞན་དུ་གཞག་དགོས་མོད་ཀྱང་། འགྲེལ་པ་རྣམས་སུ་ཕན་ཚུན་
འཛིངས་ནས་དབྱེ་དཀའ་བར་བྱས་འདུག་པས། ཅུང་ཟད་ཞིབ་ཏུ་བཤད་པར་བྱ་སྟེ། དེའང་
མིང་མཐའ་དྲང་ཚུལ་ལ་རྟགས་མཚུངས་དྲངས་པ་དང་། སྒྲ་མཚུངས་དྲངས་པའི་ཚུལ་གཉིས་
བཤད་པ་རྣམ་དབྱེ་དང་ཕྲད་སོགས་ལའང་འདྲ་བས། དེས་ན་བུམ་པ་ཞེས་པ་ལྟ་བུ་ནི་རྣམ་
དབྱེ་དང་པོ་ཆོས་དངོས་བརྗོད་པའི་སྒྲ་སྟེ། འདི་ལ་འདྲེན་བྱ་འདྲེན་བྱེད་སོ་སོར་གཞན་ཏུ་
མེད་པ་ནི་བོད་སྐད་ལ་མིང་ལས་ལོགས་སུ་རྣམ་དབྱེ་དང་པོ་གཞག་ཏུ་མེད་པས་ཡིན་ནོ། །
ཤར་ལ་འགྲོ་ལྟ་བུས་ནི་ལས་བྱ་དྲངས་པ་སྟེ། དེའང་རྗེས་འཇུག་ར་དང་མིང་གཞི་ལ་གཉིས་
ཆར་མོ་ཡིན་པས། སྔ་མས་ཕྱི་མ་དྲངས་པ་ནི་རྟགས་མཚུངས་དྲངས་པའོ། །མིག་གིས་
མཐོང་ལྟ་བུས་ནི་བྱེད་སྒྲ་དྲངས་པ་སྟེ། དེའང་རྗེས་འཇུག་གས་མིང་གཞི་ག་འདྲེན་པ་ཡིན་
པས། རྟགས་མཚུངས་དྲངས་པ་དང་ཆ་འདྲའོ། །དེ་བཞིན་དུ་སྐྱབས་སུ་བཙལ་ལྟ་བུས་ནི་
དགོས་ཆེད། ཤིང་གི་རྩེ་ལྟ་བུས་ནི་འབྲེལ་སྒྲ། གནམ་ནས་འབབ་ལྟ་བུས་ནི་འབྱུང་ཁུངས།
~339 མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཤར་ལ་ཡོད་ལྟ་བུས་ནི་རྟེན་གནས། སྲས་མོ་ཀྱེ་ལྟ་བུས་ནི་འབོད་སྒྲ་དྲངས་པ་སྟེ། དེ་རྣམས་
ཇི་ལྟར་དྲངས་ཚུལ་ནི། ལས་བྱ་དང་བྱེད་སྒྲ་དྲང་ཚུལ་ལས་དཔགས་ཏེ་ཤེས་པར་བྱའོ། །
དེའང་སྒྲ་མཚུངས་པའི་དོན་ལ་མཁས་པ་ཁ་ཅིག །སྐྱེ་གནས་དང་བྱེད་རྩོལ་མཚུངས་
པ་ལ་བཤད་མོད་ཀྱང་། དེ་ལྟར་བྱས་ཚེ་འདྲེན་བྱ་འདྲེན་བྱེད་མཐའ་དག་སྒྲ་མཚུངས་དང་
རྟགས་མཚུངས་གཉིས་སུ་བསྡུ་མི་ནུས་པས།
རང་གི་ལུགས་ནི། འདྲེན་བྱ་འདྲེན་བྱེད་རྟགས་མཚུངས་ན་རྟགས་མཚུངས་དྲངས་
པ་དང་། དེ་མིན་ན་བརྗོད་བདེའམ་སྒྲ་མཚུངས་དྲངས་པའི་དོན་དུ་བྱའོ། །གཞན་ཡང་རྟག་
གོ་ཞེས་མིང་མཐའ་གས་གོ་འདྲེན་པ་ལྟ་བུ་སླར་བསྡུ་དང་། ཡོད་དེ་ཞེས་མིང་མཐའ་དས་དེ་
འདྲེན་པ་ལྟ་བུ་ལྷག་བཅས་དང༌། འོང་ངམ་ཞེས་མིང་མཐའ་ངས་ངམ་འདྲེན་པ་ལྟ་བུ་འབྱེད་
སྡུད་དྲངས་པ་ཡིན་ཞིང་། དེའང་འདྲེན་བྱ་འདྲེན་བྱེད་གསུམ་ཆར་རིགས་གཅིག་པས་
རྟགས་མཚུངས་དྲངས་པ་ཤ་སྟག་གོ། །དེ་བཞིན་དུ་གཟུགས་ནི་བཟང་སྒྲ་ནི་སྙན་ཞེས་པ་ལྟ་
བུ་བརྣན་པ་དང་། རྟ་པ། ཆོས་པ་ཞེས་པ་ལྟ་བུ་བདག་པོ་དང་། མཁས་ཀྱང་དུལ། མཁས་
ཀྱང་ཁེངས་ཞེས་པ་ལྟ་བུ་མཐུན་མི་མཐུན་གྱི་ཚིག་རྒྱན་གཉིས་དང་། གང་གི་ཚེ། དེའི་ཚེ་
ཞེས་པ་ལྟ་བུ་ཚེ་སྐབས་ཏེ། དེ་རྣམས་སྔ་ཕྱི་ཇི་ལྟར་དྲང་ཚུལ་ཡང་སླར་བསྡུ་སོགས་ལ་ཇི་
སྐད་བཤད་པའི་རིགས་འགྲོས་ཀྱིས་ཤེས་པར་བྱའོ། །མདོར་ན་ཆོས་དངོས་བརྗོད་པ་ནས་
ཚེ་སྐབས་བརྗོད་པའི་བར་གྱི་དོན་དེ་རྣམས་ནི་རང་རང་ལ་ལྟོས་པའི་མིང་མཐའམ་རྗེས་
འཇུག་སྔ་མའི་ཤུགས་ཀྱིས་སྒྲ་མཚུངས་དང་རྟགས་མཚུངས་ཅི་རིགས་དྲངས་པས་ལེགས་
པར་འབྱུང་ཞེས་ཏེ། བརྫུ་བག་མ་ཡིན་པར་གནད་རྗེན་པར་ཕྱུང་སྟེ་བཀོད་དོ། ། །
དེ་ལྟ་ནའང་ཤེས་དགོས་པ་འདི་ཡོད་དེ། སྤྱིར་རྗེས་འཇུག་གས་གོ་འདྲེན་པའི་ངེས་པ་
མེད་མོད་ཀྱི། འོན་ཏེ་གང་སླར་བསྡུ་དྲངས་པའི་སྐབས་ལ་བབ་པ་ན་དེ་ལྟར་ཏེ། དེས་
34()



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
འབྱེད་སྡུད་དང་ལྷག་བཅས་སོགས་དྲང་ཚུལ་ལའང་ཤེས་པར་བྱའོ། །
གཉིས་པ་ནང་གསེས་ཀྱིས་འཇུག་ཚུལ་ལ། རྣམ་དབྱེས་འཇུག་ཚུལ་དང་། ཕྲད་ཀྱིས་
འཇུག་ཚུལ་ལོ། །དང་པོ་ནི། དེ་དག་ནང་གསེས་གང་འཇུག་པ། །མཐར་སྦྱར་འོག་མའི་
མིང་དོན་ལས། །སྤྱི་འཇུག་ཡོད་དམ་བྱེད་པ་ཡོད། །དེ་བཞིན་ཆེད་བྱེད་རྟེན་བྱེད་དང་།
ལས་བྱ་བླང་བྱ་བསྒྲུབ་པར་བྱ། །སྔོན་དུ་འོས་པ་གནས་པའམ། །ཞེས་པ་སྟེ། འདིར་སྤྱི་
འཇུག་ནི་དོན་གྱི་ངོ་བོ་ཙམ་སྟོན་པའི་མིང་ངམ་རྣམ་དབྱེ་དང་པོ་ལ་བཤད་ཀྱང་། སྤྱི་སྒྲ་ལ་
བྱེད་ནའང་མི་རུང་བ་ཆེར་མེད་ལ། དེ་ནི་རྣམ་དབྱེ་དང་ཚིག་ཕྲད་སོགས་འཇུག་སའི་སྤྱིའམ་
གཞི་ཡིན་པས་ན། སྤྱི་འཇུག་ཅེས་སོ། །དེ་ལྟར་ན་ཚིག་དོན་ནི། སྔར་ལྟར་རྣམ་དབྱེ་སོགས་
མིང་སྔ་མའི་ཤུགས་ཀྱིས་འདྲེན་ཚུལ་ཡོད་པར་མ་ཟད། མཐར་སྦྱར་རྒྱུའི་མིང་འོག་མའི་
ཤུགས་ལས་ཀྱང་འདྲེན་ཚུལ་ཡོད་པ་སྟེ། དཔེར་མཚོན་ན། གང་ལྟ་བུ་སྤྱི་ལ་འཇུག་པའི་
རྗེས་དེ་མ་ཐག་སྲ་ལྟ་བུ་ཡོད་ན་གང་སྲ་ཞེས་སྦྲེལ་དགོས་པས། སའི་ངོ་བོ་སྟོན་པར་འགྲོ།
གྲི་ལྟ་བུའི་མིང་མཐར་བཅད་ལྟ་བུ་བྱེད་པའི་དོན་ཅན་གྱི་ཚིག་ཡོད་ན་གྲིས་བཅད་ཅེས་བྱེད་
སྒྲ་དང་། ཆང་ལྟ་བུའི་མིང་མཐར་བཏུང་ལྟ་བུ་དགོས་པའི་དོན་ཅན་གྱི་སྒྲ་ཡོད་ན་ཆང་བཏུང་
ཞེས་དགོས་ཆེད་དང༌། དེ་བཞིན་དུ་ཆུ་ལྟ་བུའི་མིང་མཐར་སྣོད་ལྟ་བུ་ཡོད་ན་ཆུ་སྣོད་དུ་ཡོད་
ཅེས་རྟེན་གནས་དང་། ཤར་ལྟ་བུའི་མིང་མཐར་འགྲོ་ལྟ་བུ་ཡོད་ན་ཤར་ལ་འགྲོ་ཞེས་ལས་
བྱ་དང་། མཛོད་ལྟ་བུའི་མིང་མཐར་བླང་ལྟ་བུ་ཡོད་ན་མཛོད་ནས་བླང་ཞེས་འབྱུང་ཁུངས་
དང༌། བསྒྲུབ་ལྟ་བུའི་མིང་མཐར་ལྷ་ལྟ་བུ་ཡོད་ན་བསྒྲུབ་བྱའི་ལྷ་ཞེས་འབྲེལ་སྒྲ་དང༌། སྔོན་
དུ་འབོད་འོས་སུ་གནས་པ་ཡབ་ལྟ་བུའི་མིང་མཐར་ཀྱེ་ལྟ་བུ་ཡོད་ན་ཡབ་ཀྱེ་ཞེས་བོད་པ་
གསལ་བྱེད་ཀྱི་སྒྲ་འཇུག་པ་སྟེ། འམ་ནི་ཕན་ཚུན་སྡུད་པའི་སྒྲ་ཡིན་ནོ། །དེ་ལྟར་མིང་སྔ་མའི་
ཤུགས་ལས་རྣམ་དབྱེ་སོགས་དངོས་སུ་དྲངས་པར་མ་ཟད། བརྒྱུད་ནས་ཀྱང་དྲངས་པ་ཡོད་
འ 341~



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དེ༑ འོག་མའི་ཤུགས་ལས་ཀྱང་དེ་བཞིན་ནོ། །
གཉིས་པ་ཕྲད་ཀྱིས་འཇུག་ཚུལ་ནི། གཞན་ཡང་ཚིག་དོན་འོག་མ་ལས། །བསྡུ་རྒྱུ་
ཡོད་དམ་མེད་པ་དང་། །གོང་མ་ལས་ཀྱང་དེ་བཞིན་ཏེ། །རྣམ་གྲངས་དག་ཀྱང་བཀོད་པ་
ལས། །བསྐྱར་བ་ཡོད་དམ་མེད་པ་དང་། །ཕོ་སྒྲ་དག་ནི་མོ་སྒྲ་དག །མིང་གི་མཐའ་ན་ཡོད་
མེད་དང༌། །རྒྱན་དུ་གྱུར་པ་རྣམས་ལ་ཡང་། །དོན་ལ་བསྙེགས་པ་ཡོད་མེད་དང་། །བསྟན་
བྱ་ལྷག་མ་ཡོད་མེད་དང༌། །ཚིག་དོན་རྫོགས་དང་མ་རྫོགས་ཀྱིས། །དེ་དག་ནང་གསེས་
རྣམ་པར་དབྱེ། །ཞེས་པ་སྟེ། རྣམ་དབྱེ་དྲངས་པ་ལས་གཞན་ཡང་ཚིག་ཕྲད་ནང་གསེས་
ཀྱིས་འཇུག་ཚུལ་ནི་འདི་ལྟ་སྟེ། ཚིག་དོན་འོག་མ་ལས་གོང་མ་བསྡུ་རྒྱུ་ཡོད་པ། དཔེར་ན།
ད་བར་ཞེས་པས་སྔ་ནས་སྡུད་པ་ལྟ་བུ་དང་། གང་ཚེ་ཞེས་པས་དེ་ཚེ་འདྲེན་པ་ལྟ་བུ་དང༌།
བསྡུ་རྒྱུ་མེད་པ་དེ་རིང་ཞེས་པ་ལྟ་བུའོ། །ཚིག་དོན་གྱི་རྣམ་གྲངས་དུ་མ་བཀོད་པ་ལས། དོན་
བསྐྱར་བ་ཡོད་པ་དཔེར་ན། དགའ་ཞིང་མགུ་ལ་རྗེས་སུ་ཡི་རངས་ལྟ་བུ་དང་། དོན་བསྐྱར་
བ་མེད་པ་ཟ་ཞིང་ཉལ་ལ་གཉིད་དུ་ཡུར་ལྟ་བུའོ། །ཚིག་བསྐྱར་བ་ཡོད་པ་དཔེར་ན། མཁས་
མཁས་ཞེས་པ་ལྟ་བུ་དང༌། མེད་པ་མཁས་གྲུབ་ཅེས་པ་ལྟ་བུའོ། །ཕོ་སྒྲ་མིང་གི་མཐའ་ན་
ཡོད་པས་བདག་སྒྲར་འགྱུར་བ་དཔེར་ན་ཚོང་པ་ལྟ་བུ་དང༌། མེད་པས་དེར་མི་འགྱུར་བ་
ཚོང་ལྟ་བུའོ། །མོ་སྒྲ་མིང་གི་མཐའ་ན་ཡོད་པས་དགག་པའི་སྒྲར་འགྱུར་བ་ལྷ་མིན་ལྟ་བུ་
དང༌། མེད་པས་དེར་མི་འགྱུར་བ་ལྷ་ལྟ་བུའོ། །འདིར་རྒྱན་དུ་གྱུར་པ་ནི། ཁ་ཅིག་རྣམ་པར།
ངེས་པར། རབ་ཏུ་ལྟ་བུའི་ཚིག་མཛེས་བྱེད་ཙམ་ལ་བཞེད་ཅིང་། ལ་ལས། ཀྱང་དང་འང་
དང༌། ཡང་གསུམ་ལ་བཞེད་དོ། །ཕྱི་མ་ལྟར་བྱས་ན། འདིར་བསྙེགས་པ་ནི་སྡུད་པའི་དོན་
དུ་བྱ་ལ། དེ་ལྟར་ན་དོན་ལ་བསྙེགས་པ་ནི་དཔེར་ན། བཙུན་པར་མ་ཟད། མཁས་ཀྱང་
མཁས་ལྟ་བུ་དང་། མ་བསྙེགས་པ་ཚིག་ལ་མཁས་ཀྱང་དོན་ལ་རྨོངས་ལྟ་བུའོ། །བསྟན་བྱའི་
ལ342ལ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
ལྷག་མ་ཡོད་པ་གང་དུ་མེ་ཡོད་དེ་ལྟ་བུ་དང་། མེད་པ་བཀྲ་ཤིས། དགེ་ལེགས་ཞེས་པ་ལྟ་
བུའོ། །ཚིག་དོན་རྫོགས་པ་ནི་གསུངས་པ་ལ་མངོན་པར་བསྟོད་དོ་ལྟ་བུ་དང༌། མ་རྫོགས་པ་
བསྟོད་ལྟ་བུའོ། །གྱིས་ཞེས་པ་ནི་བྱེད་པའི་སྒྲ་སྟེ། སྔ་མ་རྣམས་ལའང་སྦྱར་རྒྱུ་ཡིན་ནོ། །
དེའི་ཚུལ་ནི། ཚིག་དོན་འོག་མ་ལས་གོང་མ་བསྡུ་རྒྱུ་ཡོད་མེད་ཀྱིས་ནང་གསེས་རྣམ་པར་
དབྱེ་ཞེས་བྱ་བ་ལ་སོགས་པའི་ཚུལ་གྱིས་སོ། །
བཞི་པ་ཅིའི་ཕྱིར་བཤད་པ་ལ། དངོས་དང་། ཞར་བྱུང་ངོ༌། །དང་པོ་ནི། ཅི་ཕྱིར་
འཇུག་པར་བྱེད་ཅེ་ན། །ཡི་གེའི་ཁོངས་ནས་མིང་དབྱུང་སྟེ། །མིང་གི་ཁོངས་ནས་ཚིག་ཕྱུང་
ནས། །ཚིག་གིས་དོན་རྣམས་སྟོན་པར་བྱེད། །ཅེས་པ་སྟེ། རྗེས་འཇུག་གི་ཡི་གེ་རྣམས་
དགོས་པ་ཅིའི་ཕྱིར་དུ་གཏན་ལ་དབབ་ཅེ་ན། ཡི་གེའི་ཁོངས་ནས་མིང་དང་། མིང་གི་
ཁོངས་ནས་ཚིག་ཕྱུང་ཞིང་། ཚིག་གིས་དོན་རྣམས་སྟོན་པའི་ཕྱིར་དུ་ཡིན་ནོ། །ཞེས་ཏེ། དོན་
གོ་བར་ཟད་དོ། ། །
གཉིས་པ་ལ། ཡི་གེ་སྤྱིའི་དགོས་པ་དང་། བསྟན་བཅོས་བརྩམས་པའི་དགོས་པའོ། །
དང་པོ་ལ། དགོས་པ་ལྡོག་ཕྱོགས་ནས་སྟོན་པ་དང་། ཉིང་དགོས་ལྡོག་ཕྱོགས་ནས་བསྟན་
པའོ། །དང་པོ་ནི། མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཕོ་ཡིག་དེ་
དག་རྣམས་ལ་ཡང་། །འཇུག་པར་བཅས་པ་མེད་ན་ནི། །མིང་དང་ཚིག་ཀྱང་གསལ་མི་
ནུས། །མིང་ཚིག་གསལ་བ་མེད་ན་ནི། །དོན་རྣམས་བརྗོད་པར་མི་འགྱུར་རོ། །ཞེས་པ་སྟེ།
གང་མོའི་ཡི་གེ་མེད་པར་གྱུར་པ་ན་རྒྱུད་ཐག་ཆད་པའི་པི་ཝང་བཞིན་ཕོ་ཡིག་རྣམས་བརྗོད་
དུ་མེད་པར་འགྱུར་ལ། ཕོ་ཡིག་དེ་དག་རྣམས་ལའང་རྗེས་སུ་འཇུག་པ་བཅུ་པོ་གང་རུང་
མེད་ན་ནི་མིང་དང་ཚིག་གང་གསལ་མི་ནུས་ཏེ། གང་ཡང་མིང་དུ་འགྱུར་བ་རྗེས་འཇུག་ལ་
ལྟོས་ཤིང་། ཚིག་ཏུ་འགྱུར་བ་མིང་ཉིད་ལ་ལྟོས་པའི་ཕྱིར་རོ། །ཀྱང་གིས་མིང་གསལ་མི་
~ 3:43ར



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ནུས་པར་མ་ཟད་ཅེས་པའོ། །དེས་ན་འདིས་ཀྱང་ཁ་ལ་སོགས་པའི་ཡི་གེ་རེ་རེ་བ་རྣམས་
མིང་དུ་སྨྲ་བ་ལེགས་པར་བཀག་པ་ཡིན་ནོ། །གལ་ཏེ་མིང་ཚིག་གསལ་བ་མེད་ན་ནི་བརྗོད་
བྱའི་དོན་གང་ཡང་སྟོན་མི་ནུས་པས། དེས་ན་བརྗོད་དོན་གང་ཞིག་སྟོན་ཀྱང་སྤྱིར་ཕོ་མོ་དང་
ཁྱད་པར་གཞི་འཇུག་གཉིས་ཀ་ཚོགས་དགོས་སོ། །འོ་ན་མོ་ཡིག་མེད་ན་ཕོ་ཡིག་བརྗོད་དུ་
མེད་ཅེས་གསུངས་པའི་ཕོ་མོའི་ཡི་གེ་གང་ཞེ་ན། འདི་ལ་སི་ཏུ་སོགས་མཁས་པ་ཁ་ཅིག་ཕོ་
གསལ་བྱེད་དང་མོ་དབྱངས་ལ་བཞེད་པར་མཛད་ཅིང་། ལ་ལ་ཕོ་མིང་གཞི་དང་མོ་རྗེས་
འཇུག་ལ་བཞེད་པ་དང་། གཞན་དག་ཕོ་གསལ་བྱེད་ཉེར་དགུ་དང་མོ་ཨ་ཁོ་ནར་བཞེད་པ་
སོགས་ཏེ། ལུགས་མང་བ་ལས། ཕྱོགས་དང་པོ་མི་འཐད་དེ། དབྱངས་གང་ཡང་མ་ཞུགས་
ཀྱང་དོན་ཅི་ཡང་སྟོན་ནུས་པའི་ཕྱིར་ཏེ། དཔེར་ན། དཀར་ནག་ལས་རྣམས་བསམ་པ་
བཟང་ངན་ལས། །བསམ་པ་བཟང་ན་ས་དང་ལམ་ཡང་བཟང་། །ལྟ་བུའོ། །དེས་ན་
དབྱངས་མ་ཞུགས་པར་གསལ་བྱེད་བརྗོད་དུ་མེད་པ་ནི་རྒྱ་སྐད་ལེགས་སྦྱར་ལ་ཡིན་གྱི།
བོད་ཡིག་ལ་མིན་པས། གཅིག་ཏུ་བསྲེ་བར་མི་བྱའོ། །ཕྱོགས་གཉིས་པ་ཡང་མི་འཐད་དེ།
དེ་ལྟར་ན་མོའི་ཡི་གེ་ཞེས་པ་དང་། འཇུག་པར་བཅས་པ་ཞེས་པ་གཉིས་ཟློག་པར་འགྱུར་
བའི་ཕྱིར་རོ། །ཕྱོགས་གསུམ་པས་ནི་ཨ་དབྱངས་སུ་བཞེད་པས། དེ་མི་འཐད་ཚུལ་བཤད་
ཟིན་ཏོ། །
དེས་ན་རང་གི་ལུགས་ནི། འདིར་བསྟན་ཕོ་ཡིག་གསལ་བྱེད་ལ་བྱ་དགོས་པ་དེ་ལྟར་
ཡང་། ཅིག་ཤོས་དབྱངས་ཡིག་དངོས་ལ་བྱེད་ན་ཅུང་མི་བདེ་བས། དེས་ན་གསལ་བྱེད་
བརྗོད་པའི་སྐབས་སྟེར་བའི་དབྱངས་ཀྱི་ནུས་པ་ལ་བྱེད་ན་རིགས་སམ་སྙམ་སྟེ། གཟུར་
གནས་མཁས་པ་རྣམས་ཀྱིས་དཔྱད་འཚལ་ལོ། །
གཉིས་པ་ནི། དེ་ལྟར་གྱུར་ན་འཇིག་རྟེན་དུ། །དོན་མཚོན་བརྗོད་པ་ཀུན་ཀྱང་མེད། །
~344ལ



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
རིག་བྱེད་སྨྲ་བའང་ཡོད་མི་འགྱུར། །ཉན་ཐོས་རང་རྒྱལ་སངས་རྒྱས་ཀྱི། །བསླབ་པ་རྣམས་
ཀྱང་མེད་པར་འགྱུར། །ཞེས་པ་སྟེ། དེ་ལྟར་མིང་ཚིག་མེད་པར་གྱུར་ན་ནི་སྤྱིར་འཇིག་རྟེན་
གསུམ་དུ་དོན་ཟབ་མོ་མཚོན་པའི་བརྗོད་པ་ཀུན་ཀྱང་མེད་པར་འགྱུར་ཞིང་། ཁྱད་པར་རིག་
བྱེད་ཀྱིས་མཚོན་པའི་ལུང་གི་ཆོས་སྨྲ་བའང་ཡོད་པར་མི་འགྱུར་ལ། དེ་མེད་ན་དེར་ཐོས་
བསམ་བསྒོམ་པ་ལས་བྱུང་བའི་ཉན་རང་དང་སངས་རྒྱས་ཀྱི་བསླབ་པ་རྣམས་ཀྱང་མེད་
པར་འགྱུར་བས། དེས་ན་འཇིར་རྟེན་དང་འཇིག་རྟེན་ལས་འདས་པའི་བདེ་ལེགས་ཐམས་
ཅད་ཀྱི་རྩ་བ་ནི་ཡི་གེའི་སྦྱོར་བ་ལ་ལྟོས་པ་ཉིད་དོ། །
གཉིས་པ་བསྟན་བཅོས་རྩོམ་པའི་དགོས་པ་ནི། ཇི་ལྟར་འཇིག་རྟེན་སེམས་ཅན་
རྣམས། །ཕུང་པོ་ཁམས་དང་སྐྱེ་མཆེད་དང་། །གྲུབ་མཐའ་གཞན་ཡང་ཡོད་ན་ཡང་། །རང་
ཉིད་ཀྱིས་ནི་མི་ཤེས་བཞིན། །དེ་བཞིན་ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་
གྱུར་ཀྱང་། །རང་ཚུལ་དེ་ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །དེ་ཕྱིར་སྨྲ་བའི་
དབང་ཕྱུག་གི། །རྗེས་སྨྲས་འདི་ཀུན་རྟོགས་གྱུར་ཅིག །ཅེས་པ་སྟེ། དཔེ་ཇི་ལྟར་ན་འཇིག་
རྟེན་གྱི་སེམས་ཅན་རྣམས་ལ་ཕུང་པོ་ལྔ་དང་། ཁམས་དྲུག་དང་། སྐྱེ་མཆེད་བཅུ་གཉིས་
དང་། གྲུབ་པའི་མཐའ་སྟེ་འདོད་ཚུལ་མི་འདྲ་བ་དང་། གཞན་ཡང་རྣམ་གྲངས་དུ་མ་རང་
ཆས་སུ་ཡོད་པར་གྱུར་ན་ཡང་། བརྡ་མ་སྤྲོད་ན་ཐ་སྙད་ལ་རྨོངས་ནས་རང་ཉིད་ཀྱིས་མི་ཤེས་
པའི་དཔེ་དེ་བཞིན་དུ་ཡི་གེའི་འཇུག་ཚུལ་རྣམས་ཀྱང་གཏམ་སྨྲ་བ་ཀུན་ལ་རང་ཆས་སུ་
གནས་མོད་ཀྱང་། སྔར་ལྟར་བརྡ་མ་སྤྱད་ན་རང་གིས་ཚུལ་དེ་ཉིད་མི་ཤེས་ཤིང་། གལ་ཏེ་
ཚིག་གི་ཚུལ་མི་ཤེས་ན་དེ་དོན་ལ་སྦྱོར་བར་ག་ལ་ཤེས་ཏེ་མི་ཤེས་པས། དེས་ན་འཕགས་
ཡུལ་སྨྲ་བའི་དབང་ཕྱུག་གི་རྗེས་སུ་བཟླས་ཏེ་ཐོན་མི་བདག་གིས་གང་ཇི་སྐད་སྨྲས་པ་འདི་
རྣམས་ཀུན་གངས་ཅན་པ་ཡོངས་ཀྱིས་རྟོགས་པར་གྱུར་ཅིག་ཅེས་ཐུགས་ཐག་པ་ནས་སྨོན་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འདུན་མཛད་པའོ། །དེ་ལྟར་ན་འདི་ཡན་གྱིས་སུམ་ཅུ་པ་དང་རྟགས་ཀྱི་འཇུག་པའི་ཚིག་
དོན་རགས་རིམ་ཙམ་བཤད་ཟིན་ཏོ། །
ད་ནི་མཇུག་ཏུ་བརྗོད་པར་བྱ་བ་འདི་ཡོད་དེ། ལར་ནས་གཞུང་འདི་གཉིས་ལ་རང་
འགྲེལ་མ་བཞུགས་ཤིང༌། སློབ་དཔོན་གྱི་གཞུང་གཞན་རྣམས་ཀྱང་ནུབ་ཟིན་པའི་སྟོབས་
ཀྱིས་རྗེས་འཇུག་གི་མཁས་པ་སོ་སོས་དགོངས་པ་ལེན་ལུགས་མི་འདྲ་བ་མང་དུ་བྱུང་བས།
ཤིན་ཏུ་དཔྱད་དཀའ་བའི་གནས་སུ་འདུག་ལ། དེ་ལྟ་ནའང་སི་ཏུ་པཎ་ཆེན་སོགས་ཀྱི་
གཞུང་ནས་ལེགས་ཆ་རྣམས་ཇི་འོས་སུ་བླངས་ཤིང་། ཅིག་ཤོས་རྣམས་ཀྱང་ཇི་སྐད་དུ།
ལེགས་པར་བརྟགས་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་པའི་དོན་
ཡིད་ལ་བརྣགས་ནས་མཛེས་ལམ་ཙམ་དུ་མི་འཇོག་པར་དགག་གཞག་དང་བཅས་ཏེ་སུན་
ཕྱུང་། གཙོ་བོར་ལྷ་བླ་མ་ལ་གསོལ་བཏབ་དང་འབྲེལ་ཚུལ་གསུམ་ཚང་ངེས་ཀྱི་རིགས་པས་
ཞིབ་ཏུ་དཔྱད། དཔེར་བརྗོད་དང་ལུང་འདྲེན་སོགས་ཧ་ཅང་མང་ན་མགོ་མྱོས་རོགས་ལས་
མེད་པར་མཐོང་ནས་མཚོན་པ་རེས་ཆོག་པར་བྱས། མདོར་ན་ཚིག་ཇེ་ཉུང་དང་དོན་ཇེ་
གསལ་དུ་བཏང་བའི་ཚུལ་གྱིས་དཀའ་གནད་རྣམས་རྫོགས་པར་དཀྲོལ་བའི་ཁུལ་ལགས་
སོ༑ ༑དེ་ལྟར་མཁས་པའི་གསུང་གི་ཟུར་རེ་ཟུང་ལ་དགག་བཞག་ཅུང་ཟད་བགྱིས་པའང་མ་
གུས་པ་དང་སྡང་ཞུགས་ཀྱིས་བྱས་པ་མིན་ལ། གསུང་དེ་རྣམས་ལེགས་བཤད་མིན་ནོ་ཞེས་
བསྒྲུབས་པའང་མིན་ཏེ། དེའི་རྒྱུ་མཚན་ཡང་ཁང་བཟང་ལྟ་བུར་དཔེར་མཚོན་ན། དེ་
ལེགས་ཉེས་ཇི་ལྟར་ཡིན་པ་ནི་སྤྱི་ཁོག་ནས་ལྟ་དགོས་ཀྱི། རྡོ་བ་ལྟ་བུ་ཆ་ཤས་ཕྲ་མོ་གཅིག་
ཙམ་གྱི་སྒོ་ནས་མིན་པར་ལྟར། ལེགས་བཤད་དང་ཉེས་བཤད་ཇི་ལྟར་ཡིན་པ་ཡང་སྤྱི་བབ་
ནས་གཞལ་དགོས་ཀྱི། ཚིག་གི་ཟུར་རེ་ཟུང་ལེགས་ཉེས་ཀྱི་སྒོ་ནས་མིན་པའི་གནད་ཀྱིས་
ཏེ༑ འདིའང་ཤེས་དགོས་པ་ཞིག་ཡོད་དོ། །
346ན་



སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་དོན་གསལ་མེ་ལོང་།
སྨྲས་པ། སྤྱན་རས་གཟིགས་དབང་སྤྲུལ་པའི་གར་མཛད་པ། །སྲོང་བཙན་ཞེས་བྱའི་
བཀའ་ཡི་མདུན་ན་འདོན། །འཇམ་མགོན་གཉིས་པ་ཐོན་མི་སམ་བྷོ་ཊའི། །སྐུ་དྲིན་དྲན་ཚེ་
དད་པའི་སྤུ་ལོང་གཡོས། །གང་དེས་སྔོན་མེད་ཡི་གེའི་སྲོལ་གཏོད་ནས། །གངས་ལྗོངས་
འགྲོ་ལ་མིག་ཏུ་བྱིན་པ་ལས། །རིང་མོ་ཞིག་ཏུ་ཟུམ་པར་མ་གྱུར་མོད། །ད་ནི་ཉེ་བར་འགྲིབ་
ལ་ཕྱོགས་པས་སྐྱོ། །ཡུལ་མི་རང་བཞིན་འདྲེ་ཡི་སྐད་འདྲ་བ། །ངོམ་པའི་ཟོལ་གྱིས་གསུང་
རབ་བརྡ་དོན་རྣམས། །ཉམས་སུ་འཇུག་པའི་གདོང་ལྔའི་ཁོག་ཞུགས་སྲིན། །ལོག་སྨོན་
མཐུ་ལྡན་མང་ཞིག་འདི་ན་སྣང་། །ལེགས་ཉེས་བླང་དོར་གནད་ལ་ལྟ་བའི་མིག །མཁས་
པའི་མདུན་སར་བཀའ་མཆིད་མོལ་ལ་ལྗགས། །སྙན་འཇེབས་ལེགས་བཤད་སྤེལ་ལ་ཏམ་
བུ་ར། །ཡི་གེའི་སྦྱོར་བ་འདི་ལས་གཞན་ན་གང་། །དེ་སླད་མཁས་པའི་གོ་སར་བསྙེགས་
འདོད་ན། །ཐོག་མར་བརྡ་སྤྲོད་གཞུང་ལ་སྦྱངས་པ་གཅེས། །གཞན་དུ་འཕྲོག་བྱེད་
གཟུགས་སུ་རློམ་བཞིན་པར། །ཝ་མོའི་རང་སྐད་འཆོར་བའི་གནས་ཡོད་དོ། །ཚུལ་འདི་
འབད་ལས་བྱུང་བའི་ཉལ་འགྲོའི་རྒྱུན། །བྱང་ཆེན་རྒྱ་མཚོའི་ཀློང་དུ་མྱུར་ཆུད་ནས། །ཇི་
སྲིད་འཁོར་བ་སྟོང་མིན་དེ་སྲིད་དུ། །མཐའ་ཀླས་བསྟན་འགྲོའི་བཙས་སུ་གནས་པར་ཤོག །
དེ་ལྟར་སུམ་ཅུ་པ་དང་རྟགས་ཀྱི་འཇུག་པའི་དཀའ་འགྲེལ་ཚིག་དོན་རབ་གསལ་ཞེས་བྱ་བ་འདི་ཡང་གྱི་ན་པ་དགེ་
སྦྱོང་ངག་དབང་ཕུན་ཚོགས་འཇམ་དཔལ་བསྙེན་པའི་བློ་གྲོས་ཞེས་བྱ་བས་རང་ལོ་བཅུ་ཕྲག་བཞི་དང་ཉག་མ་གཅིག་ལ་སོན་
པ་ན་ཆོས་སྡེ་ཆེན་པོ་འབྲས་སྤུངས་སུ་སྦྱར་བ་དགེ་ལེགས་འཕེལ། །
༤ 3:4-



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
༄༅། །ལུང་སྟོན་པ་རྩ་བ་སུམ་ཅུ་པའི་ཚིགས་མདུད་རྒྱ་གྲོལ་བཞུགས་སོ། །
༄༅། །སྨྲ་བའི་དབང་ཕྱུགས་འཇམ་པའི་དབྱངས་ལ་ཕྱག་འཚལ་ལོ། །གང་ལ་ཡོན་
ཏན་མཆོག་མངའ་བའི། །དཀོན་མཆོག་དེ་ལ་འཕྱག་འཚལ་ལོ། །གང་གིས་སྒྲ་དབྱངས་
ཀུན་གསུངས་པའི། །འཇམ་པའི་དབྱངས་ལ་ཕྱག་འཚལ་ལོ། །གང་གིས་མིང་གཞི་སྔོན་
གསུངས་པ། །རྟག་ཞི་བ་ལ་ཕྱག་འཚལ་ལོ། །སྡེབ་སྦྱོར་ལེགས་མཛད་མཁས་རྣམས་དང་། །
བླ་མ་རྣམས་ལ་ཕྱག་འཚལ་ནས། །བསླབ་པ་ཀུན་གྱི་གཞི་འཛིན་ཅིང་། །རིག་བྱེད་སྨྲ་བ་
རྣམས་ཀྱི་རྒྱུ། །མིང་ཚིག་བརྗོད་པ་ཀུན་གྱི་གཞི། །ཡི་གེའི་སྦྱོར་བཤད་པར་བྱ། །ཡི་གེ་ཨཱ་
ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་པའོ། །དེ་ལ་
རྗེས་འཇུག་བཅུ་ཡིན་ཏེ། །དེ་ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་ཤུ་འོ། །ཀཱ་
ལི་ཕྱེད་དང་བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལས། །དང་པོ་གསུམ་པ་བཞི་པ་ཡི། །
མས་གཉིས་དྲུག་པའི་གསུམ་པ་དང་། །བདུན་པ་ལ་ནི་ཤ་མ་གཏོགས། །རྗེས་འཇུག་ཡི་གེ་
བཅུ་རུ་འདོད། །རྗེས་འཇུག་ཡི་གེ་བཅུ་ཉིད་ལས། །དང་པོ་གསུམ་པ་ལྔ་པ་དྲུག །བདུན་པ་
རྣམས་ནི་སྔོན་དུའང་འཇུག །མིང་གཞི་གཉིས་སམ་གསུམ་སྦྲེལ་ལམ། །དེ་ལ་དབྱངས་ཀྱི་
བཞིར་ལྡན་ཡང་། །གང་དུའང་འཇུག་མིན་སྦྱར་བའང་མིན། །ཡི་གེ་དེ་དག་རྣམས་ལ་ཡང་། །
སྨྲ་བ་དྲག་ཞན་བར་མ་ལས། །སྒྲ་གདངས་ཕོ་མོ་མ་ནིང་སྟེ། །ཨཱ་ལི་ཤེས་རབ་རང་བཞིན་མོ། །
ཀཱ་ལི་ཐབས་ཀྱི་རང་བཞིན་ཕོ། །ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་དང་བརྒྱད་གནས་
པའང་། །ཕོ་ནི་ཀ་ཅ་ཙ་ཏ་པ། །མ་ནིང་ཁ་ཆ་ཚ་ཐ་ཕ། །ག་ཇ་ཛ་ད་བ་ཝ་ཞ། །ཟ་འ་ཡ་ཤ་ས་
3:48-



ལུང་སྟོན་པ་རྩ་བ་སུམ་ཅུ་པའི་ཚིགས་མདུད་རྒྱ་གྲོལ།
རྣམས་མོ། །ང་ཉ་ན་མ་ཤིན་ཏུ་མོ། །ར་ལ་ཧ་ནི་མོ་གཤམ་སྟེ། །ཨ་ནི་མཚན་མེད་ཅེས་ཀྱང་
བྱ༑ ༑འཇུག་པའི་ཡི་གེ་བཅུ་པོ་ཡང༌། །ཡི་གེ་མིང་གཞི་དང་སྦྱར་ཚེ། །རྗེས་འཇུག་ཡི་གེ་བཅུ་
པོ་ལ། །ཕོ་ནི་ག་ད་བ་ས་བཞི། །ང་མ་འ་གསུམ་མོ་རུ་འདོད། །མ་ནིང་གསུམ་དུ་གང་
གཏོགས་པ། །དྲག་དང་ཕྲད་ན་དྲག་པར་འགྱུར། །ཞན་དང་ཕྲད་ན་ཞན་པར་འགྱུར། །
གཉིས་ཀ་དག་དང་ཕྲད་འགྱུར་ན། །དེ་ནི་གཉིས་ཀ་ཅན་དུ་འགྱུར། །གཉིས་ཀ་དག་དང་མ་
ཕྲད་ན། །གང་དུ་ཡང་ནི་མི་འགྱུར་རོ། །སྔོན་འཇུག་ཡི་གེ་ལྔ་པོ་ཡང་། །བ་ནི་ཕོ་ལ་འ་མོ་
དང་། །མ་ནི་ཤིན་ཏུ་མོ་དང་ནི། །ག་ད་གཉིས་པོ་མ་ནིང་ངོ༌། །རྗེས་འཇུག་ཡི་གེ་བཅུ་པོ་ནི། །
མིང་གང་གི་ནི་མཐར་སྦྱར་བ། །གང་མིང་མཐའ་ན་རྗེས་འཇུག་བཅུ་ཉིད་གནས། །དེ་ལ་ཨཱ་ལི་
བཞི་པ་སྦྱར། །སླར་བསྡུ་བར་ནི་ཤེས་པར་བྱ། །རྗེས་འཇུག་ཡི་གེ་བཅུ་པོ་ལས། །གང་མིང་
མཐའ་ན་རྗེས་འཇུག་བཅུ་པ་གནས། །རྗེས་འཇུག་བཅུ་པ་གང་མིང་མཐའ་ན་གནས། །དེ་ལ་ཨཱ་
ལི་གཉིས་པ་སྦྱར། །གང་མིང་མཐའ་ན་སྡེ་པ་བརྒྱད་པ་གནས། །རྗེས་འཇུག་བརྒྱད་པ་གང་མིང་
མཐའ་ན་གནས། །ཚེག་བཅས་རྐང་པ་སྐོང་བའི་ཚེ། །དེ་ལ་གཉིས་པ་ཨུ་ཡང་སྦྱར། །གང་
མིང་མཐའ་ན་རྗེས་འཇུག་གསུམ་པ་གནས། །རྗེས་འཇུག་གསུམ་པ་གང་མིང་མཐའ་ན་གནས། །
དེ་ལ་ཨཱ་ལི་གཉིས་པ་སྦྱར། །གང་མིང་མཐའ་ན་རྗེས་འཇུག་དང་པོ་དང༌། །གཉིས་བཞི་ལྔ་
དྲུག་བརྒྱད་དགུ་གནས། །དྲག་མཐར་ཏུ་དང་ཞན་མཐར་དུ། །རྗེས་འཇུག་བཞི་པ་དགུ་པ་
དངོས་ཀྱང་སྟེ། །ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་ལ་སྒྲ་ཡིན། །རྗེས་
འཇུག་ཡི་གེ་བཅུ་པོ་ལ། །ཨི་དང་མཐུན་ལུགས་འདི་ཞེས་བྱ། །རྗེས་འཇུག་དང་པོ་གཉིས་ལ་
རྗེས་འཇུག་དང་པོ་མཐུན། །རྗེས་འཇུག་གསུམ་ལྔ་བཅུ་ལ་ཀྱ་དང་སྦྱར། །རྗེས་འཇུག་བདུན་པ་ཉིད་
ལ་རྗེས་འཇུག་བདུན་པ་སྟེ། །རྐང་པ་ཁ་སྐོང་རྗེས་འཇུག་བདུན་མཐར་ཡ། །ལྷག་མ་རྣམས་ལ་གྱ་
སྦྱར་བ། །དེ་དག་ཨི་སྦྱར་འབྲེལ་པའི་ས། །དེ་ཉིད་ལ་ནི་རྗེས་འཇུག་བཅུ་པ་སྦྱར། །བྱེད་པ་པོ་
~ 349ག་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
རུ་ཤེས་པར་བྱ། །ཨཱ་ལི་ཕྱིས་ནས་སྡེ་པ་ཡི། །ཐོག་མཐའ་གཉིས་པ་ཀྱ་དང་འ། །རྗེས་འཇུག་
གཉིས་པ་ང་སྦྱར་བ། །ཚིག་རྒྱན་གཉིས་དང་སྡུད་པར་འགྱུར། །རྗེས་འཇུག་ཡི་གེ་བཅུ་པོ་
དང༌། །སྒྲ་གདངས་མཐུན་ལུགས་རྟགས་ཀྱིས་དྲངས། །ཚེག་བཅས་རྐང་པ་སྐོང་ལ་ཡང་། །
ཅིག་ཤོས་རྗེས་འཇུག་བདུན་པར་རྗེས་འཇུག་བདུན་ཉིད་སྦྱར། །ལ་དོན་སུ་ལ་ཨུ་ཕྱིས་ནས། །དེ་
ལ་སྡེ་པ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་དང་བཅས་པ་འོ། །
དེ་ལ་རྗེས་འཇུག་གསུམ་པ་སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་དང་བཅས་པ་
འོ༑ ༑རྗེས་འཇུག་བཞི་པ་རྗེས་འཇུག་བརྒྱད་དགུ་བཅུ་ལ་ཏེ། །རྗེས་འཇུག་དང་པོ་གཉིས་དང་ལྔ་དྲུག་
བདུན། །སོ་བར་སྒྲ་ལྡན་ས་སྟེ་སྦྱར། ། རྗེས་འཇུག་གསུམ་པ་ཉིད་ལ་རྗེས་འཇུག་གསུམ་པའི་ཕྲད། །
རྗེས་འཇུག་ཡི་གེ་བཅུ་པོ་ལ། །རྗེས་འཇུག་དྲུག་པ་སྦྱར་ན་འབྱེད་སྡུད་ཡིན། །རྗེས་འཇུག་ཡི་
གེ་བཅུ་པོ་ཡི། །རྗེས་འཇུག་བཞི་པ་དགུ་པ་ལ་རྗེས་འཇུག་བཅུ་པ། །སྦྱོར་བ་འབྱུང་ཁུངས་དག་
ཡིན་ཏེ། །དགར་དང་སྡུད་པའང་དེ་བཞིན་ཡིན། །གང་མིང་བརྗོད་པའི་དང་པོ་རུ། །ཀྱེ་
སྦྱར་བ་ནི་བོད་པ་ཡིན། །གང་མིང་མཐའ་དང་མཐུན་པ་ཡི། ། རྗེས་འཇུག་བཞི་པ་ལ་ནི་ཨི་སྦྱར་
བ༑ ༑དགར་དང་བསྣད་པའི་ཚིག་ཏུ་འགྱུར། །མིང་གང་རུང་བའི་བར་མཚམས་སུ། །རྗེས་
འཇུག་གསུམ་པ་ལ་ནི་རྗེས་འཇུག་གཉིས་པ་སྦྱར། །དེ་ནི་སྡུད་དང་འབྱེད་པ་དང་། །རྒྱུ་མཚན་ཚེ་
སྐབས་གདམས་ངག་ལྔའོ། །གང་མིང་བརྗོད་པའི་དང་པོ་རུ། །རྗེས་འཇུག་དང་པོ་ལ་ནི་རྗེས་
འཇུག་གཉིས་པ་སྦྱར། །སྤྱི་ལ་ཁྱབ་པ་ཉིད་དུ་འགྱུར། །མིང་གང་གི་ནི་མ་མཐའ་ན། །པུ་ལིངྒ་
ཡི་སྒྲ་མེད་པ། །དེ་ལ་པུ་ལིངྒ་སྦྱར་ན། །བདག་པོའི་སར་ནི་ཤེས་པར་བྱ། །མིང་གང་གི་ཡ་
མཐའ་ན། །སྟྲཱི་ལིངྒ་ཡི་སྒྲ་མེད་པ། །དེ་ལ་སྟྲཱི་ལིངྒ་སྦྱར་ན། །དགག་པའི་གནས་སུ་ཤེས་པར་
བྱ༑ ༑གང་མིང་གི་ནི་ཡ་མཐའ་ན། །རྗེས་འཇུག་གསུམ་པ་ལ་ནི་ཨེ་སྦྱར་བ། །ཐ་སྙད་དབང་དུ་
གསུམ་ཡིན་ཏེ། །དངོས་པོའི་དབང་དུ་བཞི་རུ་སྦྱར། །དུས་ཀྱི་དབང་དུ་གཉིས་ཡིན་ཏེ། །
~ 35)



ལུང་སྟོན་པ་རྩ་བ་སུམ་ཅུ་པའི་ཚིགས་མདུད་རྒྱ་གྲོལ་
ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་བསྡུས་པ་ཡོད་ན་ཡང་། །དེ་ནི་དེ་
བཞིན་སྦྱར་བར་བྱའོ། །སྔོན་འཇུག་ཡོད་དམ་མེད་ཀྱང་རུང་། །མིང་གཞིའི་ཡི་གེ་གང་ཡིན་
ལ༑ ༑གཉིས་འབྲེལ་ཡོད་དམ་གསུམ་འབྲེལ་ཡོད། །ཨཱ་ལི་བཞི་ལས་གང་ལྡན་ཡང་། །རྗེས་
འཇུག་བཅུ་པོ་མ་ཞུགས་ན། །མིང་གཞན་སྦྱོར་བ་ཡོད་མི་སྲིད། །རྗེས་འཇུག་བཅུ་ཡི་དོན་
ཤེས་ནས། །འབྲི་ཀློག་དང་བཤད་རྣམས་ཀྱི། །མཚམས་སྦྱོར་སྒྲ་ལ་ཐོགས་མེད་ཅིང་། །
འབྲེལ་པར་སྨྲ་བའི་མཆོག་ཏུ་འགྱུར། །གཞན་ཡང་རྗེས་འཇུག་ཤེས་པ་ཡིས། །དོན་གྱི་སྦྱོར་
བ་མ་མཐོང་ཡང་། །དོན་དང་མཐུན་པའི་སྦྱོར་བ་ཤེས། །རྗེས་འཇུག་སྦྱོར་བ་མཁས་པ་ན། །
ལུང་གི་དོན་དང་སྦྱོར་བ་དང༌། །བླ་མའི་མན་ངག་གསུམ་སྦྱར་ནས། །དོན་གྱི་ཐོག་ཏུ་
དབབ་པར་བྱ། །བསླབ་ལ་བརྩོན་པའི་གང་ཟག་གིས། །དང་པོ་ང་རོ་རྣམས་ལ་སྦྱང་། །
སྔོན་འཇུག་མིང་གཞི་རྗེས་འཇུག་གསུམ། །ཀློག་གི་ཆེད་དུ་བསླབ་པ་ཡིན། །རྗེས་འཇུག་
བཞི་ཡི་སྦྱོར་བ་ནི། །མཉན་བསམ་བསྟན་པའི་ཆེད་དུ་སྦྱར། །ཡན་ལག་དེ་དག་མཐུ་ཡིས་
ནི༑ ༑འབྲས་བུའི་ཆེད་དུ་གཏན་ལ་དབབ། །བསླབ་པའི་རིམ་པ་འདི་ཡིས་ནི། །གང་ཞིག་
འབད་པ་ཆུང་ངུས་ཀྱང༌། །ཤེས་རབ་མྱུར་དུ་འགྲོལ་བར་འགྱུར། །དེ་ཕྱིར་དང་པོར་འདི་
ཉིད་བསླབ། །དེ་ནས་རྒྱས་པའང་མཉན་བྱས་ནས། །བསླབ་པ་གང་ལ་དད་པ་ཡི། །གཞུང་
ཉིད་བླ་མ་རྣམས་ལས་མཉན། །སློབ་དཔོན་དེ་ཉིད་དུ་འཛིན་ཅིང་། །ལེ་ལོ་གཡེང་བ་རྣམ་
པར་སྤངས། །ཟོ་བཟང་དད་པ་ལ་བརྟེན་པ། །སྐྱེས་བུ་དེས་ནི་མྱུར་རྟོགས་ཏེ། །དེ་ལ་དུས་
སུ་འདོམས་པར་བྱ། །ཅིག་ཤོས་དེ་ལས་བཟློག་པ་འོ། །དེ་ལྟར་བཤད་དེས་དེང་ནས་འདིར། །
ཀུན་གྱིས་དེ་ལྟར་རྟོགས་གྱུར་ཅིག །
ཅེས་པ་འདིའང་དཔལ་ལྡན་བླ་མ་ཆོས་ཀྱི་རྗེ་རིན་པོ་ཆེ་རྡོ་གྲུབ་ཆེན་སྐུ་ཕྲེང་བཞི་པ་འཇིགས་མེད་ཐུབ་བསྟན་ཕྲིན་
ལས་དཔལ་བཟང་པོ་གང་གིས་གསར་བུ་རྣམས་ཀྱི་བློ་འཛིན་གྱི་ཆེད་འདི་འདྲ་ཞིག་བྲིས་ཞེས་བཀའ་ཕེབས་པ་སྤྱི་བོར་བླངས་
351



ཐུན་མོང་རིག་མཛོད་ལ་ བོ ད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཏེ༑ མེ་བྱི། ཟླ་བ་བཅུ་པའི་རེས་གཟའ་ལྷག་པ་སྐར་མ་མོན་གྲུ་ཚེས་བཅུའི་ཐོ་རངས་བ་ར་ཡ་ནས་སྦྱར་བ་དགེ་བར་གྱུར་ཅིག་
དགེའོ། །སྤྱིར་སུམ་རྟགས་ཀྱི་གཞུང་ལ་པར་ཁག་ཐ་དད་པ་དེ་བཞིན་དུ་ཚིག་གི་སྡེབ་སྦྱོར་ལའང་མི་འདྲ་བ་དུ་མར་སྣང་ཡང་
འདི་སྡེ་དགེའི་པར་མ་གཞིར་བཞག་ལ་མ་དག་པ་རྣམས་ཅུང་ཟད་བཅོས་ཏེ་སྦྱར་བའོ། །
༤352ལ



༄༅། །སུམ་རྟགས་དཔེར་བརྗོད་རིན་པོ་ཆེའི་ཕྲེང་བ་བཞུགས།
༄༅། །བླ་མ་དང་སྨྲ་བའི་དབང་ཕྱུག་ལ་ཕྱག་འཚལ་ལོ། །འདིར་ཚིག་གི་སྦྱོར་བ་
བསྟན་པ་སུམ་ཅུ་པ་དང་།ཕོ་མོ་མ་ནིང་གི་རྟགས་ཀྱི་འཇུག་ཚུལ་བཞི་བཞིས་བསྟན་པ་
རྟགས་ཀྱི་འཇུག་པ་དང་གཉིས་ལས། ཐོག་མར་སུམ་ཅུ་པའི་དཔེར་བརྗོད་ལ། །
བོད་ཀྱི་ཕྱི་མོའི་ཡི་གེ་ནི། །ཡི་གེ་ཨཱ་ལི་ཀཱ་ལི་གཉིས། །ཨཱ་ལི་གསལ་བྱེད་ཨི་སོགས་
བཞི། །ཀཱ་ལི་སུམ་ཅུ་ཐམ་པ་འོ། །ཞེས་གསུངས་པས། ཨི་ཨུ་ཨེ་ཨོ་བཞི་དབྱངས་སམ་སྒྲའི་
ཡི་གེ་དང་། ཀ་ཁ་ག་ང་། །ཅ་ཆ་ཇ་ཉ། །ཏ་ཐ་ད་ན། །པ་ཕ་བ་མ། །ཙ་ཚ་ཛ་ཝ། །ཞ་ཟ་འ་
ཡ༑ ༑ར་ལ་ཤ་ས། །ཧ་ཨ་སྟེ་སུམ་ཅུ་ནི་བརྗོད་བྱའི་དོན་གང་ཡིན་པ་དེ་གསལ་བར་བྱེད་པའི་
གསལ་བྱེད་དམ་མིང་གི་ཡི་གེའོ། །དེ་ལས་ཡི་གེའི་རྗེས་སུ་འཇུག་པའི་རྗེས་འཇུག་བཅུ་སྟེ།
དེ་ལ་རྗེས་འཇུག་བཅུ་ཡིན་ཏེ། །ཞེས་དང༌། ཀཱ་ལི་ཕྱེད་དང་བརྒྱད་སྡེ་ནི། །བཞི་བཞི་དག་
ཏུ་ཕྱེ་བ་ལས། །དང་པོ་གསུམ་པ་བཞི་པ་ཡི། །མས་གཉིས་དྲུག་པའི་གསུམ་པ་དང༌། །
བདུན་པ་ལ་ནི་ཤ་མ་གཏོགས། །རྗེས་འཇུག་ཡི་གེ་བཅུ་རུ་འདོད། །ཅེས་ག་ང་ད་ན་བ་མ་ར་
ལ་ས་སྟེ་བཅུའོ། །དེ་ལས་མིང་གཞིའི་སྔོན་དུ་འཇུག་པ་ལྔ་སྟེ། དེ་ལ་ལྔ་ནི་སྔོན་དུའང་འཇུག །
ཅེས་དང༌། །རྗེས་འཇུག་ཡི་གེ་བཅུ་ཉིད་ལས། །དང་པོ་གསུམ་པ་ལྔ་པ་དྲུག །བདུན་པ་
རྣམས་ནི་སྔོན་དུའང་འཇུག །ཅེས་ག་ད་བ་མ་འ་སྟེ་ལྔའོ། །ཕྱི་མོའི་ཡི་གེ་སུམ་ཅུ་དེ་ལས་
སྔོན་རྗེས་གང་དུ་འང་མི་འཇུག་པ་ཉི་ཤུ་ནི། མི་འཇུག་པ་ནི་ཉི་ཤུ་འོ། །ཞེས་དང་། མིང་གཞི་
གཉིས་སམ་གསུམ་སྦྲེལ་ལམ། །དེ་ལ་དབྱངས་ཀྱི་བཞིར་ལྡན་ཡང་། །གང་དུའང་འཇུག་
ལ353



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མིན་སྦྱར་བའང་མིན། །ཞེས་ཀ་ཁ་ཅ་ཆ་ཇ་ཉ་ཏ་ཐ་པ་ཕ་ཙ་ཛ་ཚ་ཝ་ཞ་ཟ་ཡ་ཤ་ཧ་ཨའོ། ། །
ཚིག་ཕྲད་ཀྱི་དཔེར་བརྗོད་དངོས་ནི། རྗེས་འཇུག་ལ་ལྟོས་པ་ཅན་དང་། ཚིག་ཕྲད་
རང་དབང་ཅན་ཏེ་གཉིས། དང་པོ་ལ། ཟླ་སྡུད། ལ་དོན། འབྲེལ་པའི་ས། བྱེད་པའི་ས།
རྒྱན་སྡུད། ལྷག་བཅས། འབྱེད་སྡུད་དང་བདུན་ལས། དང་པོ་ལ་སྔ་མའི་མིང་མཐའ་སྦྱར་
བ་དང༌། ཕྱི་མའི་མིང་མཐའ་སྦྱར་བའོ། །དང་པོ་ནི། རྗེས་འཇུག་ཡི་གེ་བཅུ་པོ་ནི། །མིང་
གང་གི་ནི་མཐར་སྦྱར་བ། ཞེས་གསུངས་ཏེ། ཕྱག །བརྐྱང་། སྤྱད། མཁྱེན། བསྐྱབ།
གདམ། མངའ། འཆར། མཇལ། ཤེས། ཞེས་པ་ལྟ་བུའོ། །གཉིས་པ་ཕྱི་མའི་མིང་མཐའ་
སྦྱར་བ་ནི། དེ་ལ་ཨཱ་ལི་བཞི་པ་སྦྱར། །སླར་བསྡུ་བར་ནི་ཤེས་པར་བྱ། །ཞེས་གསུངས་པས།
ཕྱག་གོ། །བརྐྱང་ངོ༌། །སྤྱད་དོ། །མཁྱེན་ནོ། །བསྐྱབ་བོ། །གདམ་མོ། །འཆར་རོ། །མཇལ་
ལོ༑ ༑ཤེས་སོ་ཞེས་འཐོབ་བོ། ། །
གཉིས་པ་ལ་དོན་གྱི་དཔེར་བརྗོད་ལ། སྒྲའི་སྦྱོར་ཚུལ་དང༌། དོན་གྱི་སྦྱོར་ཚུལ་ཏེ་
གཉིས། དང་པོ་ལ། ལ་དོན་སུ་སྒྲ་སྦྱར་བ། ར་སྒྲ། རུ་སྒྲ། དུ་སྒྲ། ལ་སྒྲ་དངོས་སྦྱར་བ་སྟེ་ལྔ།
དང་པོ་ལ་སྔ་མའི་མིང་མཐའ་སྦྱར་བ་དང་། ཕྱི་མའི་མིང་མཐའ་སྦྱར་བ་སྟེ་གཉིས་ལས།
དང་པོ་ནི། རྗེས་འཇུག་ཡི་གེ་བཅུ་པོ་ལས། །གང་མིང་མཐའ་ན་བཅུ་པ་གནས། །ཞེས་
གསུངས་པས། གང་ཡང་རུང་བའི་མིང་གི་མཐའ་ན་རྗེས་འཇུག་བཅུ་པ་ས་ཡིག་སྦྱར་བ་སྟེ།
དཔེར་ན་ཆོས་ཕྱོགས་ཞེས་པ་ལྟ་བུའོ། །གཉིས་པ་ཕྱི་མའི་མིང་མཐའ་སུ་སྒྲ་སྦྱར་བ་ནི། དེ་
ལ་ཨཱ་ལི་གཉིས་པ་སྦྱར། །ཞེས་གསུངས་ཏེ། ཆོས་ཕྱོགས་སུ་ཞེས་འཐོབ་པའོ། །གཉིས་པ་
ལ་དོན་ར་སྒྲ་སྦྱར་བ་ལ། གང་མིང་མཐའ་ན་བརྒྱད་པ་གནས། །ཞེས་གསུངས་པ་དེ་ཉིད་
ཀྱིས་སྔ་མའི་མིང་མཐའ་དང་ཕྱི་མའི་མཐའ་གཉིས་ཀ་བསྟན་ཏེ། གང་ཡང་རུང་བའི་མིང་གི་
མཐའ་ན་སྡེ་བ་བརྒྱད་པ་ཨ་ཡིག་གནས་པ་དེ་ལ་རྗེས་འཇུག་བརྒྱད་པ་ར་ཡིག་སྦྱར་བ་སྟེ།
354 ་



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
དཔེར་ན་འཚང་རྒྱའར་ཞེས་པ་ལྟ་བུའོ། ། །
གསུམ་པ་ལ་དོན་རུ་སྒྲ་སྦྱར་བ་ལ། །དེ་ལ་གཉིས་པ་ཨུ་ཡང་སྦྱར། །ཞེས་གསུངས་
ཏེ༑ རྐང་པ་ཚེག་དང་བཅས་ཏེ་ཁ་སྐོང་དགོས་པ་དཔེར་ན། སངས་རྒྱས་བཀའ་ཡི་བསྟན་
བཅོས་ཚད་མར་སྒྲུབ། ཅེས་པ་ལྟ་བུའི་ཚིག་བཅད་ཀྱི་རྐང་པ་གཅིག་ལ་ཡིག་འབྲུ་དགུ་པར་
སྦྱར་ཚེ། སངས་རྒྱས་བཀའ་ཡིས་བསྟན་བཅོས་ཚད་མ་རུ་སྒྲུབ། ཅེས་སྦྱར་ན་ཡིག་འབྲུ་
གཅིག་ལྷག་པ་ཡིན་པས་གོང་གི་ཚིགས་བཅད་བཞིན། ལ་དོན་ར་སྒྲ་སྦྱར་དགོས་པ་ཡིན་ལ།
སངས་རྒྱས་བཀས་བསྟན་བཅོས་ཚད་མར་སྒྲུབ། །ཅེས་སྦྱར་ན་ཡིག་འབྲུ་དགུ་པའི་ཚིགས་
བཅད་ཀྱི་རྐང་པ་གཅིག་ལ་ཡིག་འབྲུ་གཅིག་ཆད་པ་ཡིན་པས། སངས་རྒྱས་བཀས་བསྟན་
བཅོས་ཚད་མ་རུ་སྒྲུབ། ཅེས་ལ་དོན་རུ་སྒྲས་རྐང་པ་ཁ་སྐོང་དགོས་པ་དེ་ལྟ་བུའི་ཡི་གེ་ལ། །
སྔ་མའི་མིང་མཐའ་འ་ཡིག་སྦྱར་བ་གང་མིང་མཐའ་ན་རྗེས་འཇུག་བརྒྱད་པ་ར་ཡིག་གནས་
པ་དེ་ལ་ཨཱ་ལི་གཉིས་པ་ཨུ་ཡང་སྦྱར་བ་སྟེ། དཔེར་ན་འཚང་རྒྱའ་རུ་ཞེས་འཐོབ་བོ། །
བཞི་པ་ལ་དོན་དུ་སྒྲ་སྦྱར་བ་ལའང་སྔ་མའི་མིང་མཐའ་དང་ཕྱི་མའི་མཐའ་གཉིས་ཀྱི་
དང་པོ་ནི། གང་མིང་མཐའ་ན་གསུམ་པ་གནས། །ཞེས་གསུངས་ཏེ་གང་ཡང་རུང་བའི་མིང་
གི་མཐའ་ན་རྗེས་འཇུག་གསུམ་པ་ད་ཡིག་གནས་པ་སྟེ། དཔེར་ན་ལོངས་སྤྱོད་ཅེས་པ་ལྟ་
བུའོ། །གཉིས་པ་ཕྱི་མའི་མིང་མཐར་དུ་སྒྲ་སྦྱར་བ་ནི། །དེ་ལ་ཨཱ་ལི་གཉིས་པ་སྦྱར། །ཞེས་
གསུངས་ཏེ། ཆོས་སྤྱོད་དུ་ཞེས་འཐོབ་བོ། །རྗེས་འཇུག་ག་ང་ན་བ་མ་ར་ལ་བདུན་གྱི་མཐར་
ནི་རྟགས་ཀྱིས་འདྲེན་པ་སྟེ། དེ་ཡང་སྔ་མའི་མིང་མཐའ་ཕྱག །གོང༌། ཀུན། བསྐྱབ།
བསྣམ། བསྒྱུར། ཕུལ་ཞེས་པ་ལྟ་བུ་ལ་ཕྱི་མའི་མིང་མཐའ་རྟགས་ཀྱིས་འདྲེན་པ་ནི། དཔེར་
ན་ཕྱག་ཏུ། བསྐྱབ་ཏུ། ཀུནད་ཏུ། བསྒྱུརད་ཏུ། ཕུལད་ཏུ། ཞེས་གྲུབ་པ་ལྟ་བུ་ནི་ཕོ་ཡིས་ཕོ་
ཡི་མིང་མཐའ་འདྲེན་པ་དང་། གོང་དུ། ཀུན་དུ། བསྣམ་དུ། བསྒྱུར་དུ། དབུལ་དུ། འབུལ་
ན
~ 355



ན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དུ༑ ཞེས་གྲུབ་པ་ལྟ་བུ་ནི་མོ་ཡིས་མོ་ཡི་མིང་མཐའ་འདྲེན་པའོ། །
ལྔ་པ་ལ་སྒྲ་དངོས་ནི། བཞི་པ་དགུ་པ་དངོས་ཀྱང་སྟེ། །ཞེས་གསུངས་པས་རྗེས་
འཇུག་བཞི་པ་ན་དང་དགུ་པ་ལ་ནི་ཨཱ་ལི་གཉིས་པ་དང་རྗེས་འཇུག་སོགས་སྦྱར་བ་ལ་མ་
ལྟོས་པར་དངོས་སུ་འཇུག་པ་སྟེ། དཔེར་ན་ཆོས་ཕྱོགས། འཚང་རྒྱའ། ལོངས་སྤྱོད། ཕྱག །
བསྐྱབ། གོང་། བསྣམ། ཀུན། ཀུནད། བསྒྱུར། བསྒྱུརད། དབུལ། འབུལ། ཕུལད་ཅེས་
པ་རྣམས་སུ། ཆོས་ཕྱོགས་ལ། འཚང་རྒྱའ་ལ། ལོངས་སྤྱོད་ལ། ཕྱག་ལ། བསྐྱབ་ལ། གོང་
ན༑ བསྣམ་ན། ཀུན་ན། ཀུནད་ན། བསྒྱུར་ན། བསྒྱུརད་ན། དབུལ་ན། འབུལ་ན། ཕུལད་
ན་ཞེས་འཇུག་པའོ། ། །
གཉིས་པ་དོན་གྱི་སྦྱོར་ཚུལ་ནི། ལས་དང་ཆེད་དང་རྟེན་གནས་དང༌། །དེ་ཉིད་ཚེ་
སྐབས་ལ་སྒྲ་ཡིན། །ཞེས་གསུངས་པས། རྣམ་དབྱེ་གཉིས་པ་ལས་སུ་བྱ་བ་དང་། རྣམ་དབྱེ་
བཞི་པ་དགོས་ཆེད་དང་། རྣམ་དབྱེ་བདུན་པ་རྟེན་གནས་དང༌། རྣམ་དབྱེ་གཉིས་པའི་བྱེ་
བྲག་དེ་ཉིད་དང་། རྣམ་དབྱེ་བདུན་པའི་བྱེ་བྲག་ཚེ་སྐབས་ཏེ། འཇུག་ཡུལ་ལྔ་ལས་དང་པོ་
ནི༑ ལས་སུ་བྱ་བ་གཞན་ཞིག་ཡུལ་དུ་བྱས་པ་དེ་ལ་ལས་ལྟ་བུར་བྱེད་པ་སྟོན་པ་སྟེ། དཔེར་
ན༑ ཆོས་ཕྱོགས་སུ་འགྲོ། འཚང་རྒྱའ་རུ་བརྩོན། འཚང་རྒྱའར་བརྩོན། ལོངས་སྤྱོད་དུ་བལྟ།
ཕྱག་ཏུ་གཞག བསྐྱབ་ཏུ་འཚོལ། གོང་དུ་འགྲོ། བསྣམ་དུ་ཆུག །ཀུན་ཏུ་འཇུག །ཀུནད་ལ་
འཇུག །ཁ་བསྒྱུར་དུ་འགྲོ། ཁ་བསྒྱུརད་ཏུ་བཅུག །དབུལ་དུ་འགྲོ། འབུལ་དུ་འགྲོ། ཕུལད་
ཏུ་བཅུག ཅེས་དང་། ཆོས་ཕྱོགས་ལ་འགྲོ། འཚང་རྒྱའ་ལ་བརྩོན། ལོངས་སྤྱོད་ལ་བལྟ།
ཕྱག་ལ་གཞག །བསྐྱབ་ལ་འཚོལ། གོང་ལ་འགྲོ། བསྣམ་ལ་ཆུག །ཀུན་ལ་འཇུག །ཀུནད་
ལ་འཇུག །བསྒྱུར་ལ་འགྲོ། བསྒྱུརད་ལ་བཅུག །དབུལ་ལ་འགྲོ། འབུལ་ལ་འགྲོ། ཕུལད་
ལ་བཅུག་ཅེས་འཇུག་པའོ། །རྣམ་དབྱེ་བཞི་བཞི་པ་དགོས་ཆེད་ནི། རྣམ་དབྱེ་གཉིས་པའི་
༤ 356



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
ལ་དོན་བརྒྱུད་པས་བྱེད་པ་པོའི་ཆེད་དུ་འགྱུར་སྟེ། དཔེར་ན་ཆོས་ཕྱོགས་སུ་འགྲོ། འཚང་
རྒྱའ་རུ་བརྩོན། འཚང་རྒྱའར་བརྩོན། ལོངས་སྤྱོད་དུ་བལྟ། ཕྱག་ཏུ་གཞག །བསྐྱབ་ཏུ་
འཚོལ། གོང་དུ་འགྲོ། བསྣམ་དུ་ཆུག །ཀུན་ཏུ་འཇུག །ཀུནད་ལ་འཇུག །ཁ་བསྒྱུར་དུ་
འགྲོ། ཁ་བསྒྱུརད་ཏུ་བཅུག །དབུལ་དུ་འགྲོ། འབུལ་དུ་འགྲོ། ཕུལད་ཏུ་བཅུག ཅེས་དང་།
ཆོས་ཕྱོགས་ལ་འགྲོ། འཚང་རྒྱའ་ལ་བརྩོན། ལོངས་སྤྱོད་ལ་བལ། ཕྱག་ལ་གཞག །བསྐྱབ་
ལ་འཚོལ། གོང་ལ་འགྲོ། བསྣམ་ལ་ཆུག །ཀུན་ལ་འཇུག །ཀུནད་ལ་འཇུག །བསྒྱུར་ལ་
འགྲོ། བསྒྱུརད་ལ་བཅུག །དབུལ་ལ་འགྲོ། འབུལ་ལ་འགྲོ། ཕུལད་ལ་བཅུག་ཅེས་འཇུག་
པའོ། །རྣམ་དབྱེ་བདུན་པ་རྟེན་གནས་ནི། རྟེན་གཞི་ལ་བརྟེན་པ་གནས་པར་སྟོན་པ་སྟེ། །
དཔེར་ན་ཤར་ཕྱོགས་སུ་ཡུལ་འཁོར་སྲུང་། ལྷོ་རུ་འཕགས་སྐྱེས་པོ། ལྷོར་འཕགས་སྐྱེས་པོ།
བོད་དུ་མཁན་སློབ་ཆོས་གསུམ་ཀྱི་གདན་ས། ལག་ཏུ་སྨྱུ་གུ །བྱང་དུ་རྣམ་ཐོས་སྲས། སྙན་
དུ་སྙན་རྒྱན། ནུབ་ཏུ་མིག་མི་བཟང་། གནམ་དུ་ཉི་ཟླ། མི་འགའ་རུ་ཡོན་ཏན། མི་འགའར་
སྐྱོན། གསེར་དུ་འོད། དཀྱིལ་དུ་གཙོ་བོ། དབུས་སུ་དཔོན་ཞེས་པ་ལྟ་བུའམ། དཔེར་ན་
ཤར་ཕྱོགས་ལ་ཡུལ་འཁོར་སྲུང་། ལྷོ་ལ་འཕགས་སྐྱེས་པོ། བོད་ལ་མཁན་སློབ་ཆོས་
གསུམ་གྱི་གདན་ས། ལག་ལ་སྨྱུ་གུ། བྱང་ལ་རྣམ་ཐོས་སྲས། སྙན་ལ་སྙན་རྒྱན། ནུབ་ལ་
མིག་མི་བཟང་། གནམ་ལ་ཉི་ཟླ། མི་འགའ་ལ་ཡོན་ཏན། གསེར་ལ་འོད། དཀྱིལ་ལ་གཙོ་
བོ༑ དབུས་ལ་དཔོན་ཞེས་ལྟ་བུའོ། །རྣམ་དབྱེ་གཉིས་པའི་བྱེ་བྲག་དེ་ཉིད་ཀྱི་དཔེར་བརྗོད་
ནི༑ བྱ་བྱེད་ཀྱི་ལྡོག་པ་ཐ་དད་དུ་ཡོད་ལ་ངོ་བོ་ཐ་དད་དུ་མེད་པ་སྟེ། དཔེར་ན་སེམས་སུ་
འཇོག །སྟོན་པར་བྱེད། སྟོན་པ་རུ་བྱེད། འབོད་དུ་འགྲོ། ལག་ཏུ་འཛིན། བསྐྱབ་ཏུ་གནས།
སྙན་དུ་གསན་ཞེས་སོགས་ལྟ་བུའོ། །འདིར་ན་ལ་གཉིས་མི་འཇུག་པར་སྨྲ་སྒོ་ལས་
གསུངས། རྣམ་དབྱེ་བདུན་པའི་བྱེ་བྲག་ཚེ་སྐབས་ཀྱི་དཔེར་བརྗོད་ནི། བདུན་པ་དུས་ལ་
~ 357



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སྦྱོར་བ་སྟེ། དཔེར་ན་ཐོ་རེངས་སུ་སྐར་མདའ་རྒྱུགས། ཉི་མ་མཆར་ཁའོར་སྐྱ་རེངས་ཤར་
ཞེས་སོགས་ལྟ་བུའོ། །
འདིར་སྨྲ་སྒོ་ལས། ན་ཞེས་བྱ་བའི་ཚིག་གི་དོན། དམིགས་ཀྱིས་འབྱེད་དང་རྒྱུ་མཚན་
དང་། རྒྱུ་མཚན་དོན་གྱིས་བསྟན་པ་དང་། །ལས་དང་ཆེད་དང་རྟེན་གནས་དང་། །ཕྱི་ཚིག་
དེ་གཞན་སོགས་སྟོན་དང༌། །འོས་པར་དཀའ་བ་མཆོག་འཛིན་ལས། །ཕྱི་ཚིག་ངེས་པར་
བྱེད་པ་དང་། །དེ་ལས་བཟློག་པ་ཉིད་དང་ནི། །འགལ་བའང་མི་འགལ་སྟོན་པ་དང༌། །
སྨོན་དང་འདྲི་དང་ཐེ་ཚོམ་གཞི། །ཚེ་སྐབས་རྣམས་ལ་འདི་མཐོང་ངོ་། །ཞེས་གསུངས་པས་
ན་སྒྲའི་འཇུག་ཡུལ་གཞན་ཡང་བཅུ་སྟེ། དམིགས་ཀྱིས་འབྱེད་པ་དང་། རྒྱུ་མཚན་གྱི་དོན་
ལ་འཇུག་པ་དང་། རྒྱུ་མཚན་དོན་གྱིས་སྟོན་པ་དང་། ཕྱི་ཚིག་དེ་གཞན་སོགས་སྟོན་པ་དང་།
འོས་པར་དཀའ་བ་མཆོག་འཛིན་པ་ཉིད་ལས་ཕྱི་ཚིག་ངེས་པར་བྱེད་པ་དང༌། དེ་ལས་
བཟློག་པ་དང་། འགལ་བ་དང་མི་འགའ་བར་སྟོན་པ་དང༌། སྨོན་པའི་གཞི་ལ་འཇུག་པ་
དང༌། འདྲི་བའི་གཞི་ལ་འཇུག་པ་དང་། ཐེ་ཚོམ་གྱི་གཞི་ལ་འཇུག་པའོ། །དང་པོ་ལ་གཞུང་
འཛུགས་པ་དང་། གལ་འཛུགས་པ་སྟེ་གཉིས་ལས། དང་པོ་ནི། དངོས་སུ་ན་ཞེའམ། མདོ་
བཞིན་བཤད་ན་ཞེས་པ་ལྟ་བུའོ། །གཉིས་པ་ནི། ཡིན་གྲང་ན་ཞེས་པ་ལྟ་བུའོ། །གཉིས་པ་
རྒྱུ་མཚན་གྱི་དོན་ལ་འཇུག་པ་ལ་གཉིས་ལས། དང་པོ། མཚན་མིའི་ཚིག་ལ་འཇུག་པ་ནི།
བྱས་པ་ཡོད་ན་མི་རྟག་ཅེས་པ་ལྟ་བུ་དང་། གཉིས་པ་རྒྱུའི་ཚིག་ལ་འཇུག་པ་ནི། མེ་ཡོད་ན་
དུ་བ་འབྱུང་ཞེས་པ་ལྟ་བུའོ། །གསུམ་པ་རྒྱུ་མཚན་དོན་གྱིས་སྟོན་པ་ནི། འདྲི་བའི་ཚིག་གིས་
ལན་ལྡོན་པར་བྱེད་པ་སྟེ། མེ་མེད་ན་དུ་བ་ཅི་ལ་འབྱུང་ཞེས་པ་ལྟ་བུའོ། །བཞི་པ་ཕྱི་ཚིག་དེ་
གཞན་སོགས་སྟོན་པ་ནི། ཚིག་ཕྱི་མ་དེ་དང་འགལ་བར་སྟོན་པ་སྟེ། གང་ལ་ཆུ་སྐྱར་ཡོད་པ་
དེ་ལ་ཆུ་ཡོད་པ་ཡིན་ན་དེ་ལ་ནི་ཆུ་མ་ཡིན་པ་ཡང་ཡོད་ཅེས་པ་ལྟ་བུའོ། །ལྔ་པ་སྔ་མའི་ཚིག་
~ 358



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
འོས་པར་དཀའ་བ་ལ་ལྟོས་ཏེའམ་མཆོག་འཛིན་པ་ཉིད་ལས་ཕྱི་མའི་ཚིག་ངེས་པར་བྱེད་ལ་
ནི༑ མཁས་པས་ཀྱང་གུས་ན་ཕལ་པས་ལྟ་ཅི་སྨོས་ཞེས་པ་ལྟ་བུའོ། །དྲུག་པ་དེ་ལས་བཟློག་
པ་ནི། བླུན་པོས་ཡོན་ཏན་གྱི་ཕྱིར་བརྩོན་ན་མཁས་པས་ཀྱང་ཡོན་ཏན་ལ་བརྩོན་ནམ་ཞེས་
པ་ལྟ་བུའོ། །བདུན་པ་འགལ་དང་མི་འགལ་བར་སྟོན་པ་ནི། རི་བོང་ལ་རྭ་མེད་ན་གཡག་
ལ་རྭ་ཡོད་ཅེས་པ་ལྟ་བུའོ། །བརྒྱད་པ་སྨོན་པའི་གཞི་ལ་འཇུག་པ་ནི། བདག་གིས་སྒྲུབ་པ་
ལ་བརྩོན་འགྲུས་བྱ་ནུས་ན་ཅི་མ་རུང་ཞེས་པ་ལྟ་བུའོ། །དགུ་པ་འདྲི་བའི་གཞི་ལ་འཇུག་པ་
ནི༑ མི་དེ་ཧ་ཅང་གིས་བཟང་ན་ཅི་ལ་འདི་ལྟར་དུ་བཟང་ཞེས་པ་ལྟ་བུའོ། །བཅུ་པ་ཐེ་ཚོམ་
གྱི་གཞི་ལ་འཇུག་པ་ནི། བདག་གིས་མི་དེ་ལ་དགོས་དོན་ཞིག་འདྲི་ན་གསུང་བར་འགྱུར་
རམ་མི་འགྱུར་སྙམ་པ་ལྟ་བུའོ། །
ལ་སྒྲའི་འཇུག་ཡུལ་ལའང་སྨྲ་སྒོ་ལས། ལ་ནི་གཉིས་པ་བཞི་པ་དང་། །བདུན་པ་
སྡུད་དང་སྦྱོར་བ་དང༌། །སྨོན་དང་ཚད་འཛིན་གཞི་དང་ནི། །ཚེ་སྐབས་དག་ཏུ་འདོད་པ་
ཡིན། །ཞེས་གསུངས་པས་འཇུག་ཡུལ་བརྒྱད་ལས་འདིར། སྡུད་པ་དང་། མཚམས་སྦྱོར་བ་
དང་། སྨོན་པ་དང་། ཚད་འཛིན་པ་སྟེ་བཞི་ལས་དང་པོ་ནི། བྱ་བ་སྔ་མ་དེ་ཕྱི་མའི་སྔོན་དུ་
བྱར་ངེས་པ་སྡུད་པ་སྟེ། ལེགས་པར་ཁྲུས་ལ་མཆོད་པ་འབུལ་ཞེས་པ་ལྟ་བུ་དང་། གཉིས་པ་
མཚམས་སྦྱོར་བ་ནི། སྔ་ཕྱིའི་ཚིག་དོན་གྱི་གོ་རིམས་དེ་ལྟར་དུ་མ་ངེས་པ་ཉིད་མཚམས་སྦྱོར་
བ་སྟེ། གཡག་ལ་ནི་རྭ་ཡོད་ལ་རི་བོང་ལ་ནི་མེད་དོ་ཞེས་པ་ལྟ་བུ་དང་། གསུམ་པ་སྨོན་པའི་
དོན་ལ་འཇུག་པ་ནི། སེམས་ཅན་རྣམས་ངན་སོང་གི་སྡུག་བསྔལ་ལས་བསྒྲལ་ལ། བསྒྲལ་
ནས་ཀྱང་བྱང་ཆུབ་ཀྱི་ས་ལ་དགོད་པར་བྱ་ཞེས་པ་ལྟ་བུ་དང་། བཞི་པ་ཚད་འཛིན་པའི་དོན་
ལ་འཇུག་པ་ནི། ཀྲམ་ཉི་ཤུ་ཙམ་ལ་འཕངས་སེམས་སུ་བྱར་ཅི་ཡོད་ཅེས་པ་ལྟ་བུའོ། །ཡང་
སྨྲ་སྒོ་ལས། མི་མཐུན་རྒྱན་ནི་གསུམ་ཆར་ལའོ། །ཞེས་དང་། གཏན་ཚིགས་དག་ཏུ་འགྱུར་
35)



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བ་ནི། །དྲུག་པ་འབའ་ཞིག་མ་གཏོགས་པའོ། །ཞེས་གསུངས་པས། ལ་སྒྲ་འབྲེལ་སྒྲ་བྱེད་
སྒྲ་གསུམ་གྱིས་མི་མཐུན་རྒྱན་དུ་འཇུག་པ་དང་། ལ་སྒྲ་དང་བྱེད་སྒྲ་ནི་གཏན་ཚིགས་སུ་ཡང་
འགྱུར་དུ་ཡོད་པར་གསུངས་ཏེ། འདིར་ལ་སྒྲ་མི་མཐུན་རྒྱན་དུ་འགྱུར་བ་ནི། རྒྱུ་མེད་པ་ལ་
འབྲས་བུར་འདོད་པ་ཞེས་པ་ལྟ་བུ་དང་། ལ་སྒྲ་གཏན་ཚིགས་སུ་འགྱུར་བ་དཔེར་ན། དེ་རྒྱུ་
མཚན་ཅི་ལ་ཤེས་ཞེས་པ་ལྟ་བུའོ། །
གསུམ་པ་རྣམ་དབྱེ་དྲུག་པ་འབྲེལ་སྒྲའི་དཔེར་བརྗོད་ལ། སྒྲ་ཡི་སྦྱོར་ཚུལ་དང་དོན་
གྱི་སྦྱོར་བ་སྟེ་གཉིས། དང་པོ་ལ་སྔ་མའི་མིང་མཐའ་སྦྱར་བ་དང་ཕྱི་མའི་མཐའ་སྦྱར་བ་
གཉིས་ལས། དང་པོ་ནི། རྗེས་འཇུག་ཡི་གེ་བཅུ་པོ་ལ། །ཞེས་གསུངས་པས་གང་ཡང་རུང་
བའི་མིང་གི་མཐའ་ན་རྗེས་འཇུག་བཅུ་སྦྱར་བ་སྟེ། དཔེར་ན། ཕྱག །གོང་།བོད། སྙན།
བསྐྱབ། སྒོམ། བཀའ། གསེར། དཔལ། སེམས་ཞེས་པ་ལྟ་བུའོ། ། གཉིས་པ་ཕྱི་མའི་མིང་
མཐའ་ནི། ཨི་དང་མཐུན་ལུགས་འདི་ཞེས་བྱ། །དང་པོ་གཉིས་ལ་དང་པོ་མཐུན། གསུམ་
ལྔ་བཅུ་ལ་ཀྱ་དང་སྦྱར། །བདུན་པ་ཉིད་ལ་བདུན་པ་སྟེ། །ལྷག་མ་རྣམས་ལ་གྱ་སྦྱར་བ། །དེ་
དག་ཨི་སྦྱར་འབྲེལ་པའི་ས། །ཞེས་གསུངས་པས་རྗེས་འཇུག་དང་པོ་ག་ང་གཉིས་ཀྱི་
མཐར་རྗེས་འཇུག་དང་པོ་ག་དང་། རྗེས་འཇུག་གསུམ་པ་ད་ལྔ་པ་བ་བཅུ་པ་ས་སྟེ་གསུམ་
གྱི་མཐར་ཀྱ་དང་། རྗེས་འཇུག་བདུན་པ་འ་ཉིད་ཀྱི་མཐར་རྗེས་འཇུག་བདུན་པ་འ་དང་།
རྗེས་འཇུག་ལྷག་མ་ན་མ་ར་ལ་སྟེ་བཞིའི་མཐར་གྱ་ཡིག་སྦྱར་བ་དེ་དག་ལ་ཨཱ་ལི་དང་པོ་ཨི་
ཡིག་སྦྱར་བ་སྟེ། ཕྱག་གི། གོང་གི། བོད་ཀྱི། སྙན་གྱི། བསྐྱབ་ཀྱི། སྒོམ་གྱི༑ བཀའི།
གསེར་གྱི། དཔལ་གྱི། སེམས་ཀྱི་ཞེས་ལྟ་བུ་དང་། རྗེས་འཇུག་བདུན་པ་འ་ཉིད་ཀྱི་མཐར་
རྐང་པ་ཁ་སྐོང་དགོས་ཚེ། བཀའ་ཡི་ཞེས་ཡི་སྒྲ་སྦྱར་བའོ། །རྫོགས་ཚིག་འོ་དང་། དམན་
པའི་དོན་ཅན་གྱི་ཕྲད་འུ་དང་། འབྱེད་སྡུད་ཀྱི་ཕྲད་འམ་སྟེ། དེ་རྣམས་ཀྱི་གོང་དུ་ཚེག་ཡོད་
~35)ལ



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
པ་དང་མེད་པའི་ཁྱད་པར་ཡང་རྐང་པ་ཁ་སྐོང་དགོས་ཚེ་ཚེག་བཅས་དང༌། རྐང་པ་བསྡུས་
པའི་ཚེ་མིང་གཞི་དང་ཚེག་བར་གཅིག་ཏུ་སྦྱོར་བ་ཡིན་ཏེ། དཔེར་ན། བཀའ་འོ། །བཀའོ། །
ག་ལུ། གའུ། བཀའ་འམ། བཀའམ་ཞེས་ལྟ་བུའོ། གཉིས་པ་འབྲེལ་སྒྲའི་དོན་གྱི་སྦྱོར་བ་ནི།
འབྲེལ་པའི་ས་ཞེས་གསུངས་ཏེ། བདག་པོའི་དོན་དུ་ཚིག་སྔ་མ་བྱེད་ཅིང་བརྟེན་པར་བྱ་
བའི་དོན་དུ་ཚིག་ཕྱི་མ་བྱེད་པ་སྟེ། ཕྱག་གི་སོར་མོ། གོང་གི་བླ་མ། བོད་ཀྱི་སྐད། སྙན་གྱི་
རྒྱན་ཆ། བསྐྱབ་ཀྱི་ཡུལ། སྒོམ་གྱི་དོན། བཀའི་ལུང་། བཀའ་ཡི་ལུང་། གསེར་གྱི་མཎྜལ།
དཔལ་གྱི་ཡོན་ཏན། སེམས་ཀྱི་བསམ་ཚུལ་ཞེས་པ་ལྟ་བུའོ། །ཡང་འབྲེལ་སྒྲ་མི་མཐུན་རྒྱན་
དུ་འགྱུར་བ་ནི། དཔེར་ན། དེ་བཞིན་དུ་རུང་གི་དེ་ནི་མིན་ནོ་ཞེའམ། དེ་འཐད་ཀྱི་དེ་ལས་
གཞན་མི་སྨྲའོ་ཞེས་པ་ལྟ་བུའོ། ། །
བཞི་པ་རྣམ་དབྱེ་གསུམ་པ་བྱེད་སྒྲའི་དཔེར་བརྗོད་ལ། སྒྲ་ཡི་སྦྱོར་ཚུལ་དང་དོན་གྱི་
སྦྱོར་ཚུལ་གཉིས་ཀྱི་དང་པོ་ནི། དེ་ཉིད་ལ་ནི་བཅུ་པ་སྦྱར། །བྱེད་པ་པོ་རུ་ཤེས་པར་བྱ། །
ཞེས་གསུངས་པས་འབྲེལ་སྒྲ་དེ་ཉིད་ལ་རྗེས་འཇུག་བཅུ་པ་ས་ཡིག་སྦྱར་བ་སྟེ། དཔེར་ན།
ཕྱག་གིས། གོང་གིས། བོད་ཀྱིས། སྙན་གྱིས། སྐྱབས་ཀྱིས། སྒོམ་གྱིས། བཀའིས། བཀའ་
ཡིས། གསེར་གྱིས། དཔལ་གྱིས། སེམས་ཀྱིས་ཞེས་པ་ལྟ་བུའོ། །གཉིས་པ་དོན་གྱི་སྦྱོར་
ཚུལ་ནི། བྱེད་པ་པོ་རུ་ཤེས་པར་བྱ། ཞེས་གསུངས་པས། བྱེད་པ་པོ་སྟོན་པའི་ཕྲད་དུ་གྱུར་
པ་སྟེ། དཔེར་ན། ཕྱག་གིས་བཟུང་། གོང་གིས་གཟིགས། བོད་ཀྱིས་དམ་པའི་ཆོས་སྤེལ།
སྙན་གྱིས་མཉན། སྐྱབས་ཀྱིས་སྐྱོབ། སྒོམ་གྱིས་ཉམས་སུ་ལེན། བཀའིས་སྒྲུབ། བཀའ་
ཡིས་སྒྲུབ། གསེར་གྱིས་བརྒྱན། དཔལ་གྱིས་ཕྱུག སེམས་ཀྱིས་གོ་ཞེས་པ་ལྟ་བུའོ། །ཡང་
བྱེད་སྒྲ་མི་མཐུན་རྒྱན་དུ་འགྱུར་བར་གསུངས་པ་ནི། དཔེར་ན། ཁྱོད་ཀྱི་བཞེད་པ་དེ་ལྟར་
ཡིན་མོད་ཀྱིས་འོན་ཀྱང་བརྟག་པར་བྱ་སྟེ་ཞེས་པ་ལྟ་བུ་དང་། བྱེད་སྒྲ་རྒྱུ་མཚན་གྱི་དོན་ལ་
༤ 361ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འགྱུར་བ་ནི། དཔེར་ན། དེ་ལྟར་བྱུང་བ་ནི་ལེགས་པར་གསུངས་པ་ཡིན་གྱིས་ཡང་དག་པའི་
རིགས་ལམ་ནས་དཔྱད་པར་བྱའོ་ཞེས་པ་ལྟ་བུའོ། །ལྔ་པ་རྒྱན་སྡུད་ཀྱི་དཔེར་བརྗོད་ལ། སྒྲ་
ཡི་སྦྱོར་ཚུལ་དང་དོན་གྱི་སྦྱོར་ཚུལ་གཉིས་ལས་དང་པོ་ལ། ཕྱི་མའི་མིང་མཐའ་དང་སྔ་མའི་
མིང་མཐའ་སྦྱར་བ་གཉིས་ཀྱི་དང་པོ་ནི། ཨཱ་ལི་ཕྱིས་ནས་གཉིས་པ་སྦྱར། །ཚིག་རྒྱན་
གཉིས་དང་སྡུད་པར་འགྱུར། །ཞེས་གསུངས་པས་འབྲེལ་སྒྲ་དེ་དག་གི་ཨཱ་ལི་ཕྱིས་ནས་སྡེ་
པའི་མཐའ་གཉིས་ན་གནས་པ་ཀྱ་འ་གཉིས་ལ་རྗེས་འཇུག་གཉིས་པ་ང་ཡིག་སྦྱར་བ། ཀྱང་
འང་ཞེས་སྦྱར་བ་སྟེ། དེའང་ཚེག་བཅས་རྐང་པ་ཁ་སྐོང་དགོས་ཚེ་ཡང་སྒྲ་དང་། རྗེས་འཇུག་
བདུན་པ་འ་ཉིད་ཀྱི་མཐར་རྐང་པ་བསྡུས་ཚེ་འང་སྒྲ་ཉིད་སྦྱར་བའོ། །གཉིས་པ་སྔ་མའི་མིང་
མཐའ་ནི་རྟགས་ཀྱིས་འདྲེན་པ་སྟེ། དཔེར་ན། ཕྱག །གོང་། བོད། སྙན། བསྐྱབ། སྒོམ།
བཀའ། གསར། དཔལ། སེམས་ཞེས་པ་ལྟ་བུ་ལ། ཕྱག་ཀྱང་། བོད་ཀྱང་། སྙནད་ཀྱང་།
བསྐྱབ་ཀྱང་། གསརད་ཀྱང་། དཔལད་ཀྱང་། སེམས་ཀྱང་ཞེས་ཕོ་ཡིས་ཕོ་ཡི་མིང་མཐའ་
འདྲེན་པ་དང་། གོང་ཡང་། སྒོམ་ཡང་། བཀའང་། བཀའ་ཡང་། སྙན་ཡང་། གསར་ཡང་།
དཔལ་ཡང་ཞེས་པ་ལྟ་བུ་མོ་ཡིས་མོ་ཡིས་མིང་མཐའ་འདྲེན་པའོ། །
གཉིས་པ་དོན་གྱི་སྦྱོར་ཚུལ་ནི། ཚིག་རྒྱན་གཉིས་དང་སྡུད་པར་འགྱུར། །ཞེས་
གསུངས་པས་སྔ་ཕྱིའི་ཚིག་མཐུན་པ་དང་མི་མཐུན་པའི་རྒྱན་གཉིས་དང་། ཡོན་ཏན་
མཚུངས་པར་སྡུད་པའི་སྡུད་སྒྲར་གྱུར་པ་སྟེ། དཔེར་ན། ཕྱག་ཀྱང་ཕྱག །བོད་ཀྱང་བོད།
སྙནད་ཀྱང་སྙནད། བསྐྱབ་ཀྱང་བསྐྱབ། གསརད་ཀྱང་གསརད། དཔལད་ཀྱང་
དཔལད། སེམས་ཀྱང་སེམས། གོང་ཡང་གོང་། སྒོམ་ཡང་སྒོམ། བཀའང་བཀལ། བཀའ་
ཡང་བཀའ། སྙན་ཡང་སྙན། གསེར་ཡང་གསེར། དཔལ་ཡང་དཔལ་ཞེས་པ་ལྟ་བུ་སྔ་ཕྱི་
ཚིག་མཐུན་པའི་རྒྱན་དང་། ཕྱག་ཀྱང་རྐང་པར་འཛིན་ན་འཁྲུལ། བོད་ཀྱང་རྒྱ་གར་བསམ་
~ 362



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
ན་ནོར། སྙནད་ཀྱང་མི་སྙན་པར་མ་བཟུང༌། བསྐྱབ་ཀྱང་དགྲ་རུ་བཟུང་ན་འགལ།
གསརད་ཀྱང་རྙིང་པ་ཡིན་མ་བསམ། དཔལད་ཀྱང་དབུལ་པོར་མཐོང་ན་འཁྲུལ། སེམས་
ཀྱང་བེམས་པོ་ག་ལ་ཡིན། གོང་ཡང་འོག་མར་འཛིན་ན་ནོར། སྒོམ་ཡང་ཡེངས་པ་རང་ལ་
བསླུ། བཀའང་བརྫུན་མར་བཅོས་ན་འཁྲུལ། བཀའ་ཡང་བརྫུན་མར་བཅོས་ན་འཁྲུལ།
སྙན་ཡང་མི་སྙན་པར་མ་བཟུང་། གསེར་ཡང་རག་གན་ག་ལ་ཡིན། དཔལ་ཡང་དབུལ་པོ་
དང་མི་མཚུངས་ཞེས་པ་ལྟ་བུ་སྔ་ཕྱི་ཚིག་མི་མཐུན་པའི་རྒྱན་དང༌། ཕྱག་ཀྱང་ལག་པ། བོད་
ཀྱང་འཛམ་གླིང་།སྙནད་ཀྱང་ཡིད་སྤྲོ། བསྐྱབ་ཀྱང་སེམས་ཅན། གསརད་ཀྱང་སྣམ་བུ།
དཔལད་ཀྱང་ཡོན་ཏན། སེམས་ཀྱང་བློ་རིག །གོང་ཡང་གོ་ས། སྒོམ་ཡང་སྒྲུབ་པ།
བཀའང་གོང་མ་མཆོག་གི་གསུང་། བཀའ་ཡང་གོང་མ་མཆོག་གི་གསུང་། སྙན་ཡང་དབང་
པོ༑ གསེར་ཡང་རིན་པོ་ཆེ། དཔལ་ཡང་ཡོན་ཏན་ཞེས་པ་ལྟ་བུ་ནི་ཡོན་ཏན་མཚུངས་པར་
སྡུད་པའོ། །
དྲུག་པ་ལྷག་བཅས་ཀྱི་ཕྲད་ལ་སྒྲ་ཡི་སྦྱོར་ཚུལ་དང་དོན་གྱི་སྦྱོར་ཚུལ་གཉིས། དང་པོ་
ལ་ཕྱི་མའི་མིང་མཐའ་ལྷག་བཅས་ཀྱི་ཕྲད་སྦྱོར་བ་དང༌། སྔ་མའི་མིང་མཐའ་རྗེས་འཇུག་
སྦྱོར་བ་སྟེ་གཉིས། དང་པོ་ལའང་གསུམ་ལས་དང་པོ་ས་སྟེ་སྦྱོར་བ་ནི། ལ་དོན་སུ་ལ་ཨུ་
ཕྱིས་ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་དང་
བཅས་པ་འོ། །ཞེས་གསུངས་ཏེ། ལ་དོན་བདུན་ལས་སུ་ལ་ཨུ་ཞབས་ཀྱུ་ཕྱིས་ནས། ས་སྒྲ་
དེ་ལ་སྡེ་པ་གསུམ་པའི་དང་པོ་ཏ་ཡིག་སྦྱར་བས། ས་ཏ་བཏགས་ལྟ་གྲུབ་པ་དེ་ལ་ཨཱ་ལི་
གསུམ་པ་ཨེ་སྦྱར་བས། ས་ཏ་བཏགས་སྟ་འགྲེང་བུ་སྟེ་ཞེས་གྲུབ་པའོ། །
གཉིས་པ་ཏེ་ཀྱང་སྦྱར་བ་ནི། དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་
སྦྱར། །དེ་ནི་ལྷག་དང་བཅས་པ་འོ། །ཞེས་གསུངས་ཏེ། ལྷག་བཅས་ཀྱི་ཕྲད་དེ་ལ་སྡེ་པ་
ཆ 363་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གསུམ་པའི་དང་པོ་ཏ་ཡིག་སྦྱར་བ། དེ་ལ་ཨཱ་ལི་གསུམ་པ་ཨེ་སྦྱར་བས། ཏེ་ཞེས་གྲུབ་པའོ། །
གསུམ་པ་དེ་སྒྲ་སྦྱར་བ་ནི། དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །
དེ་ནི་ལྷག་དང་བཅས་པ་འོ། །ཞེས་གསུངས་ཏེ། ལྷག་བཅས་ཀྱི་ཕྲད་དེ་ལ་རྗེས་འཇུག་
གསུམ་པའི་དང་པོའམ་གཅིག་པོ་ད་སྒྲ་སྦྱར་བ་དེ་ལ་ཨཱ་ལི་གསུམ་པ་ཨེ་ཡིག་སྦྱར་བས། དེ་
ཞེས་གྲུབ་པའོ། །གཉིས་པ་སྔ་མའི་མིང་མཐའ་སྦྱར་བ་ལ། དང་པོ་ཏེ་སྒྲའི་སྔ་མའི་མིང་
མཐའ་ནི།རྗེས་འཇུག་བཞི་པ་ན་བརྒྱད་པ་ར་དགུ་པ་ལ་བཅུ་པ་ས་རྣམས་ཀྱི་མཐར་སྦྱར་བ་
སྟེ༑ དཔེར་ན། ཕྱག །གོང༌། བོད། སྙན། བསྐྱབ། སྒོམ། བཀའ། གསེར། དཔལ།
སེམས་ཞེས་པ་ལྟ་བུ་ལ། སྙན་ཏེ། གསེར་ཏེ། དཔལ་ཏེ། སེམས་ཏེ། ཞེས་པ་ལྟ་བུའོ། །
གཉིས་པ་ས་སྟེའི་སྔ་མའི་མིང་མཐའ་ནི། རྗེས་འཇུག་དང་པོ་ག་གཉིས་པ་ང་ལྔ་པ་བ་དྲུག་
པ་མ་བདུན་པ་འ་རྣམས་ཀྱི་མཐར་སྦྱར་བ་སྟེ། ཕྱག་སྟེ། གོང་སྟེ། བསྐྱབ་སྟེ། སྒོམ་སྟེ།
བཀའ་སྟེ། ཞེས་པ་ལྟ་བུའོ། །གསུམ་པ་དེ་སྒྲའི་སྔ་མའི་མིང་མཐའ་ནི་རྗེས་འཇུག་གསུམ་པ་
ད་སྒྲ་ཉིད་ཀྱི་མཐར་སྦྱར་བ་སྟེ། །བོད་དེ། ཞེས་པ་ལྟ་བུའོ། །
གཉིས་པ་དོན་གྱི་སྦྱོར་ཚུལ་ནི། དེ་ནི་ལྷག་དང་བཅས་པ་འོ། །ཞེས་གསུངས་པས།
ཚིག་དོན་ལྷག་མ་དང་བཅས་པར་སྟོན་པའི་ཕྲད་དུ་གྱུར་པ་སྟེ། སྨྲ་སྒོ་ལས། སྟེ་ནི་ལྷག་མ་
ཡོད་པ་སྟེ། །མཚམས་སྦྱོར་བ་དང་དམ་འཆའ་དང་། །གཞན་འདྲེན་པ་དང་གསུམ་དུ་འདོད། །
ཅེས་གསུངས་པས། མཚམས་སྦྱོར་བའི་དོན་ལ་འཇུག་པ་དང༌། དམ་འཆའ་བ་དང༌།
གཞན་འདྲེན་པ་དང་གསུམ། དང་པོ་ལ་བྱེད་པ་དང་བྱ་བ་གཉིས་མཚམས་སྦྱོར་བ་དང་། བྱ་
བ་གཉིས་དུས་རིམ་པར་སྦྱོར་བ་དང་། དུས་གཅིག་ཏུ་སྦྱོར་བ་སྟེ་གསུམ། དང་པོ་ནི། ཚིག་
སྔ་མ་བྱེད་པ་རྒྱུ་དང་ཕྱི་མ་བྱེད་པ་དེ་ལས་བྱུང་བའི་འབྲས་བུའི་བྱ་བ་ལ་དུས་མི་མཐུན་པར་
རིམ་པར་སྦྱོར་བ་སྟེ། དཔེར་ན། མཉན་ཏེ་གོ། ཁུར་འཁུར་ཏེ་སླེབས། སྤེལ་ཏེ་ཁྱབ།
364



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
མདའ་འཕངས་ཏེ་ཕོག །ཕྱགས་མས་ཕྱག་སྟེ་བོར། སོང་སྟེ་སླེབས། སྐྱོབ་སྟེ་སྡུག་བསྔལ་
ལས་གྲོལ། བསམ་སྟེ་ཐེ་ཚོམ་གྱི་དཔྱང་ཐག་ཆད། དགའ་སྟེ་བླ་མའི་དྲུང་དུ་ཕྱིན། འབོད་དེ་
མདུན་དུ་སླེབས། ཞེས་པ་ལྟ་བུའོ། །གཉིས་པ་ནི། ཚིག་སྔ་ཕྱི་གཉིས་ཀ་བྱ་བའི་རང་བཞིན་
དུས་རིམ་པར་སྦྱོར་བ་སྟེ། དཔེར་ན།རྣ་བས་མཉན་ཏེ་བསམ་བློ་ཐོངས། ཁུར་ཁུར་ཏེ་
འཁར་བ་བླངས། ཐོག་མར་སྤེལ་ཏེ་ཐོབ་བམ་ཞེས་དྲིས། མདའ་འཕངས་ཏེ་ས་ཁར་བསྡད།
ཕྱགས་མས་ཕྱག་སྟེ་ངལ་གསོ། སོང་སྟེ་ལེགས་པར་དྲིས། སྐྱོབ་སྟེ་བློ་བདེ་བར་འདུག །
བསམ་སྟེ་ལས་བྱ། སྙིང་ནས་དགའ་སྟེ་གཟོད་གྲོགས་དང་འགྲོགས། ཚུར་འབོད་དེ་བཤད།
ཅེས་པ་ལྟ་བུའོ། །གསུམ་པ་བྱ་བ་གཉིས་དུས་ཅིག་ཅར་སྦྱོར་བ་ནི། མཉན་ཏེ་ཐོས། ཁུར་
འཁུར་ཏེ་འགྲོ། སྤེལ་ཏེ་འཕེལ། མདའ་འཕངས་ཏེ་སོང་། ཕྱགས་མས་ཕྱག་སྟེ་རྡུལ་འཚུབ།
སོང་སྟེ་མགོ་གཡུག །སྐྱོབ་སྟེ་གཟིགས། བསམ་སྟེ་མིག་བཙུམ། དགའ་སྟེ་འཛུམ་ཕྱུངས།
འབོད་དེ་སྐད་བཏོན། ཞེས་པ་ལྟ་བུའོ། །
མཚམས་སྦྱོར་བའི་དོན་དེ་ལ། སྨྲ་སྒོ་ལས། ཅིང་ལ་སོགས་པ་བསྡུ་བ་དང༌། །
མཚམས་སྦྱོར་དག་ཏུ་བྱེད་པ་ཡིན། །ཞེས་གསུངས་པས། ནས་སྒྲ་དང་ཅིང་ཤིང་ཞིང་རྣམས་
ཀྱང་འཇུག་སྟེ། དེའི་སྦྱོར་ཚུལ་ནས་སྒྲ་རང་དབང་ཅན་ཡིན་པས་རྗེས་འཇུག་ལ་མི་ལྟོས་
པར་འཇུག་སྟེ། །དཔེར་ན། མཉན་ནས་གོ། ཁུར་འཁུར་ནས་སླེབས། སྤེལ་ནས་ཁྱབ།
མདའ་འཕངས་ནས་ཕོག །ཕྱགས་མས་ཕྱག་ནས་བོར། སོང་ནས་སླེབས།སྐྱོབ་ནས་སྡུག་
བསྔལ་ལས་གྲོལ། བསམ་ནས་ཐེ་ཚོམ་གྱི་དཔྱང་ཐག་ཆད། དགའ་ནས་བླ་མའི་དྲུང་དུ་
ཕྱིན། འབོད་ནས་མདུན་དུ་སླེབས། ཞེས་པ་ལྟ་བུ་འོག་མ་གཉིས་སུ་ཡང་སྦྱར། ཅིང་ཤིང་
ཞིང་གསུམ་ནི་ས་མཐར་ཤ་ཡིག་འཐོབ་པ་མ་གཏོགས་གཞན་རྟགས་ཀྱིས་འདྲེན་པ་སྟེ།
དཔེར་ན། མཉན་ཞིང་གོ། ཁུར་འཁུར་ཞིང་སླེབས། སྤེལ་ཞིང་ཁྱབ། མདའ་འཕངས་ཤིང་
~365



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཕོག །ཕྱགས་མས་ཕྱག་ཅིང་བོར། སོང་ཞིང་སླེབས། སྐྱོབ་ཅིག་སྡུག་བསྔལ་ལས་གྲོལ།
བསམ་ཞིང་ཐེ་ཚོམ་གྱི་དཔྱང་ཐག་ཆད། དགའ་ཞིང་བླ་མའི་དྲུང་དུ་ཕྱིན། འབོད་ཅིང་མདུན་
དུ་སླེབས། ཞེས་པ་ལྟ་བུ་འོག་མ་གཉིས་སུ་ཡང་སྦྱར་རོ། །གཉིས་པ་དམ་བཅའ་བའི་དོན་
ལ་འཇུག་པ་ནི། ཚིག་སྔ་མར་གང་ཞིག་དམ་བཅས་པ་དེའི་དོན་གསལ་བར་བྱེད་པ་སྟེ། དེ་
ལ་རྣམ་གྲངས་དམ་བཅའ་བ་དང་། གཏན་ཚིགས་སུ་དམ་བཅའ་བ་དང་། ངེས་པའི་ཚིག་ཏུ་
དམ་བཅའ་བ་དང་། མདོར་བསྟན་པ་རྒྱས་པར་བཤད་པ་ལ་དམ་བཅའ་བ་སྟེ་བཞི་ལས།
དང་པོ་ནི་རྣམ་གྲངས་དུ་མ་དབྱེ་བར་དམ་བཅས་པ་སྟེ། དཔེར་ན་དཀོན་མཆོག་གསུམ་སྟེ།
སངས་རྒྱས། ཆོས། དགེ་འདུན་དང་གསུམ་མོ་ཞེས་པ་ལྟ་བུ་དང༌། གཉིས་པ་ནི་གཏན་
ཚིགས་བརྗོད་པར་དམ་བཅས་པ་སྟེ། དཔེར་ན། མེ་ཡོད་དེ། དུ་བ་ཡོད་པའི་ཕྱིར་ཞེས་པ་
ལྟ་བུ་དང་། གསུམ་པ་ནི། ངེས་པའི་ཚིག་བརྗོད་པར་དམ་བཅས་པ་སྟེ། དཔེར་ན། སངས་
རྒྱས་ཏེ། མ་རིག་པའི་གཉིད་སངས་ཤིང་ཤེས་བྱ་ལ་བློ་གྲོས་པདྨོ་ལྟར་རྒྱས་པས་སོ་ཞེས་པ་
ལྟ་བུ་དང་། བཞི་པ་ནི། མདོར་བསྟན་པ་དེ་ཉིད་རྒྱས་པར་བརྗོད་པར་དམ་བཅས་པ་སྟེ།
དཔེར་ན། ཁོང་དུ་ཆུད་པའི་ཕྱིར་སངས་རྒྱས་ཏེ། སྒྲིབ་གཉིས་མ་ལུས་པར་སྤངས་ཤིང་
བདག་མེད་གཉིས་ཡོངས་སུ་རྫོགས་པར་རྟོགས་པའོ་ཞེས་པ་ལྟ་བུའོ། །གསུམ་པ་གཞན་
འདྲེན་པའི་དོན་ལ་འཇུག་པ་ནི། ལྷག་བཅས་ཀྱི་ཕྲད་ཞུགས་པ་གོང་མའི་དོན་ལས་ད་དུང་
བསྟན་པར་བྱ་བ་གཞན་ཞིག་ཀྱང་ཡོད་པར་སྟོན་པ་སྟེ། དཔེར་ན། ཤར་གྱི་ཕྱོགས་ན་དབང་
པོ་སྟེ། །ལྷོ་ཡི་ཕྱོགས་ན་འཆི་བདག་གོ། །ནུབ་ཀྱི་ཕྱོགས་ན་ཀླུ་དབང་སྟེ། །བྱང་གི་ཕྱོགས་ན་
དྲི་ཟ་འོ། །ཞེས་པ་ལྟ་བུའོ། །
བདུན་པ་འབྱེད་སྡུད་ཀྱི་དཔེར་བརྗོད་ལ། རྗེས་འཇུག་ཡི་གེ་བཅུ་པོ་ལ། །དྲུག་པ་
སྦྱར་ན་འབྱེད་སྡུད་ཡིན། །ཞེས་གསུངས་པས། སྒྲ་ཡི་སྦྱོར་ཚུལ་དང་དོན་གྱི་སྦྱོར་ཚུལ་
~ 366



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
གཉིས། དང་པོ་ལ་སྔ་མའི་མིང་མཐའ་དང་ཕྱི་མའི་མིང་མཐའ་སྦྱོར་བ་གཉིས་ལས་དང་པོ་
ནི༑ གང་ཡང་རུང་བའི་མིང་གི་མཐའ་ན་རྗེས་འཇུག་བཅུ་སྦྱར་བ་སྟེ། དཔེར་ན། ཕྱག
གོང་། བོད། སྙན། བསྐྱབ། སྒོམ། བཀའ། གསེར། དཔལ། སེམས་ཞེས་པ་ལྟ་བུའོ། །
གཉིས་པ་ནི། དེ་ལ་རྗེས་འཇུག་དྲུག་པ་མ་ཡིག་སྦྱར་བ་སྟེ། དཔེར་ན། ཕྱག་གམ། གོང་
ངམ། བོད་དམ། སྙན་ནམ། བསྐྱབ་བམ། སྒོམ་མམ། བཀའ་འམ། གསེར་རམ། དཔལ་
ལམ། སེམས་སམ་ཞེས་པ་ལྟ་བུའོ། །གཉིས་པ་དོན་གྱི་དཔེར་བརྗོད་ནི། འབྱེད་སྡུད་ཡིན་
ཞེས་གསུངས་ཏེ། གཞི་གཅིག་ལས་འབྱེད་ཅིང་སྡུད་པ་དང་། གཞི་གཅིག་ཏུ་སྡུད་ཅིང་
འབྱེད་པ་སྟེ། དཔེར་ན། ཕུང་པོ་ནི་གཟུགས་སམ། ཚོར་བའམ། འདུ་ཤེས་སམ། འདུ་བྱེད་
དམ། རྣམ་པར་ཤེས་པའོ། །ཞེས་པ་ལྟ་བུ་གཞི་གཅིག་ལས་འབྱེད་ཅིང་སྡུད་པ་དང༌།
གཟུགས་སམ། ཚོར་བའམ། འདུ་ཤེས་སམ། འདུ་བྱེད་དམ། རྣམ་པར་ཤེས་པ་ནི་ཕུང་པོ་
འོ་ཞེས་པ་ལྟ་བུ་གཞི་གཅིག་ཏུ་སྡུད་ཅིང་འབྱེད་པའོ། །འབྱེད་སྡུད་ཀྱི་ཕྲད་དེ་ཉིད་འདྲི་བ་
དང༌། ཐེ་ཚོམ་གྱི་དོན་ལ་འཇུག་པ་ཡང་སྨྲ་སྒོ་ལས་གསུངས་པ་ཡོད་དེ། དང་པོ་ནི། དཔེར་
ན༑ ཡིན་ནམ། འཚལ་ལམ། སྒོམ་མམ་ཞེས་པ་ལྟ་བུ་དང་། གཉིས་པ་ནི། འབྱུང་ངམ།
འགྱུར་རམ། འགྲུབ་བམ། ཞེས་པ་ལྟ་བུ་ནི་ཐེ་ཚོམ་གྱི་དོན་ལ་འཇུག་པའོ། ། །
གཉིས་པ་ཚིག་ཕྲད་རང་དབང་ཅན་གྱི་དཔེར་བརྗོད་ལ། འབྱུང་ཁུངས་དང་དགར་
སྡུད། བོད་སྒྲ། དགར་བསྣན། དང་སྒྲ། སྤྱི་སྒྲ། བདག་སྒྲ། དགག་སྒྲ། དེ་སྒྲ་དང་བརྒྱད་
ལས། དང་པོ་ལ། སྒྲའི་སྦྱོར་བ་དང་དོན་གྱི་སྦྱོར་བ་སྟེ་གཉིས་ཀྱི་དང་པོ་ནི། རྗེས་འཇུག་ཡི་
གེ་བཅུ་པོ་ཡི། །བཞི་པ་དགུ་པ་ལ་བཅུ་པ། །སྦྱོར་བ་འབྱུང་ཁུངས་དག་ཡིན་ཏེ། །དགར་
དང་སྡུད་པའང་དེ་བཞིན་ཡིན། །ཞེས་གསུངས་ཏེ། རྗེས་འཇུག་ཡི་གེ་བཅུ་པོ་ཡི་བཞི་པ་ན་
དགུ་པ་ལ་ལ་རྗེས་འཇུག་བཅུ་པ་ས་སྦྱར་བས། ནས་ལས་ཞེས་གྲུབ་པའོ། །
367



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
གཉིས་པ་དོན་གྱི་སྦྱོར་བ་ནི། འབྱུང་ཁུངས་དང་སྡུད་པའི་དོན་ལ་འཇུག་པ་སྟེ། དང་
པོ་ནི་གཞི་དེ་ལས་དགར་བ་དང་འབྱུང་བ་དང་བྲལ་བའི་ཁྱད་པར་དུ་བྱེད་པ་སྟེ། དཔེར་ན།
སྡུག་བསྔལ་ལས་བདེ་བ་ཞེའམ། སྡུག་བསྔལ་ནས་བདེ་བ་ཞེས་པ་ལྟ་བུ་དགར་བའི་དོན་
ལ་འཇུག་པ་དང་། ས་བོན་ལས་མྱུ་གུ་ཞེའམ། ས་བོན་ནས་མྱུ་གུ་ཞེས་པ་ལྟ་བུ་འབྱུང་བའི་
དོན་དང༌། རྟ་ལས་མི་ལྷུང་ཞེའམ། རྟ་ནས་མི་ལྟུང་ཞེས་པ་ལྟ་བུ་དང་། ཤིང་ལས་ལོ་མ་
ལྷགས་ཞེས་པ་ལྟ་བུ་བྲལ་བའི་དོན་ལ་འཇུག་པའོ། །གཉིས་པ་ནས་སྒྲས་སྡུད་པའི་དོན་ལ་
འཇུག་པ་ནི། གང་ཡང་རུང་བའི་མཐའ་གཉིས་ཀྱི་བར་དུ་ནས་སྒྲ་ཞུགས་པ་བར་གྱི་ཆོས་
ཀུན་སྡུད་པ་སྟེ། དཔེར་ན། གཟུགས་ནས་རྣམ་མཁྱེན་གྱི་ཆོས་ཞེས་པ་ལྟ་བུའོ། །གཉིས་པ་
བོད་སྒྲའི་དཔེར་བརྗོད་ལ། སྒྲའི་སྦྱོར་ཚུལ་དང་དོན་གྱི་སྦྱོར་ཚུལ་གཉིས་ཀྱི་དང་པོ་ནི། གང་
མིང་བརྗོད་པའི་དང་པོ་རུ། །ཀྱེ་སྦྱར་བ་ནི་བོད་པ་ཡིན། །ཞེས་གསུངས་ཏེ། གང་ཡང་རུང་
བའི་མིང་ཚིག་བརྗོད་པའི་མཐའ་གཉིས་ཀྱི་དང་པོ་རུ་སྐྱེ་ཞེས་སྦྱར་བའོ། །གཉིས་པ་ནི།
བོད་པ་ཡིན་ཞེས་གསུངས་ཏེ། དཔེར་ན། ཀྱེ་བཅོམ་ལྡན་འདས་ཤེའམ། བཅོམ་ལྡན་འདས་
ཀྱེ་ཞེས་པ་ལྟ་བུའོ། །ཀྱེ་ཞེས་པའི་བོད་སྒྲ་དེ་ཉིད་ཀ་དང་ཡེ་སོ་སོར་ཕྲལ་ན། རང་དང་
མཉམ་པ་དང་དམན་པ་རྣམས་ལ་བོད་པའི་སྒྲ་ཀ་ཡེ་ཞེས་པའང་བོད་སྒྲ་ཡིན་ནོ། །
དེ་ཡན་ཆད་ཀྱིས་ནི་བསྒྱུར་བ་བདུན་བོད་པ་དང་བརྒྱད་དུ་དབྱེར་ཡོད་པའི་རྣམ་
དབྱེའི་ཕྲད་ཀྱང་སྦྱར་ཟིན་པས་འདིར་རྣམ་དབྱེ་བརྒྱད་ཀྱི་དཔེར་བརྗོད་དམིགས་གསལ་བྱ་
བར་འདོད་ན། རྣམ་དབྱེའི་དཔེར་བརྗོད་དང་། བྱེད་པའི་གནས་ཀྱི་དཔེར་བརྗོད་དེ་གཉིས་
ལས། དང་པོ་ལ་ཚིག་ཕྲད་ཅེས་པ་ནི་དེ་དག་རྐྱང་པ་དོན་གང་ཡང་སྟོན་དུ་མེད་ཀྱང་མིང་
དང་ཕྲད་ན་ཚིག་གི་དོན་གསལ་བྱེད་དུ་གྱུར་པ། རྗེས་འཇུག་ལ་ལྟོས་པ་དང་། མི་ལྟོས་པར་
ཐམས་ཅད་ལ་འཇུག་པ་ཚིག་ཕྲད་རང་དབང་ཅན་ཐམས་ཅད་ཡིན་ལ། རྣམ་དབྱེ་ཞེས་པ་ནི།
368ག་



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
སྒྲ་གཅིག་གཅིག་ཚིག་གཉིས་ཚིག་མང་ཚིག་གིས་དབྱེ་བས་རྣམ་དབྱེ་ཉེར་གཅིག་ཏུ་བསྒྱུར་
དུ་བཏུབ་པ་དང་། སྒྲ་གཅིག་སྒྱུར་བྱེད་ཀྱི་ཡི་གེ་ཕན་ཚུན་ཕྲད་པར་བྱེད་པས་དོན་བདུན་པོ་
ཐམས་ཅད་ལ་བསྒྱུར་དུ་བཏུབ་པས་ན་དེ་ལ་བསྒྱུར་བ་བདུན་ཞེས་བྱ་ཞིང་། བརྒྱད་པ་བོད་
པ་ལ་ནི་བསྒྱུར་བ་མེད་དེ།བསྒྱུར་བ་བདུན་གང་དུ་བསྒྱུར་བ་རྣམས་ལ་བོད་པས་ན་བརྒྱད་
པ་བོད་པ་ཞེས་བྱ་སྟེ། དེ་ལྟར་བསྒྱུར་བ་བདུན་བོད་པ་དང་བརྒྱད་ལ་རྣམ་པར་དབྱེ་བ་ཞེས་
བྱ་བ་ཡིན་ནོ། །དིང་སང་ནི་དེ་དག་གི་དོན་ལ་ས་ཟིན་མེད་པའི་བཤད་པ་སྣ་ཚོགས་སུ་སྨྲ་བ་
མཐོང་ངོ༌། །དེ་ཡང་རྣམ་དབྱེ་དང་པོ་ངོ་བོའི་ཚིག་དང༌། གཉིས་པ་ལས་ཀྱི་ཚིག་དང༌།
གསུམ་པ་བྱེད་པའི་ཚིག་དང་། བཞི་པ་ཆེད་དུ་བྱ་བའི་ཚིག་དང་། ལྔ་པ་འབྱུང་གནས་ཀྱི་
ཚིག་དང༌། དྲུག་པ་འབྲེལ་པའི་ཚིག་དང་། བདུན་པ་གནས་གཞིའི་ཚིག་དང་། བརྒྱད་པ་
བོད་པའི་ཚིག་སྟེ་བརྒྱད་ལས། དང་པོ་ནི། དོན་གྱི་དངོས་པོ་གང་ཡང་རུང་བ་སྟོན་པ་སྟེ།
དཔེར་ན། ཤིང་ཞེས་པ་ལྟ་བུའོ། །གཉིས་པ་ནི། ལས་བྱས་པ་གཞན་ཞིག་ཡུལ་དུ་བྱས་པ་དེ་
ལ་ལས་ལྟ་བུར་བྱེད་པ་སྟོན་པ་སྟེ། དཔེར་ན། ཤིང་ལ་བསྣུན་ཞེས་པ་ལྟ་བུ་དང་། གསུམ་པ་
ནི༑ བྱེད་པ་པོ་སྟོན་པ་སྟེ། དཔེར་ན། ཤིང་གིས་ཕུག་ཅེས་པ་ལྟ་བུ་དང་། བཞི་པ་ནི། ལའི་
དོན་བརྒྱུད་པས་བྱེད་པ་པོའི་ཆེད་ཡིན་པར་འགྱུར་པ་སྟེ། དཔེར་ན། ཤིང་ལ་ཆུ་འདྲེན་ཞེས་
པ་ལྟ་བུ་དང་། ལྔ་པ་ནི་གང་ཞིག་ལ། གང་གིས་ཡོད་པ་ལས། དེ་གཞི་དེ་ལས་བྱུང་བ་དང༌།
བྲལ་བ་དང་། དགར་བའི་ཁྱད་པར་དུ་བྱེད་པ་སྟེ། དཔེར་ན་ཤིང་ལས་འབྲས་བུ་ཞེས་པ་ལྟ་
བུ་དང་། དྲུག་པ་ནི། བདག་པོའི་དོན་དུ་ཚིག་སྔ་མ་བྱེད་ཅིང་བརྟེན་པར་བྱ་བའི་དོན་དུ་ཚིག་
ཕྱི་མ་བྱེད་པར་སྟོན་པ་སྟེ། དཔེར་ན། ཤིང་གི་འབྲས་བུ་ཞེས་པ་ལྟ་བུ་དང་། བདུན་པ་ནི།
གང་ལ་གང་ཡོད་པའི་དོན་སྟོན་པ་སྟེ། ཤིང་ལ་བྱ་གནས་ཞེས་པ་ལྟ་བུ་དང་། བརྒྱད་པ་བོད་
པ་ནི། བསྒྱུར་བ་བདུན་གང་དུ་བསྒྱུར་བ་རྣམས་ལ་བོད་པ་སྟེ། དཔེར་ན། ཀྱེ་ལྷ་སྦྱིན་ཞེས་
~ 369



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པ་ལྟ་བུ་དང་། ཀྱེ་ཤིང་ལ་བསྣུན། ཀྱེ་ཤིང་གིས་ཕུག ཀྱེ་ཤིང་ལ་ཆུ་འདྲེན། ཀྱེ་ཤིང་ལས་
འབྲས་བུ། ཀྱེ་ཤིང་གི་འབྲས་བུ། ཀྱེ་ཤིང་ལ་བྱ་གནས་ཞེས་པ་ལྟ་བུས་མ་མཐའི་དང་པོར་
བོད་སྒྲ་ཀྱེ་སྦྱར་བའང་ཤེས་པར་བྱའོ། །དེ་ལ་སྒྲའི་རྣམ་དབྱེ་ཉེར་གཅིག་གི་དཔེར་བརྗོད་ནི།
དེ་ལ་གཅིག་ཚིག་གཉིས་ཚིག་མང་ཚིག་གི་ཡི་གེ་དང་ཕྲད་པས་ཉི་ཤུ་རྩ་གཅིག་ཏུ་འགྱུར་བ་
སྟེ༑ དཔེར་ན། ཤིང༌། ཤིང་དག །ཤིང་རྣམས། ཤིང་ལ་བསྣུན། ཤིང་དག་ལ་བསྣུན། ཤིང་
རྣམས་ལ་བསྣན། ཤིང་གིས་ཕུག ཤིང་དག་གིས་ཕུག ཤིང་རྣམས་ཀྱིས་ཕུག ཤིང་ལ་
ཆུ་འདྲེན། ཤིང་དག་ལ་ཆུ་འདྲེན། ཤིང་རྣམས་ལ་ཆུ་འདྲེན། ཤིང་ལས་འབྲས་བུ། ཤིང་དག་
ལས་འབྲས་བུ། ཤིང་རྣམས་ལས་འབྲས་བུ། ཤིང་གི་འབྲས་བུ། ཤིང་དག་གི་འབྲས་བུ།
ཤིང་རྣམས་ཀྱི་འབྲས་བུ། ཤིང་ལ་བྱ་གནས། ཤིང་དག་ལ་བྱ་གནས། ཤིང་རྣམས་ལ་བྱ་
གནས། ཞེས་པ་ལྟ་བུའོ། །གཉིས་པ་བྱེད་པའི་གནས་ནི། རྣམ་དབྱེ་ལྟ་བུ་མིང་ཡིན་ནོ་ཅོག་
གི་སྒྲ་ལ་སྦྱོར་བ་མ་ཡིན་གྱི། བྱེད་པའི་ཚིག་གིས་བྱ་བའི་སྐད་གཅིག་གི་བྱིངས་ལས་སྒྲུབ་པ་
སྟེ༑ དེས་ན་བྱེད་པའི་གནས་ཞེས་བྱའོ། །དཔེར་ན། འཚེད་ཅེས་པ་ལྟ་བུའི་བྱ་ཚིག་གཅིག་
ལས། གང་འཆེད། གང་ལ་འཚེད། གང་གིས་འཚེད། གང་གི་ཕྱིར་འཚེད། གང་ལས་
འཚེད། གང་གི་འཚེད། གང་ན་འཚེད། གང་ཞེས་བྱ་བར་འཚེད་ཅེས་པ་ལྟ་བུ་བྱེད་པའི་
ཚིག་བརྒྱད་ཀྱི་ལུགས་དང་། གང་འཚེད། གང་ལ་འཚེད། གང་གིས་འཚེད། གང་གི་ཕྱིར་
འཚེད། གང་ལས་འཚེད། གང་ལ་འཚེད་ལྟ་བུ་བྱེད་པའི་ཚིག་དྲུག་གི་ལུགས་དང་། གང་
འཚེད། གང་ལ་འཚེད། གང་གིས་འཚེད། གང་ན་འཚེད་ཅེས་པ་ལྟ་བུ་བྱེད་པའི་ཚིག་བཞིའི་
ལུགས་ཏེ། དེ་དག་ཀྱང་དཔེར་ན། དང་པོ་ནི་ངོ་བོའམ་དངོས་པོའི་ཚིག་སྟེ། འབྲས་འཚེད་
ཅེས་པ་ལྟ་བུ་དང་། གཉིས་པ་ནི་ལས་ཀྱི་ཚིག་སྟེ། འབྲས་ལ་འཚེད་ཅེས་པ་ལྟ་བུ་དང༌།
གསུམ་པ་ནི་བྱེད་པའི་ཚིག་སྟེ། ལྷ་སྦྱིན་གྱིས་འཚེད་ཅེས་པ་ལྟ་བུ་དང་། བཞི་པ་ནི་ཆེད་དུ་བྱ་
37 { }



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
བའི་ཚིག་སྟེ། མཆོད་སྟོན་བྱ་བའི་ཕྱིར་འཚེད་ཅེས་པ་ལྟ་བུ་དང་། ལྔ་པ་ནི་རྒྱུའི་ཚིག་སྟེ།
འབྲས་ལས་འཚེད་ཅེས་པ་ལྟ་བུ་དང་། དྲུག་པ་ནི་འབྲེལ་པའི་ཚིག་སྟེ། ལྷ་སྦྱིན་གྱི་འབྲས་
འཚེད་ཅེས་པ་ལྟ་བུ་དང༌། བདུན་པ་ནི་གནས་གཞིའི་ཚིག་སྟེ། ཚང་བང་ན་འཚེད་ཅེས་པ་ལྟ་
བུ་དང་། བརྒྱད་པ་ནི་གདགས་པའི་ཚིག་སྟེ། འབྲས་ཆན་འཚེད་ཅེས་ཐ་སྙད་ཀྱི་མིང་
བཏགས་པའོ། །བྱེད་པའི་གནས་དྲུག་སོགས་ཀྱི་ལུགས་ཀྱང་ངོ་བོ་བརྒྱད་པ་དང་མཐུན་ཏེ།
གྲངས་ཀྱིས་ཕྱེ་བའི་ཐ་དད་པའི་ལུགས་ཡིན་ནོ། །གསུམ་པ་དགར་བསྣན་ཀྱི་ཕྲད་ཀྱི་དཔེར་
བརྗོད་ལ། སྒྲའི་སྦྱོར་ཚུལ་དང་དོན་གྱི་སྦྱོར་ཚུལ་གཉིས་ཀྱི་དང་པོ་ནི། གང་མིང་མཐའ་དང་
མཐུན་པ་ཡི། །བཞི་པ་ལ་ནི་ཨི་སྦྱར་བ། །ཞེས་གསུངས་ཏེ། གང་ཡང་རུང་བའི་མིང་གི་
མཐའ་དང་མཐུན་པར་རྗེས་འཇུག་བཞི་པ་ན་ལ་ཨ་ལི་དང་པོ་ཨི་སྦྱར་བས་ནི་ཞེས་གྲུབ་
པའོ། །གཉིས་པ་ནི། དགར་དང་བསྣན་པའི་ཚིག་ཏུ་འགྱུར། ཞེས་པས། དོན་གཞན་དུ་
དགར་བ་དང་། དོན་གཞན་གཞི་གཅིག་ལ་བསྣན་པའི་ཚིག་ཏུ་འགྱུར་བ་སྟེ། དང་པོ་ལ་ཟླ་
ལས་དགར་བ་དང༌། བཀོད་པ་ལས་དགར་བ་གཉིས་ཀྱི་དང་པོ་ནི། དགར་བའི་གནས་
དངོས་སུ་མ་སྨོས་ཀྱང་དོན་གྱིས་ཡོད་པར་ཤེས་པ།དཔེར་ན། ཐར་པ་ནི་བདེ་བའོ། །ཞེས་པ་
ལྟ་བུ་དགར་བའི་གནས་འཁོར་བ་དངོས་སུ་མ་སྨོས་མོད་ཀྱི་འོན་ཀྱང་ཐར་པ་ནི་བདེ་བའོ། །
ཞེས་པས་འཁོར་བ་སྡུག་བསྔལ་དུ་ཡོད་པར་ཤེས་པ་ལྟ་བུའོ། །གཉིས་པ་ནི། དགར་བའི་
གནས་དངོས་སུ་སྨོས་པ་ཏེ། འཁོར་བ་ལས། ཐར་པ་མྱང་འདས་ནི་བདེ་བའོ་ཞེས་པ་ལྟ་
བུའོ། །གཉིས་པ་བསྣན་པའི་དོན་ལ་འཇུག་པ་ནི། ངོ་བོ་གཅིག་ཉིད་ཀྱི་དོན་གྱི་རྣམ་གྲངས་
གཞན་ནན་གྱིས་བརྣན་པ་དང་། ངོ་བོའམ་དངོས་པོ་ཐ་དད་པའི་རྣམ་གྲངས་གཞན་བསྣན་
པ་སྟེ་གཉིས་ལས་དང་པོ་ནི། ས་ནི་སྲ་བ་ཞེའམ། ཆུ་ནི་གཤེར་བ་ཞེའམ། མེ་ནི་ཚ་བ་ཞེའམ།
རླུང་ནི་གཡོ་བ་ཞེས་པ་ལྟ་བུའོ། །གཉིས་པ་ནི། ཚོར་བ་དང་ནི་འདུ་ཤེས་ཤེའམ། འདུ་བྱེད་
རྨ. 31



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དམ་ནི་རྣམ་པར་ཤེས་ཞེས་པ་ལྟ་བུའོ། །བཞི་པ་དང་སྒྲའི་དཔེར་བརྗོད་ལ། སྒྲའི་སྦྱོར་ཚུལ་
དང་དོན་གྱི་སྦྱོར་ཚུལ་གཉིས་ཀྱི་དང་པོ་ནི། མིང་གང་རུང་བའི་བར་མཚམས་སུ། །གསུམ་
པ་ལ་ནི་གཉིས་པ་སྦྱར། །ཞེས་གསུངས་ཏེ། མིང་གང་ཡང་རུང་བའི་བར་མཚམས་སུ་རྗེས་
འཇུག་གསུམ་པ་ད་ལ་རྗེས་འཇུག་གཉིས་པ་ང་ཡིག་སྦྱར་བའོ། །གཉིས་པ་ནི། དེ་ནི་སྡུད་
དང་འབྱེད་པ་དང་། རྒྱུ་མཚན་ཚེ་སྐབས་གདམས་ངག་ལྔའོ། །ཞེས་གསུངས་པས། སྡུད་པ་
དང༌། འབྱེད་པ་དང་། རྒྱུ་མཚན་དང་། ཚེ་སྐབས་དང་། གདམས་ངག་སྟེ་ལྔ་ལས་དང་པོ་ནི།
སྔ་ཕྱིའི་ཚིག་དོན་གཞི་གཅིག་ཏུ་སྡུད་པ། དཔེར་ན། རྒྱ་གར་དང་བོད་ཀྱི་བར་ཞེས་པ་དང་།
གཉིས་པ་ནི། དབྱེ་གཞི་གཅིག་ལས་དབྱེ་ཆོས་འབྱེད་པ། དཔེར་ན། ཆོས་ཚིགས་ནི་རྒྱ་གར་
དང་བོད་ཀྱི་ཡུལ་དབུས་ཞེས་པ་དང་།གསུམ་པ་ནི། རྒྱུའི་མཚན་མའམ་རྒྱུའི་དངོས་པོ་སྟོན་
པ༑ དཔེར་ན། ལེགས་པར་མཉན་པ་དང་གོ་ཞེས་པ་དང༌། བཞི་པ་ནི། རྒྱུའི་དངོས་པོ་དུས་
ལ་སྦྱོར་བ་སྟེ། སྐྱ་རེངས་ཤར་བ་དང་མུན་པ་སེལ་ཞེས་པ་དང་།ལྔ་པ་ནི། ཕན་པའི་གདམས་
ངག་སྟོན་པ། ཡིད་ལ་ཟུང་ཤིག་དང་དགོས་དུས་ཡོད་པར་འགྱུར་རོ་ཞེས་པ་ལྟ་བུའོ། །
ལྔ་པ་སྤྱི་སྒྲའི་དཔེར་བརྗོད་ནི། སྒྲའི་སྦྱོར་ཚུལ་དང་དོན་གྱི་སྦྱོར་ཚུལ་གཉིས་ཀྱི་དང་
པོ་ནི། གང་མིང་བརྗོད་པའི་དང་པོ་རུ། །དང་པོ་ལ་ནི་གཉིས་པ་སྦྱར། །ཞེས་གསུངས་ཏེ།
གང་ཡང་རུང་བའི་མིང་ཚིག་བརྗོད་པའི་ཐོག་མཐའ་གཉིས་ཀྱི་དང་པོ་རུ། རྗེས་འཇུག་དང་
པོ་ག་ལ་གཉིས་པ་ང་ཡིག་སྦྱར་བའོ། །གཉིས་པ་ནི། སྤྱི་ལ་ཁྱབ་པ་ཉིད་དུ་འགྱུར། །ཞེས་
གསུངས་པས། འདྲི་བའི་ཚིག་གི་སྤྱི་ལ་ཁྱབ་པ་ཉིད་དུ་འགྱུར་བ་སྟེ། གང་ཤེས་བྱ་ཐམས་
ཅད་ཅེའམ། བུམ་པ་གང་ཞིག་ཅེས་པ་ལྟ་བུའོ། །
དྲུག་པ་བདག་སྒྲའི་དཔེར་བརྗོད་ལ་གཉིས་ཀྱི་དང་པོ་སྒྲའི་དཔེར་བརྗོད་ནི། མིང་
གང་གི་ནི་མ་མཐའ་ན། །པུ་ལངྒ་ཡི་སྒྲ་མེད་པ། །དེ་ལ་པུ་ལིངྒ་སྦྱར་ན། །ཞེས་གསུངས་ཏེ།
~372ག



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
གང་ཡང་རུང་བའི་མིང་ཚིག་བརྗོད་པ་དག་གི་མ་མཐའ་པུ་ལིངྒ་ཡི་སྒྲ་སྐྱེས་པའི་རྟགས་ཅན་
དང་པོ་རྣམས་སྔོན་སྦྱར་བ་མེད་པ་དེ་ལ་པ་སོགས་སྦྱར་བའོ། །གཉིས་པ་དོན་གྱི་སྦྱོར་བ་ནི།
བདག་པོའི་སར་ནི་ཤེས་པར་བྱ། །ཞེས་གསུངས་ཏེ། བདག་སྒྲ་གང་དང་སྦྱར་བའི་ཆོས་དེ་
ཉིད་ཀྱི་བདག་པོའི་དོན་དུ་འགྱུར་བ་སྟེ། དཔེར་ན་རྟ་པ་ཞེའམ། ཆོས་པ་ཞེའམ། སྟོན་པ་པོ་
ཞེས་པ་ལྟ་བུའོ། །འདིར་ལྡན་དང་ཅན་སོགས་ཀྱང་འཇུག་པ། རྟ་ཅན། ཆོས་ལྡན་ཞེས་པ་
ལྟ་བུ་ཡོད་པར། སྨྲ་སྒོ་ལས། པ་འམ་ཅན་ནི་བདག་པོ་འམ། །ལྡན་པའི་དོན་དུ་སྦྱར་བར་བྱ། །
ཞེས་གསུངས་སོ། །
བདུན་པ་དགག་སྒྲའི་དཔེར་བརྗོད་ལ་གཉིས་ཀྱི་དང་པོ། སྒྲའི་སྦྱོར་བ་ནི། མིང་གང་
གི་ནི་ཡ་མཐའ་ན། །དེ་ལ་སྟྲཱི་ལིངྒ་སྦྱར་ན། ཞེས་གསུངས་ཏེ། གང་ཡང་རུང་བའི་མིང་ཚིག་
བརྗོད་པའི་ཡ་མཐའ་ན་སྟྲཱི་ལིངྒ་ཡི་སྒྲ་མེད་པ། དེ་ལ་སྟྲཱི་ལིངྒ་ཡི་སྒྲ་མོ་རྟགས་ཅན་མ་མི་སྔོན་
སྦྱར་བ་མེད་པ་དེ་ལ་དགག་སྒྲ་མ་མི་གསར་དུ་སྦྱར་བའོ། །གཉིས་པ་དོན་གྱི་སྦྱོར་བ་ནི། །
དགག་པའི་གནས་སུ་ཤེས་པར་བྱ། ཞེས་གསུངས་ཏེ། དགག་སྒྲ་གང་དང་འབྲེལ་བའི་དོན་
དེ་ཉིད་དགག་པའི་རྒྱུ་རུ་འགྱུར་བ་སྟེ། དཔེར་ན་མ་གཡེང་ཞེའམ། མི་ལྟ་ཞེས་པ་ལྟ་བུའོ། །
བརྒྱད་པ་དེ་སྒྲའི་དཔེར་བརྗོད་ལ། སྒྲ་ཡི་སྦྱོར་ཚུལ་དང་དོན་གྱི་སྦྱོར་ཚུལ་གཉིས་ཀྱི་
དང་པོ་ནི། གང་མིང་གི་ནི་ཡ་མཐའ་ན། །གསུམ་པ་ལ་ནི་ཨེ་སྦྱར་བ། །ཞེས་གསུངས་ཏེ།
དེ་སྒྲས་གང་ཞིག་བསྟན་པར་འགྱུར་བའི་དོན་དེ་ཉིད་འཇུག་པའི་འོག་མའི་མིང་ཚིག་གི་ཡ་
མཐའ་བ་རྗེས་འཇུག་གསུམ་པ་ད་ལ་ཨེ་ཡིག་སྦྱར་བའོ། །གཉིས་པ་དོན་གྱི་དཔེར་བརྗོད་
ནི༑ ཐ་སྙད་དབང་དུ་གསུམ་ཡིན་ཏེ། དངོས་པོའི་དབང་དུ་བཞི་རུ་སྦྱར། དུས་ཀྱི་དབང་དུ་
གཉིས་ཡིན་ཏེ། ཞེས་གསུངས་པས། ཐ་སྙད་ལ་འཇུག་པ་དང་། དངོས་པོ་ལ་འཇུག་པ་དང༌།
དུས་ལ་འཇུག་པ་སྟེ་གསུམ། དང་པོ་ལ། སྨྲ་སྒོ་ལས། དེ་ཞེས་བྱ་བའི་ཚིག་གི་དོན། །ཐ་སྙད་
373



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དངོས་དང་དུས་འཇུག་གསུམ། །འདས་དང་རྣམ་གྲངས་གཞན་ཅན་དང་། །ལྷག་མ་དག་
དང་བཅས་པའོ། །ཞེས་གསུངས་པས། འདས་པ་དང༌། རྣམ་གྲངས་གཞན་ཡོད་པར་སྦྱར་
བ་དང་། ལྷག་མ་དང་བཅས་པར་སྟོན་པ་སྟེ་གསུམ་གྱི་དང་པོ་ནི། སྔར་བརྗོད་པ་འདས་མ་
ཐག་པ་དེ་ཉིད་དེ་སྒྲ་ལ་སྦྱར་བ་སྟེ། དཔེར་ན། ཀ་བ་དེ་ཞེའམ། བུམ་པ་དེ་ཞེས་པ་ལྟ་བུའོ། །
གཉིས་པ་ནི། བརྗོད་པ་གང་ཞིག་གི་སྐབས་སུ་བསྟན་པར་བྱ་བའི་དོན་གྱི་རྣམ་གྲངས་
གཞན་གང་ཞིག་ཡོད་པ་དེ་ཉིད་དེ་སྒྲ་ལ་སྦྱར་བ་སྟེ། དེ་བཞིན་གཤེགས་པ་དེ་དང་དེ་ཞེའམ།
ཀ་བུམ་སོགས་དེ་དང་དེ་ཞེས་པ་ལྟ་བུའོ། །གསུམ་པ་ནི། ཚིག་ལྷག་མ་གང་ཞིག་ཡོད་པ་དེ་
ཉིད་དེ་སྒྲ་སྦྱར་བ་སྟེ། མེ་ཡོད་དེ་ཞེའམ། ལས་འབྲས་ཡོད་དེ་ཞེས་པ་ལྟ་བུའོ། །གཉིས་པ་
དངོས་པོ་ལ་འཇུག་པ་ལ། སྨྲ་སྒོ་ལས། བདེན་པ་དག་དང་གསང་བ་དང་། །བདག་གི་བ་
དང་ཕ་རོལ་པོ། །དངོས་པོ་དག་ལ་འཇུག་པ་བཞི། །ཞེས་གསུངས་པས། བདེན་པ་དང་།
གསང་བ་དང་། བདག་གི་བ་དང་། ཕ་རོལ་པོའི་དངོས་པོ་ལ་འཇུག་པའོ། །དང་པོ་བདེན་
པའི་དངོས་པོ་ལ་འཇུག་པ་ནི། དེ་ཁོ་ནའོ་ཞེའམ། དེ་བཞིན་ནོ་ཞེས་པ་ལྟ་བུའོ། །གཉིས་པ་
གཞན་དུ་གསང་བའི་དོན་ལ་འཇུག་པ་ནི། ཁ་སང་གི་གཏམ་དེ་ཞེས་པ་ལྟ་བུའོ། །གསུམ་པ་
རང་གིས་ཡོངས་སུ་བཟུང་བའི་དངོས་པོ་ལ་འཇུག་པ་ནི། བདག་གི་སྟོན་པ་དེ་ཞེས་པ་ལྟ་
བུའོ། །བཞི་པ་གཞན་གྱིས་ཡོངས་སུ་བཟུང་བའི་དངོས་པོ་ལ་འཇུག་པ་ནི། ཁྱོད་ཀྱི་སློབ་མ་
དེ་ཞེས་པ་ལྟ་བུའོ། །གསུམ་པ་དུས་ལ་འཇུག་པ་ལའང་དེ་ཉིད་ལས། འདས་པ་དག་དང་མ་
འོངས་པའི། དུས་གཉིས་ལ་ནི་འཇུག་པ་གཉིས། ཞེས་གསུངས་པས། དང་པོ་འདས་པ་ལ་
འཇུག་པ་ནི། སྔོན་འདས་པ་དེ་ཞེའམ། རྫོགས་ལྡན་དེ་ལ་ཞེས་པ་ལྟ་བུའོ། །གཉིས་པ་ལ་
མ་འོངས་པ་ལ་འཇུག་པ་ནི། མ་འོངས་པ་དེ་ལ་ཞེའམ། དུས་མཐའ་དེ་ལ་ཞེས་པ་ལྟ་བུའོ། །
ད་ལྟ་བར་ནི། ད་ལྟ་འདི་ཞེས་སྦྱར་རོ། ། །
374འ



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
གཉིས་པ་རྟགས་ཀྱི་འཇུག་པའི་དཔེར་བརྗོད་ལ། ཡི་གེའི་སྦྱོར་བ། མིང་གི་སྦྱོར་བ།
ཚིག་གི་སྦྱོར་བ་དང་གསུམ། དང་པོ་ལ་སྔོན་འཇུག་གི་སྦྱོར་བ་དང་། རྗེས་འཇུག་གི་སྦྱོར་བ་
སྟེ་གཉིས། དང་པོ་ལ། གསལ་བྱེད་སུམ་ཅུའི་རྟགས་ཀྱི་རྣམ་གྲངས། སྔོན་འཇུག་ལྔའི་
རྟགས་ཀྱི་རྣམ་གྲངས། སྦྱོར་བ་དངོས་དང་གསུམ། དང་པོ་ནི། ཕོ་ཡི་ཡི་གེ་འབའ་ཞིག་ལ། །
སྡེ་པ་ཕྱེད་དང་བརྒྱད་གནས་པའང་། །སྡེ་ཚད་ལྔ་རུ་དྲིལ་བྱས་ནས། །ཡི་གེ་གསུམ་ཅུ་ཐམ་
པ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་བཞི་བཞི་རུ། །སྡེ་པ་བཞི་པ་ཡན་ཆད་
དབྱེ། །ལྷག་མ་བཅུ་བཞི་གནས་པ་ལ། །ཙ་སོགས་གསུམ་ནི་ཅ་སོགས་སྦྱར། །ཝ་ནི་བ་དང་
སྦྱར་བར་བྱ། །ལྷག་མ་དྲུག་ནི་མོ་རུ་སྦྱར། །ར་ལ་ཧ་ནི་མོ་གཤམ་སྟེ། ཨ་ནི་མཚན་མེད་
ཅེས་ཀྱང་བྱ། །ཞེས་གསུངས་ཏེ། ཀ་ཅ་ཙ་ཏ་པ་ཕོ་ཡིག་དང་། ཁ་ཆ་ཚ་ཐ་ཕ་མ་ནིང་དང་།
ག་ཇ་ཛ་ད་བ་ཝ་ཞ་ཟ་འ་ཡ་ཤ་ས་མོ་ཡིག་དང་། ང་ཉ་ན་མ་ཤིན་ཏུ་མོ་དང༌། ར་ལ་ཧ་མོ་
གཤམ་སྟེ། ཨ་ནི་མཚན་མེད་ཀྱི་ཡི་གེ་ཞེས་ཀྱང་བྱའོ། །གཉིས་པ་ནི། མོ་ཡི་ཡི་གེའི་ནང་
ནས་ནི། །འཇུག་པའི་ཡི་གེ་བཅུ་དབྱུང་བྱ། །འཇུག་པ་བཅུ་ཡི་ནང་ནས་ནི། །སྔོན་འཇུག་ཡི་
གེ་ལྔ་དབྱུང་བྱ། །སྔོན་འཇུག་ཡི་གེ་ལྔ་པོ་ལ། །ཕོ་དང་མ་ནིང་མོ་དང་ནི། །ཤིན་ཏུ་མོ་དང་
བཞི་རུ་དབྱེ། །ཞེས་གསུངས་ཏེ། ག་ང་ད་ན་བ་མ་འ་ར་ལ་ས་སྟེ་རྗེས་འཇུག་བཅུ་དང་། དེ་
ལས་སྔོན་འཇུག་གི་ཡི་གེ་ག་ད་བ་མ་འ་དང་ལྔ་ལས། བ་ཕོ། ག་ད་མ་ནིང་། །འ་མོ། མ་ཤིན་
ཏུ་མོའོ། །
གསུམ་པ་སྦྱོར་བ་དངོས་ལ། མིང་གཞི་གང་ལ་འཇུག་དང་། སྔོན་འཇུག་གང་གིས་
འཇུག་དང་། སྒྲ་གདངས་ཇི་ལྟར་འཇུག་དང་། དོན་ཅི་ཕྱིར་འཇུག་པ་དང་བཞི་ལས། དང་
པོ་དང་གཉིས་པ་ནི། གང་ལ་འཇུག་པར་བྱེད་ཅེ་ན། །ཕོ་ནི་ཕོ་དང་མོ་ལ་འཇུག །མོ་ནི་མོ་
དང་མ་ནིང་ལ། །མ་ནིང་ཡང་ནི་ཕོ་མོ་ལའོ། །ཤིན་ཏུ་མོ་ནི་མ་ནིང་དང་། །མོ་དང་ཤིན་ཏུ་མོ་
ཅན
པས
375



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཉིད་ལའོ། །མི་འཇུག་པ་ནི་འདི་ལྟ་སྟེ། །ཕོ་ནི་མ་ནིང་ལ་མི་འཇུག །མོ་ནི་ཕོ་ལ་འཇུག་པ་
མིན། །མ་ནིང་རང་ལ་རང་མི་འཇུག །རང་གི་སྡེ་དང་ཕྲད་པ་ན། །ཕོ་ཡང་མོ་ལ་འཇུག་མི་
འགྱུར། །མ་ནིང་མོ་ཡང་དེ་བཞིན་ནོ། །ཞེས་གསུངས་པས། དེ་ལ་སྔོན་འཇུག་ལྔ་ལས་དང་
པོ་སྔོན་འཇུག་ཕོ་ཡི་སྦྱོར་ཚུལ་ནི། སྔོན་འཇུག་ཕོ་རང་དང་རང་གི་སྡེ་པ་མ་གཏོགས་པའི་
མིང་གཞི་ཕོ་མོ་གཉིས་ལ་འཇུག་པ་སྟེ། དཔེར་ན། བཀའ། བཅའ། བཏའ། བཙའ།
བགའ། བརྔའ། བརྗི། བསྙའ། བོདའ། བརྣའ། བརྫ་འ། བཞའ། བཟའ། བརླའ།
བཤའ། བསའ་ཞེས་པ་ལྟ་བུ་སྟེ། རྗེས་འཇུག་འ་ནི་ཡི་གེའི་ཁོང་ནས་བྱུང་བ་ཡིན་པས་
འདིར་མི་འགྲང་ངོ༌། །
གཉིས་པ་སྔོན་འཇུག་མོ་ཡི་སྦྱོར་ཚུལ་ནི། རང་དང་རང་གི་སྡེ་པ་དང་ཤིན་ཏུ་མོ་དང་
མོ་གཤམ་མ་གཏོགས་པའི་མིང་གཞི་མོ་དང་མ་ནིང་ལ་འཇུག་པ་སྟེ། དཔེར་ན། འགའ།
འཇའ། འདའ། འབའ། འཛའ། འཁའ། འཆའ། འཐའ། འཕའ། འཚའ། ལྟ་བུའོ། །
གསུམ་པ་སྔོན་འཇུག་མ་ནིང་གི་སྦྱོར་ཚུལ་ནི། རང་དང་རང་གི་སྡེ་པ་མ་གཏོགས་པའི་མིང་
གཞི་ཕོ་མོ་གཉིས་པ་འཇུག་པ་སྟེ། དཔེར་ན། གཅའ། གཏའ། གཙའ། གཉའ། གདའ།
གནའ། གཞའ། གཟའ། གཡའ། གཤལ། གསའ། དཀའ། དཔའ་ཞེས་པ་ལྟ་བུའོ། །བཞི་
པ་སྔོན་འཇུག་ཤིན་ཏུ་མོ་ནི། རང་དང་རང་གི་སྡེ་པ་དང་མོ་གཤམ་མ་གཏོགས་པའི་མིང་
གཞི་མ་ནིང་དང་མོ་དང་ཤིན་ཏུ་མོ་རྣམས་ལ་འཇུག་པ་སྟེ། དཔེར་ན། མཁའ། མཆའ། །
མཐའ། མཚའ། མགའ། མཇའ། མདའ། མཛའ། མངའ། མཉའ། མནའ། ཞེས་པ་ལྟ་
བུའོ། །གསུམ་པ་དེ་དག་སྒྲ་གདངས་ཇི་ལྟར་འཇུག་པ་ནི། ཇི་ལྟར་འཇུག་པར་བྱེད་ཅེ་ན། །
ཕོ་ནི་དྲག་པོའི་ཚུལ་གྱིས་འཇུག །མ་ནི་རན་པར་འཇུག་པ་ཡིན། །མོ་ནི་ཞན་པའི་ཚུལ་གྱིས་
འཇུག །ཤིན་ཏུ་མོ་ནི་མཉམ་པས་སོ། །ཞེས་པས་བསྟན་ནས། བཞི་པ་སྒྲ་གདངས་དེ་དག་
~ 376ལ



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
དོན་ཅི་ཞིག་མཚོན་པའི་ཕྱིར་འཇུག་པ་ནི། ཅི་ཕྱིར་འཇུག་པར་བྱེད་ཅེ་ན། ཕོ་ནི་འདས་དང་
གཞན་བསྒྲུབ་ཕྱིར། །མ་ནིང་གཉིས་ཀ་ད་ལྟར་ཆེད། །མོ་ནི་བདག་དང་མ་འོངས་ཕྱིར། །
ཤིན་ཏུ་མོ་ནི་མཉམ་ཕྱིར་རོ། །ཞེས་གསུངས་པས། སྔོན་འཇུག་སྒྲ་གདངས་དྲག་པ་ཕོ་གཙོ་
བོར་འདས་པ་དང་གཞན་བྱ་བ་ལ་འཇུག་པ་གཉིས་ལས། འདིར་གཞན་བྱ་བ་ལ་འཇུག་པ།
དཔེར་ན། བཀའ། བཅའ། བཙའ། བརྔའ། བརྗི། བདའ། བཞའ། བཟའ། བཤའ་ཞེས་
པ་ལྟ་བུ་དང༌། སྔོན་འཇུག་ཞན་པའི་མོ་བདག་དང་གཙོ་བོར་མ་འོངས་པའི་དོན་ལ་འཇུག་
པ། དཔེར་ན། འགའ། འགྲོ། འཇའ། འབའ། འཆའ་ཞེས་པ་ལྟ་བུ་དང་། ༈མ་ནིང་རན་པ་
བདག་གཞན་གཉིས་དང་གཙོ་བོར་ད་ལྟ་བུའི་དོན་ལ་འཇུག་པ། དཔེར་ན། གཅའ། གཏོ།
གཙོ། གཉེ། གདའ། གནའ། གཞའ། གཟའ། གཡའ། གཤའ། གསའ། དཀའ། དཔའ་
ཞེས་ལྟ་བུ་དང་། ཤིན་ཏུ་མོ་བདག་གཞན་དུས་གསུམ་མཉམ་པའི་ཕྱིར་འཇུག་པ། དཔེར་
ན། མཁའ། མཐའ། མཇའ། མདའ། མཛའ། མངའ། མནའ་ཞེས་པ་ལྟ་བུའོ། །གཉིས་པ་
རྗེས་འཇུག་གི་སྦྱོར་ཚུལ་ལ། རྗེས་འཇུག་བཅུའི་རྟགས་ཀྱི་རྣམ་གྲངས་བསྟན་པ་དང་། སྦྱོར་
ཚུལ་དངོས་ཏེ་གཉིས། དང་པོ་ནི། རྗེས་འཇུག་ཡི་གེ་བཅུ་པོ་ལ། །ཕོ་མོ་མ་ནིང་གསུམ་དུ་
དབྱེ། །ཕོ་ལ་སྐྱེས་བུ་རབ་འབྲིང་གསུམ། །མོ་ལ་མོ་དང་ཤིན་ཏུ་མོ། །མ་ནིང་འགྱུར་དང་
མཚན་གཉིས་དང་། །མཚན་མེད་དག་དང་གསུམ་དུ་འདོད། །ཅེས་གསུངས་ཏེ། རྗེས་
འཇུག་ཕོ་ཡིག་ག་ད་བ་ས་བཞི་དང་། མོ་ང་མ་འ་གསུམ་དང་། མ་ནིང་ན་ར་ལ་གསུམ་མོ། །
གཉིས་པ་དཔེར་བརྗོད་དངོས་ལ། དེ་ཡང་བྱེད་པ་བཞི་བཞི་སྟེ། །གང་ལ་འཇུག་
བྱེད་གང་གིས་བྱེད། །ཇི་ལྟར་བྱེད་དང་ཅི་ཕྱིར་བྱེད། །ཅེས་གསུངས་པ་ལྟར་བཞི་ལས།
དང་པོ་མིང་གཞི་གང་ལ་འཇུག་པ་དང་། །གཉིས་པ་རྗེས་འཇུག་གང་གིས་འཇུག་པ་ནི།
གང་ལ་ཡི་གེ་ཐམས་ཅད་ལ། །གང་གིས་བཅུ་པོ་དེ་དག་གིས། །ཞེས་གསུངས་པས། སྔོན་
~377



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འཇུག་ཡོད་མེད་ཀྱི་ཡི་གེ་ཐམས་ཅད་ལ་སྟེ། དཔེར་ན། བཀག །བཏང་། བཅད། བཙན།
བགབ། བརྔམ། བསྙལ། བདར། རྣལ། རྫ་ས་ཞེས་པ་ལྟ་བུ་དང་། །
གསུམ་པ་ཇི་ལྟར་འཇུག་པ་ལ། ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་ཚུལ་
དོན་གྱི་ཚུལ། །ཞེ་པས།སྒྲའི་འཇུག་ཚུལ་དང་། དོན་གྱི་འཇུག་ཚུལ་གཉིས་ཀྱི་དང་པོ་ལ། ཕོ་
གསུམ་མོ་གཉིས་མ་ནིང་གསུམ། །དྲག་ཞན་བར་མ་གསུམ་དུ་འཇུག །དྲག་པ་གསུམ་ནི་
ནང་ཕྲད་དམ། །གལ་ཏེ་ཞན་པ་ནང་ཕྲད་ན། །དེ་ལ་ནང་གི་ཆ་ཤས་ཀྱིས། །དེ་ཡང་དྲག་
ཞན་གཉིས་སུ་དབྱེ། །མ་ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་པར་
འགྱུར། །ཞན་དང་ཕྲད་ན་ཞན་པར་འགྱུར། །གཉིས་ཀ་དག་དང་ཕྲད་གྱུར་ན། །དེ་ནི་
གཉིས་ཀ་ཅན་དུ་འགྱུར། །གཉིས་ཀ་དག་དང་མ་ཕྲད་ན། །གང་དུ་ཡང་ནི་མི་འགྱུར་རོ། །
དེས་ན་འགྱུར་དང་མཚན་གཉིས་དང་། །མཚན་མེད་དག་དང་གསུམ་དུ་འདོད། །དེ་ནི་སྒྲ་
ཡི་འཇུག་ཚུལ་ལོ། །ཞེས་གསུངས་པས། ཕོ་ལ་སྐྱེས་བུ་རབ་དང༌། འབྲིང་དང་། ཐ་མ་དང་།
མོ་ལ་མོ་དང་། ཤིན་ཏུ་མོ་དང༌། མ་ནིང་ལ་འགྱུར་བ་མ་ནིང་དང༌། མཚན་གཉིས་དང༌།
མཚན་མེད་མ་ནིང་དང་བརྒྱད་ལས། །
དང་པོ་སྐྱེས་བུ་རབ་ནི། སྔོན་འཇུག་རྗེས་འཇུག་མིང་གཞི་གསུམ་ཕོ་ཡིག་ནང་ཕྲད་
པ་སྟེ། དཔེར་ན། བཀག་ཅེས་པ་ལྟ་བུ་དང་། ༈གཉིས་པ་སྐྱེས་བུ་འབྲིང་ནི། སྔོན་འཇུག་ཕོ་
ལ་མིང་གཞི་མོ་དང་། སྔོན་འཇུག་དང་མིང་ཞིག་མ་ནིང་དང་མོ་རྣམས་ཀྱི་རྗེས་སུ་འཇུག་ཕོ་
ཡིག་བཞི་གང་རུང་སྦྱར་བ་སྟེ། དཔེར་ན། བགག་གཅད། དཔྱད། འགྲོག མགྱོགས་ཅེས་
པ་ལྟ་བུའོ། །གསུམ་པ་སྐྱེས་བུ་ཐ་མ་ནི། སྔོན་འཇུག་མེད་པའི་མིང་གཞིའི་རྗེས་སུ་རྗེས་
འཇུག་ཕོ་ཡིག་བཞི་གང་རུང་སྦྱར་བ་སྟེ། སྒྲོག་ཁྲིད། སློབ། ཆོས་ཞེས་པ་ལྟ་བུའོ། །
བཞི་པ་རྗེས་འཇུག་མོ་ཡི་དཔེར་བརྗོད་ནི། སྔོན་འཇུག་ཡོད་པའི་མིང་གཞིའི་རྗེས་
༤ 378



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
སུ་རྗེས་འཇུག་མོ་ཡིག་གསུམ་གང་རུང་སྦྱར་བ་སྟེ། དཔེར་ན། བསྐང༌། འཇམ། གདའ་
ཞེས་པ་ལྟ་བུའོ། །ལྔ་པ་ཤིན་ཏུ་མོའི་དཔེར་བརྗོད་ནི། སྔོན་འཇུག་མེད་པའི་མིང་གཞི་རྗེས་
སུ་རྗེས་འཇུག་མོ་ཡིག་གསུམ་གང་རུང་སྦྱར་བ་སྟེ། སྐྱོང༌། སྒྲིམ། རྒྱའ་ཞེས་ལྟ་བུའོ། །དྲུག་
པ་འགྱུར་བ་མ་ནིང་གི་དཔེར་བརྗོད་ནི། སྐྱེ་གནས་ལ་བྱེད་པ་དྲག་པའི་ཡི་གེ་འདས་པའི་
མིང་ཚིག་དང་ཕྲད་པ་དང་། སྐྱེ་གནས་ལ་བྱེད་པ་ཞན་པའི་ཡི་གེ་ད་ལྟ་བ་དང་མ་འོངས་པའི་
མིང་ཚིག་དང་ཕྲད་པ་སྟེ། དཔེར་ན། བཅལད། བྱོནད། གྱུརད། གཞལ། འཇལ།འབྱོན།
འགྱུར་ཞེས་པ་ལྟ་བུའོ། །བདུན་པ་མཚན་གཉིས་མ་ནིང་གི་དཔེར་བརྗོད་ནི། བྱེད་རྩོལ་
དྲག་ཞན་གཉིས་ཀ་འགྱུར་དུ་རུང་བའི་ཡི་གེ་དང་ཕྲད་པ་སྟེ། དཔེར་ན། བཀན། བཀནད།
བསྐུར། བསྐུརད། བསྐལ། བསྐལད་ཅེས་ལྟ་བུའོ། །བརྒྱད་པ་མཚན་མེད་མ་ནིང་གི་
དཔེར་བརྗོད་ནི། འགྱུར་བ་མ་ནིང་གི་དྲག་ཞན་དང་། མཚན་གཉིས་མ་ནིང་གི་དྲག་ཞན་
གཉིས་ཀ་དག་དང་མ་ཕྲད་པ་སྟེ། དཔེར་ན།ཀུན། དཀར། ཕལ་ཞེས་པ་ལྟ་བུའོ། །གཉིས་
པ་མིང་གི་སྦྱོར་ཚུལ་ལམ་དོན་གྱི་དཔེར་བརྗོད་ནི། དོན་ནི་རྣམ་པ་གཉིས་ཡིན་ཏེ། །སྔ་མ་
གང་ལྟར་གྱུར་པ་དང་། །ཕྱི་མ་གང་ལྟར་འགྱུར་བའོ། །ཞེས་གསུངས་པས།སྔ་མའི་དོན་
གང་ལྟར་གྱུར་པ་དང་། ཕྱི་མའི་དོན་གང་ལྟར་འགྱུར་བ་སྟེ་གཉིས་ལས་དང་པོ་ནི། སྔ་མ་
སྔོན་འཇུག་ལྔ་བཞིན་སྦྱར། །ཞེས་སྔོན་འཇུག་ཏུ་གསུངས་པ་བཞིན་སྦྱར་གསུངས་ཏེ།
དེའང་། ཅི་ཕྱིར་འཇུག་པར་བྱེད་ཅེ་ན། །ཕོ་ནི་འདས་དང་གཞན་བསྒྲུབ་ཕྱིར། །མ་ནིང་
གཉིས་ལ་ད་ལྟར་ཆེད། །མོ་ནི་བདག་དང་མ་འོངས་ཕྱིར། །ཤིན་ཏུ་མོ་ནི་མཉམ་ཕྱིར་རོ། །
ཞེས་གསུངས་པས། རྗེས་འཇུག་སྒྲ་གདངས་དྲག་པའི་སྐྱེས་བུ་རབ་ཀྱིས་འདས་པའི་དོན་
ལ་འཇུག་པ། དཔེར་ན། བཀག །བཅད་ཅེས་པ་ལྟ་བུ་དང་།སྒྲ་གདངས་དྲག་པའི་རན་པ་
སྐྱེས་བུ་འབྲིང་། བདག་གཞན་གཉིས་དང་གཙོ་བོར་ད་ལྟ་བའི་དོན་ལ་འཇུག་པ། དཔེར་ན།
379



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བགག །གཅད། དཔྱད། འགྲོག །མགྱོག་ཅེས་པ་ལྟ་བུ་དང༌། དྲག་པའི་ཐ་མ།བདག་དང་
དུས་གསུམ་མཉམ་པའི་ཕྱིར་འཇུག་པ། དཔེར་ན། སྒྲོག །ཁྲིད། སློབ། ཆོས་ཞེས་པ་ལྟ་བུ་
དང༌། སྒྲ་གདངས་ཞན་པའི་འབྲིང་། བདག་དང་གཙོ་བོར་མ་འོངས་པའི་དོན་ལ་འཇུག་པ།
དཔེར་ན།བསྐྱང་། འཇམ། གདའ་ཞེས་ལྟ་བུ་དང་། ཞན་པའི་ཐ་མ། བདག་དང་དུས་
གསུམ་མཉམ་པའི་ཕྱིར་འཇུག་པ། དཔེར་ན། སྐྱོང་། སྒྲིམ། རྒྱའ་ཞེས་པ་ལྟ་བུ་དང་།
འགྱུར་བ་མ་ནིང་གི་སྒྲ་གདངས་དྲག་པ།འདས་པའི་དོན་ལ་འཇུག་པ། བཅལད། བྱོནད།
གྱུརད་ཅེས་པ་ལྟ་བུ་དང་། འགྱུར་བ་མ་ནིང་གི་ཞན་པ། བདག་དང་མ་འོངས་པའི་ཕྱིར་
འཇུག་པ། དཔེར་ན། གཞལ། འཇལ། འབྱོན། འགྱུར་ཞེས་པ་ལྟ་བུ་དང་། མཚན་གཉིས་
མ་ནིང་གི་དྲག་པ། འདས་པའི་དོན་ལ་འཇུག་པ། དཔེར་ན། བཀནད། བསྐུརད།
བསྐལད་ཅེས་པ་ལྟ་བུ་དང་། མཚན་གཉིས་མ་ནིང་ཞན་པ། བདག་དང་མ་འོངས་པའི་ཕྱིར་
འཇུག་པ། དཔེར་ན། བཀན། བསྐུར། བསྐལ་ཞེས་པ་ལྟ་བུ་དང་། མཚན་མེད་མ་ནིང་རན་
པ༑ བདག་དང་དུས་གསུམ་མཉམ་པའི་ཕྱིར་འཇུག་པ། དཔེར་ན། ཀུན། དཀར། སྐུར།
སྐུལ། ཕལ་ཞེས་པ་ལྟ་བུའོ། །གཉིས་པ་ཕྱི་མ་གང་ལྟར་འགྱུར་བ་ལ། ཕྱི་མ་དག་གི་འདྲེན་
ཚུལ་ནི། །ཕོ་ཡིས་ཕོ་ཡི་མིང་མཐའ་དྲང་། །མོ་ཡིས་མོ་ཡི་མིང་མཐའ་དྲང་། །མ་ནིང་གིས་ནི་
མ་ནིང་ངོ༌། །ཞེས་གསུངས་པས། ཕོ་ཡིས་ཕོ་ཡི་མིང་མཐའ་འདྲེན་པ། དཔེར་ན། བཀག་
པ༑ ཆོས་པ། བཅད་པ་ཞེས་པ་ལྟ་བུ་དང་། མོ་ཡིས་མོ་ཡི་མིང་མཐའ་འདྲེན་པ། དཔེར་ན།
བཀའ་མ། བཅའ་བ། བཙའ་བ། བརྔའ་བ། བརྫི་བ། བདའ་བ། བཞའ་བ། བཟའ་བ།
བཤའ་བ་ཞེས་པ་ལྟ་བུ་དང་། མ་ནིང་གིས་མ་ནིང་མིང་མཐའ་འདྲེན་པ། དཔེར་ན། སྟོན་ཁ།
གསོལ་ཁ། དབྱར་ཁ་ཞེས་པ་ལྟ་བུའོ། །རྩ་བའི་ས་བཅད་གསུམ་པ་ཚིག་གི་སྦྱོར་བ་ལ། སྔ་
མའི་མིང་མཐས་ཕྱི་མའི་ཚིག་གི་མིང་མཐའ་འདྲེན་ཚུལ་དང་། དོན་གྱི་མིང་མཐའ་འདྲེན་
38)



སུམ་རྟགས་དཔེར་བརྗོད་རིན་པོ་ཆེའི་ཕྲེང་བ།
ཚུལ་ཏེ་གཉིས།དང་པོ་ལ། རྣམ་དབྱེའི་ཕྲད་ཀྱི་མིང་མཐའ་འདྲེན་ཚུལ་དང་། ཚིག་ཕྲད་
གཞན་འདྲེན་ཚུལ་ཏེ་གཉིས་ལས། དང་པོ་ནི། མིང་མཐའ་དེ་དག་ཉིད་ཀྱིས་ནི། །དེ་ཉིད་
རང་གི་སྒྲ་མཐུན་པའི། །ཆོས་དངོས་ལས་དང་བྱེད་པ་དང་། །སྦྱིན་དང་འབྱུང་ཁུངས་འབྲེལ་
བ་དང་། །གནས་དང་བོད་པའི་སྒྲ་ཡང་དྲངས། །ཞེས་གསུངས་ཏེ་དེའི་དཔེར་བརྗོད་ནི་
སུམ་ཅུ་པར་སོང་བས་འདིར་ཚིག་ཕྲད་ཀྱི་འདྲེན་ཚུལ་རྣམས་ཀྱང་སྔ་མའི་མིང་མཐའི་སྒྲ་
གདངས་དང་མཐུན་པར་འདྲེན་དགོས་པའི་ཕྱིར་འདིར་གསུངས་པའོ། །གཉིས་པ་ནི།
གཞན་ཡང་སླར་བསྡུ་ལྷག་བཅས་དང་། འབྱེད་སྡུད་བསྣན་དང་བདག་པོ་དང༌། །དགག་
སྒྲུབ་རྒྱན་དང་དུས་ལའང་འཇུག །དེ་དག་སྔ་ཤུགས་འདྲེན་པས་འབྱུང་། །ཞེས་པས་བསྟན།
གཉིས་པ་དོན་གྱི་མིང་མཐའ་འདྲེན་ཚུལ་ལའང་། རྣམ་དབྱེའི་དོན་གྱི་འདྲེན་ཚུལ་དང་།
ཚིག་ཕྲད་གཞན་ཡང་འདྲེན་ཚུལ་ཏེ་གཉིས་ལས་དང་པོ་ནི། དེ་དག་ནང་གསེས་གང་འཇུག་
པ། །མཐའ་སྦྱར་འོག་མའི་མིང་དོན་ལས། །སྤྱིར་འཇུག་ཡོད་དམ་བྱེད་པ་ཡོད། །དེ་བཞིན་
ཆེད་བྱེད་རྟེན་བྱེད་དང་། །ལས་བྱ་བླང་བྱ་བསྒྲུབ་པར་བྱ། །སྔོན་དུ་འོས་པ་ཞེས་པ་བོས་པ་ཞེས་
ཡིན་འདུག་ཀྱང་ཧ་ཅང་འགལ་བ་མེད་པས་མ་བཅོས།གནས་པའམ། །ཞེས་པས་བསྟན་ཏེ། དཔེར་བརྗོད་
ནི་ཚིག་ཕྲད་ཀྱི་མིང་མཐའ་འདྲེན་ཚུལ་དུ་སོང་བས་འདིར་དོན་གྱི་མིང་མཐའ་འདྲེན་ཚུལ་ལ་
འོག་མའི་ཚིག་དོན་དང་མཐུན་པར་འདྲེན་དགོས་པར་བསྟན་པ་ཙམ་མོ། །གཉིས་པ་ནི།
གཞན་ཡང་ཚིག་དོན་འོག་མ་ལས། །བསྡུ་རྒྱུ་ཡོད་དམ་མེད་པ་དང་། །གོང་མ་ལས་ཀྱང་དེ་
བཞིན་དེ། །རྣམ་གྲངས་དག་ནི་བཀོད་པ་ལས། །བསྐྱར་བ་ཡོད་དམ་མེད་པ་དང་། །ཕོ་སྒྲ་
དང་ནི་མོ་སྒྲ་དང༌། །མིང་གི་མཐའ་ན་ཡོད་མེད་དང་། །རྒྱན་དུ་གྱུར་པ་རྣམས་ལ་ཡང་། །
དོན་ལ་སྙེགས་པ་ཡོད་མེད་དང་། །བསྟན་བྱ་ལྷག་མ་ཡོད་མེད་དང་། །ཚིག་དོན་རྫོགས་
དང་མ་རྫོགས་ཀྱིས། །དེ་དག་ནང་གསེས་རྣམ་པར་དབྱེ། །ཞེས་གསུངས་སོ། །ཅིའི་ཕྱིར་
ག
ན
，
ན་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དཔེར་བརྗོད་འདི་ལ་རིན་པོ་ཆེའི་ཕྲེང་བ་ཞེས་བྱ་ཞེ་ན། སྔོན་གྱི་སྐྱེས་ཆེན་དམ་པ་དག་གིས་
མཛད་པའི་གཞུང་བཟང་རྣམས་ནི་རྙེད་པར་དཀའ་ཞིང་གལ་ཏེ་རྙེད་ན་རང་གཞན་ཐམས་
ཅད་ཀྱི་བློའི་དབུལ་བ་སེལ་བ་ཡིད་བཞིན་གྱི་ནོར་བུ་རིན་པོ་ཆེ་དང་འདྲ་བ་ཡིན་ལ། དེ་ཉིད་
འདིར་ཕྲེང་བ་ལྟར་བྲེང་ཆགས་སུ་བརྒྱུས་པ་ཡིན་པས་ན་མཚན་དུའང་འདི་ལྟར་བྱས་པ་
ཡིན་ནོ། །འོན་ཀྱང་དིང་སང་ནི་དམ་པ་གོང་མ་དག་གི་ལུང་ཁུངས་བསུབ་ཅིང་རང་གི་ཆེ་བ་
འབྱིན་པའི་སྒོ་ནས་གྲུབ་མཐའ་གསར་པ་ཞིག་བྱས་པ་ཁོ་ན་ལ་དགའ་བ་མ་གཏོགས།
ལེགས་བཤད་ཀྱི་འོད་ཟེར་འབར་ཡང་བྱིན་པའི་ལག་ཏུ་ནོར་བུ་བཞག་པ་ལྟར་ངོ་མཚར་མི་
ཤེས། ཉེས་བཤད་ཀྱི་དྲི་ངན་བཀུ་ཡང་ཁྱི་ཕག་གི་མདུན་དུ་མི་གཙང་བ་ལྟར་འཛེམ་མི་ཤེས་
ཞེས་གསུངས་པ་འདི་ཁོ་ན་ལྟར་དོན་ལ་གནས་ཀྱང་། དེ་ལས་ལྡོག་པའི་སྐྱེ་བོ་བློ་ལྡན་སྐལ་
བཟང་རྣམས་ལ་ནི་འཇམ་དབྱངས་དངོས་ཐུ་མིའི་རྗེས་སུ་སྔོན་གྱི་བརྡ་སྤྲོད་མཁན་པོ་རྣམས་
ཀྱིས་ལེགས་པར་གཏན་ལ་ཕབ་ཟིན་གྱི་ལུགས་བཞིན་བྱས་ན། ཉེས་པ་གང་ཡང་མེད་ཅིང་།
བརྗོད་པ་མཛེས་པ་དང་། བརྡ་སྤྲོད་མཁས་པའི་ལུགས་ཀྱི་མཚན་ཉིད་ཡོད་པ་དང་། དོན་
གསལ་བ་སོགས་ཀྱི་སྒོ་ནས་གསུང་རབ་རིན་པོ་ཆེའི་བཙས་སུ་འགྱུར་བའི་ཡོན་ཏན་ཡོད་པ་
དང༌། གཞན་དུ་ན་དེ་ལས་ལྡོག་པའི་ཉེས་པར་འགྱུར་བར་གསུངས་པའི་ཕྱིར། སྔོ་གྱི་བརྡ་
སྤྱོད་མཁན་པོ་མཁས་པ་རྣམས་ཀྱི་ལུགས་བཞིན་འཇུག་པ་ཡིན་ནོ། །ཚིག་གི་འབྲུ་གཉེར་
གཙོ་བོར་མ་བྱས་པར་དོན་གྱི་ཆ་ནས་གོ་བདེ་བར་དཔེར་བརྗོད་དུ་འབེབས་པ་འདིའང་རྗེ་
བླ་མ་རྡོ་གྲུབ་ཆེན་སྐུ་ཕྲེང་བཞི་པའི་གདན་ས་ཆེན་པོར་བ་ར་ཡ་ནས་སྦྱར་བ་དགེ་བར་གྱུར་
ཅིག །དགེའོ། ། །
~ 382



༄༅། །ས་མཐའི་ལག་ལེན་དང་དུས་གསུམ་སྤྱི་བྱེ་བྲག་བྱ་ཚིག་གི་
སྡོམ་དང་བཅས་པ་བཞུགས་སོ། །
༈དུས་གསུམ་སྤྱིར་བཏང་བ་ནི། བྱ་ཚིག་མ་ནིང་བྱེད་པ་མོ་ཡིས་འཕུལ། །པ་སྡེ་ལས་གཞན་
འདས་ཚིག་ཕོ་ཡིས་འཕུལ། །སྒྲ་གདངས་ཐ་དད་མགོ་ཅན་མེད་ངེས་ལ། །བརྗོད་བདེར་
བྱེད་ཚིག་མ་ནིང་འགྱུར་ཡང་སྲིད། །གཟུགས་འཛུགས་བཙུགས་ཚུགས་གདགས་འདོགས་
བཏགས་ཐོགས་དང༌། །འགུགས་འགེངས་འཇོམས་འདེགས་འདེབས་འགེབས་འབུབས་
འབེབས་འབོགས། །འབིགས་བཅས་སྤྱིར་བཏང་བ་ཡི་ས་མཐའ་ནི། །བཅོ་བརྒྱད་པོ་ལས་
གཞན་པ་ཀུན་ལ་སྤང་། །དུས་གསུམ་བྱེ་བྲག་པའི་མཚན་ཉིད། བྱ་བ་དང་ནི་འདས་པ་ཕོ་ཡིས་འཕུལ། །
བྱེད་ཚིག་ཕལ་ཆེར་འཕུལ་བྱེད་མེད་པ་དང་། །སྐབས་འགར་འདས་དང་སྐུལ་ཚིག་གཉིས་
པོ་ལ། །རྗེས་འཇུག་ས་ཡིག་རྐྱང་བས་སྟོན་པ་དང༌། །འདས་སྐུལ་ས་མཐའ་ད་དྲག་ཡོད་ངེས་
ལ༑ ༑འདི་ནི་མགོ་ཅན་མང་བའི་སྡེ་ཚན་ནོ། །དུས་གསུམ་ཐོར་བུ་པའི་མཚན་ཉིད། གང་ཞིག་དུས་
གསུམ་ཚིག་ལ་འཕུལ་མེད་དང་། །ཡོད་ཀྱང་འཕུལ་ཡིག་གཅིག་ལས་འགྱུར་མེད་དང་། །
འགྱུར་ཡང་སྤྱི་དང་བྱེ་བྲག་གཉིས་པོ་ལ། །མི་མཐུན་པ་ནི་ཐོར་བུ་པ་ཞེས་བརྗོད། །འཕགས་
པའི་ཚོགས་ལ་ཕྱོགས་སུ་གཏོགས་པ་ཡི། །གྲངས་མེད་སངས་རྒྱས་ཚངས་དབྱངས་
གསུངས་པ་ལ། །ཚེ་རབས་སྐབས་སུ་སྐྱབས་ཀྱི་ཐབས་ལ་བསྟེན། །སེམས་ཅན་ཐམས་ཅད་
གདམས་ངག་ཉམས་ལེན་མཛོད། །ཕར་ཕྱིནད་འཛིནད་ཅིང་མཁྱེནད་པ་བརྟནད། ཐརད་
383



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
པའི་འབྱོརད་པ་གྱུརད་ཅིག་གུ །བསལད་ཅིང་འཚལད་ཏོ་བཀའ་སྩོལད་ཅིག །བཀནད་
བཅལད། མནནད། བགརད། བསྟུནད། བཀོལད། བསྟརེད། བཅོལད། མཚརད།
འཁྲུལད། སྦྲནད། སོལད། ཉོནད། འཆི་མེད་རིག་འཛིན་གྱིས་སོ། །
༤384



༄༅། །དུས་གསུམ་སྤྱི་བྱེ་བྲག་གི་བྱ་ཚིག་སྡོམ།
དགག་བྱ་མ་འོངས་པ། འགོག་བྱེད་ད་ལྟ་བ། བཀག་འདས་པ། ཁོག་ཅིག །སྐུལ་ཚིག་སྟེ་འོག་མ་
ཀུན་ལ་འདྲ། དགུག་བྱ་འགུགས་བྱེད་བཀུག་ཁུག་ཅིག །ལྷན་པ་སོགས། དགག་བྱ་འགོག་བྱེད་
བཀག་ཁོག་ཅིག །གཅག་བྱ་གཅོག་བྱེད་བཅག་ཆོག་ཅིག །གཞུག་བྱ་འཇུག་བྱེད་བཅུག་
ཆུག་ཅིག །མིང་ཕན་སྒྲོ་སོགས། གདགས་བྱ་འདོགས་བྱེད་བཏགས་ཐོགས་ཤིག །ཐིགས་པ་སོགས།
གཏིག་བྱ་འཐིག་བྱེད་བཏིག་ཐིག་ཅིག །གྱེན་དུ། གདེག་བྱ་འདེགས་བྱེད་བཏེགས་ཐོགས་
ཤིག །དབུག་བྱ་འབིགས་བྱེད་ཕུག་ཕུག་ཅིག །གདམས་ངག་དང་ལུང་སོགས། དབོག་བྱ་འབོགས་
བྱེད་ཕོག་ཕོག་ཅིག །རྒྱལ་མཚན་སོགས། གཟུགས་བྱ་འཛུགས་བྱེད་བཙུགས་ཚུགས་ཤིག །
གཙེག་བྱ་འཚོག་བྱེད་བཙོག་ཚོག་ཅིག །མཉམ་པར་སོགས། གཞག་བྱ་འཇོག་བྱེད་བཞག་ཞོག་
ཅིག །ཤིང་སོགས། གཞོག་བྱ་འཇོག་བྱེད་བཞོག་ཞོག་ཅིག །ཞིག་བྱ་འཇིག་བྱེད་བཤིག་ཤིག་
ཅིག །སྣོད་སོགས། དགང་བྱ་འགེངས་བྱེད་བཀང་ཁོང་ཞིག །འཕགས་པ་སོགས། དགྲོང་བྱ་འགྲོང་
བྱེད་བཀྲོང་གྲོང་ཞིག །སྦྱིན་པ་སོགས། གཏང་བྱ་གཏོང་བྱེད་བཏང་ཐོངས་ཤིག །གདིང་བ་སོགས།
གདིང་བྱ་འདིང་བྱེད་བཏིང་ཐོངས་ཤིག །དབྱུང་བྱ་འབྱིན་བྱེད་ཕྱུང་ཕྱུང་ཞིག །སྡོམ་པ་སོགས། །
གཟུང་བྱ་འཛིན་བྱེད་བཟུང་ཟུངས་ཤིག །དགད་བྱ་འགད་བྱེད་བཀད་ཁོད་ཅིག །མཆོད་
བཤམས་སོགས། དགོད་བྱ་འགོད་བྱེད་བཀོད་ཁོད་ཅིག །གཅད་བྱ་གཅོད་བྱེད་བཅད་ཆོད་ཅིག །
སྲོལ་དང་ལམ་སོགས། གདོད་བྱ་འདོད་བྱེད་བཏོད་ཐོད་ཅིག །ལམ་དང་ཆོས་སོགས་ལ། གཟུད་བྱ་
~ 385



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
འཛུད་བྱེད་བཅུད་ཚུད་ཅིག །ལྟུང་བཟེད་སོགས། གཟེད་བྱ་འཛེད་བྱེད་བཟེད་ཟེད་ཅིག །ཡི་གེ་དང་
འཁོར་བ་སོགས། གདོན་བྱ་འདོན་བྱེད་བཏོན་ཐོན་ཞིག །དགབ་བྱ་འགེབས་བྱེད་བཀབ་ཁོབ་
ཅིག །གསོལ་བ་སོགས། གདབ་བྱ་འདེབས་བྱེད་བཏབ་ཐོབ་ཅིག །བྱིན་དང་ཆར་སོགས། དབབ་བྱ་
འབེབས་བྱེད་ཕབ་ཕོབ་ཅིག །སྐས་སོགས་ལས། དབབ་བྱ་འབབ་བྱེད་བབ་བོབ་ཅིག །ཁྱིམ་དང་
གདུགས་སོགས། དབུབ་བྱ་འབུབས་བྱེད་ཕུབ་ཕུབ་ཅིག །ཁུ་བ་སོགས། གཞིབ་བྱ་འཇིབ་བྱེད་
བཞིབ་འཇིབ་ཅིག །དྲིན་ལན་སོགས། གསབ་བྱ་འཚབ་བྱེད་བསབ་སོབ་ཅིག །ཡོ་བྱད་སོགས།
དགྲམ་བྱ་འགྲེམ་བྱེད་བཀྲམ་ཁྲོམ་ཞིག །གསོད་པའི་མིང་། འགུམ་བྱ་འགུམ་བྱེད་བཀུམ་ཁུམ་
ཞིག །གཞོམ་བྱ་འཇོམས་བྱེད་བཅོམ་ཆོམ་ཞིག །མགོ་སོགས། གཏུམ་བྱ་འཐུམ་བྱེད་བཏུམ་
ཐུམ་ཞིག །ནོར་སོགས་བཅོལ་བའི་དོན། གཏམ་བྱ་འདམ་བྱེད་བཏམ་ཐོམ་ཞིག །འདམ་ངའི་དོན། །
གདམ་བྱ་འདམ་བྱེད་བདམ་ཐོམ་ཞིག །བར་དུ་སོགས། གཅིར་བྱ་འཆིར་བྱེད་བཅིར་ཆིར་ཞིག །
འཕྲང་ལ། གཅུར་བྱ་འཇུར་བྱེད་བཅུར་ཆུར་ཅིག །ཏིལ་ཡུངས་དཀར་ནག་སོགས། གཙིར་བྱ་
འཚིར་བྱེད་བཙིར་ཚིར་ཞིག །ལམ་སོགས་ལ། གཟུར་བྱ་འཛུར་བྱེད་བཟུར་ཟུར་ཞིག །སྐུད་པ་
སོགས། དགལ་བྱ་འཁེལ་བྱེད་བཀལ་འཁེལ་ཞིག །ཁྲལ་དང་ཁལ་སོགས། དགལ་བྱ་འགེལ་བྱེད་
བཀལ་ཁོལ་ཞིག །བྲན་གཡོག་སོགས། དགོལ་བྱ་འཁོལ་བྱེད་བཀོལ་ཁོལ་ཞིག །རོལ་མོ་
སོགས། དཀྲོལ་བྱ་འཁྲོལ་བྱེད་བཀྲོལ་ཁྲོལ་ཞིག །བཅིང་པ་དགོངས་པ་སོགས། དགྲོལ་བྱ་འགྲོལ་
བྱེད་བཀྲལ་ཁྲོལ་ཞིག །ཚད་ཀྱིས། གཞལ་བྱ་འཇལ་བྱེད་བཅལ་འཇོལ་ཞིག །འཇོམས་པའི་དོན་
གྱིས། གཞིལ་བྱ་འཇིལ་བྱེད་བཅིལ་ཆིལ་ཞིག །གདུལ་བྱ་དང་དགྲ་སོགས། གདུལ་བྱ་འདུལ་བྱེད་
བཏུལ་ཐུལ་ཞིག །དར་རས་གོས་སོགས། དབྲལ་བྱ་འབྲལ་བྱེད་ཕྲལ་ཕྲོལ་ཞིག །ནོར་སོགས།
དབུལ་བྱ་འབུལ་བྱེད་ཕུལ་ཕུལ་ཞིག །འོད་སྤྲུལ་ཕོ་ཉ་སོགས། དགྱེ་བྱ་འགྱེད་བྱེད་བཀྱེ་ཁྱེས་ཤིག །
ཐར་བ་དང་ལམ་སོགས་ལ། དཀྲི་བྱ་འཁྲིད་བྱེད་བཀྲིས་ཁྲིད་ཅིག །སྣོད་སོགས། དཀྲུ་བྱ་འཁྲུད་བྱེད་
འ 335ཀ



དུས་གསུམ་སྤྱི་བྱེ་བྲག་གི་བྱ་ཚིག་སྡོམ།
བཀྲུས་ཁྲུས་ཤིག །ཆུ་སོགས། དབོ་བྱ་འབོ་བྱེད་ཕོས་ཕོས་ཤིག །རི་མོ་སོགས། དབྱི་བྱ་འབྱིད་བྱེད་
ཕྱིས་ཕྱིས་ཤིག །ཁྱོ་ཤུག་སོགས། དབྱེ་བྱ་འབྱེད་བྱེད་ཕྱེས་ཕྱེས་ཤིག །གྲངས་སོགས། དབྲི་བྱ་འབྲིད་
བྱེད་ཕྲིས་ཕྲིས་ཤིག །ཤིང་སོགས། དགས་བྱ་འགས་བྱེད་བཀས་ཁོས་ཤིག །དགྲ་སོགས། བཀྱིག་
བྱ་འཁྱིག་བྱེད་བཀྱིགས་ཁྱིགས་ཤིག །ཞབས་ཀྱིས། བཅག་བྱ་འཆག་བྱེད་བཅགས་ཚོགས་ཤིག །
ཕྱེ་དང་སྣམ་བུ་སོགས། བཏག་བྱ་འཐག་བྱེད་བཏགས་ཐོགས་ཤིག །གྱེན་དུ། བཏེག་བྱ་ཐེག་བྱེད་
བཏེགས་ཐེགས་ཤིག །སྤུ་སོགས། བཏོག་བྱ་འཐོག་བྱེད་བཏོགས་ཐོགས་ཤིག །ཆུ་སོགས།
བཙག་བྱ་འཚག་བྱེད་བཙགས་ཚོགས་ཤིག །ཤིང་སོགས། བཞོག་བྱ་གཞོག་བྱེད་བཞོགས་
ཞོགས་ཤིག །ཤིང་སོགས། བཤག་བྱ་གཤོག་བྱེད་བཤགས་གཤོགས་ཤིག །ནོར་དང་ཚོགས་སོགས།
བསག་བྱ་གསོག་བྱེད་བསགས་གསོགས་ཤིག །རལ་བ་སོགས།བསིག་བྱ་གསིག་བྱེད་བསིགས་
གསིགས་ཤིག །མེས། བསྲེག་བྱ་སྲེག་བྱེད་བསྲེགས་སྲེགས་ཤིག །དུས་སོགས། བགྲང་བྱ་འགྱང་
བྱེད་བགྱངས་བགྱོངས་ཤིག །ནོར་སོགས། བཅང་བྱ་འཆང་བྱེད་བཅངས་ཆོངས་ཤིག །ཐག་པ་
སོགས་ཀྱིས། བཅིང་བྱ་འཆིང་བྱེད་བཅིངས་ཆིངས་ཤིག ། ཆང་སོགས། བཏུང་བྱ་འཐུང་བྱེད་
བཏུངས་འཐུངས་ཤིག །གསེང་དང་ནང་སོགས། བཙང་བྱ་འཚང་བྱེད་བཙངས་ཚོངས་ཤིག །ནོར་
སོགས། བཙོང་བྱ་འཚོང་བྱེད་བཙོངས་ཚོངས་ཤིག །སྦུབས་སོགས། བཤང་བྱ་གཤོང་བྱེད་
བཤངས་གཤོངས་ཤིག །ཡོ་འཁྱོག་སོགས། བསྲང་བྱ་སྲོང་བྱེད་བསྲངས་སྲོངས་ཤིག །ཚེ་སོགས།
བསྲིང་བྱ་སྲིང་བྱེད་བསྲིངས་སྲིངས་ཤིག །སྡོམ་པ་སོགས། བསྲུང་བྱ་སྲུང་བྱེད་བསྲུངས་སྲུངས་
ཤིག །རྟ་སོགས། བཞོན་བྱ་ཞོན་བྱེད་བཞོན་ཞོན་ཅིག །ཉེས་པ་སོགས། བཅབ་བྱ་འཆབ་བྱེད་
བཅབས་ཆོབས་ཤིག །རྟ་སོགས། བཅིབ་བྱ་འཆིབ་བྱེད་བཅིབས་ཆིབས་ཤིག །བྱ་བ་དང་མགྲོན་ལ།
བཟབ་བྱ་གཟོབ་བྱེད་བཟབས་གཟོབས་ཤིག །གྲལ་དང་རིང་ཐུང་སོགས། བཤིབ་བྱ་གཤིབ་བྱེད་
བཤིབས་གཤིབས་ཤིག །རྗེས་སོགས། བསུབ་བྱ་གསུབ་བྱེད་བསུབས་སུབས་ཤིག །ལེབ་མོར།
འ.38,



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བསླབ་བྱ་སྲབ་བྱེད་བསྲབས་སྲོབས་ཤིག །ཞོ་སོགས། བསྲུབ་བྱ་སྦུབ་བྱེད་བསྲུབས་སྲུབས་
ཤིག །གོམ་པ། བགོམ་བྱ་འགོམ་བྱེད་བགོམས་བགོམས་ཤིག །དོག་པོར། བཅུམ་བྱ་འཆམ་བྱེད་
བཅུམས་ཆུམས་ཤིག །མིག་སོགས། བཙུམ་བྱ་འཚུམ་བྱེད་བཙུམས་ཚུམས་ཤིག །གོས་སོགས།
བཙེམ་བྱ་འཚེམ་བྱེད་བཙེམས་ཚེམས་ ཤིག །མཆོད་པ་སོགས། བཤམ་བྱ་གཤོམ་བྱེད་བཤམས་
ཤོམས་ཤིག །སེམས་ཀྱིས། བསམ་བྱ་སེམས་བྱེད་བསམས་སོམས་ཤིག །གས་ཀ་སོགས། བསུམ་
བྱ་སུམ་བྱེད་བསམས་སུམས་ཤིག །སྦྲ་གུར་སོགས། བཀར་བྱ་འགེར་བྱེད་བཀར་ཁོར་ཅིག །
ཁྱུ་དང་ལོགས་སུ་སོགས། བཀར་བྱ་དགར་བྱེད་བཀར་ཁོར་ཅིག །སྣག་སོགས། བཏིར་བྱ་གཏིར་
བྱེད་བཏིར་ཐུར་ཅིག །མར་ཁུ་སོགས། བཞུར་བྱ་གཞུར་བྱེད་བཞུར་གཞུར་ཅིག །གོས་སོགས།
བཟར་བྱ་གཟར་བྱེད་བཟར་གཟོར་ཅིག །འཕྲང་དང་བྲེ་སྲང་སོགས་ལ། བོཤར་བྱ་གཤར་བྱེད་
བཤར་གཤོར་ཅིག །རྫས། བཤུར་བྱ་གཤུར་བྱེད་བཤུར་གཤུར་ཅིག །གཏམ་ངན་སོགས་ཕན་ཚུན།
བཤེར་བྱ་གཤེར་བྱེད་བཤེར་ཤེར་ཅིག །རི་དྭགས་སོགས། བཤོར་བྱ་གཤོར་བྱེད་བཤོར་གཤོར་
ཅིག །ཡོ་བྱད་སོགས། བསར་བྱ་གསར་བྱེད་བསར་གསོར་ཅིག །མདེལུ། བསིར་བྱ་གསིར་བྱེད་
བསིར་བསིར་ཅིག །རྡོ་རྗེ་སོགས། བསོར་བྱ་གསོར་བྱེད་བསོར་གསོར་ཅིག །ནོར་སོགས། བཅོལ་
བྱ་འཆོལ་བྱེད་བཅོལ་ཆོལ་ཅིག །ཚོང་རྫས་སོགས། བདལ་བྱ་གདལ་བྱེད་བདལ་གདོལ་ཅིག །
བོར་སྟོར་སོགས། བཙལ་བྱ་འཚོལ་བྱེད་བཙལ་ཚོལ་ཅིག །རྐྱེན་སོགས། བསལ་བྱ་སེལ་བྱེད་
བསལ་སོལ་ཅིག །དུམ་བུ་དང་དྲིལ་བུ་སོགས། བསིལ་བྱ་གསིལ་བྱེད་བསིལ་གསིལ་ཅིག །ནོར་
རྫས་སོགས། བསྲལ་བྱ་སྲལ་བྱེད་བསྲིལ་སྲིལ་ཅིག །རྒྱུད་དང་ལམ་སོགས། བཅོས་བྱ་འཆོས་བྱེད་
བཅོས་ཆོས་ཤིག །བསྐྱུག་བྱ་སྐྱུག་བྱེད་བསྐྱུགས་སྐྱུགས་ཤིག །མནའ་སོགས། བསྒག་བྱ་སྒོག་
བྱེད་བསྒགས་སྒོགས་ཤིག །མགྲོན་སོགས། བསྒྲུག་བྱ་སྒུག་བྱེད་བསྒུགས་སྒུགས་ཤིག །ནོར་
སོགས་ཀྱིས།བརྒྱག་བྱ་རྒྱག་བྱེད་བརྒྱགས་རྒྱུགས་ཤིག །རྟ་ནོར་སོགས། བརྒྱུག་བྱ་རྒྱུག་བྱེད་
ལ388



དུས་གསུམ་སྤྱི་བྱེ་བྲག་གི་བྱ་ཚིག་སྡོམ།
བརྒྱུགས་རྒྱུགས་ཤིག །སྒྲ་སོགས། བསྒྲག་བྱ་སྒྲོག་བྱེད་བསྒྲགས་སྒྲོགས་ཤིག །གྲལ་སོགས།
བསྒྲིག་བྱ་སྒྲིག་བྱེད་བསྒྲིགས་སྒྲིགས་ཤིག །རྡོ་ཤིང་སོགས། བསྒྲུག་བྱ་སྒྲུག་བྱེད་བསྒྲུགས་སྒྲུགས་
ཤིག །བཀླག་བྱ་ཀློག་བྱེད་བཀླགས་ཀློགས་ཤིག །ཡོན་ཏན་སོགས། བསྔག་བྱ་སྔོག་བྱེད་
བསྔགས་སྔོགས་ཤིག །མཚང་ནས། བསྔོག་བྱ་སྔོག་བྱེད་བསྔོགས་སྔོགས་ཤིག །བསྙིག་བྱ་
སྙིག་བྱེད་བསྙིགས་སྙིགས་ཤིག །གླ་སོགས། བསྙེག་བྱ་སྙེག་བྱེད་བསྙེགས་སྙེགས་ཤིག །མར་ཁུ་
སོགས། བསྙག་བྱ་རྨུག་བྱེད་བསྙགས་སྙིགས་ཤིག །ཆུ་སོགས། བསྙོག་བྱ་སྙོག་བྱེད་བསྙོགས་
སྙོགས་ཤིག །ཡུལ་སོགས་ལ། བརྟག་བྱ་རྟོག་བྱེད་བརྟགས་རྟོགས་ཤིག །ལྡེ་གུ་སོགས། བལྡག་བྱ་
ལྡག་བྱེད་བལྡགས་ལྡོགས་ཤིག །འཇིགས་རྔམ་གྱིས། བསྡིག་བྱ་སྡིག་བྱེད་བསྡིགས་སྡིགས་ཤིག །
ཐག་པ་དང་སྟ་གོན་སོགས། བསྡོག་བྱ་སྡོག་བྱེད་བསྡོགས་སྡོགས་ཤིག །བརྡེག་བྱ་རྡེག་བྱེད་
བརྡེགས་རྡེགས་ཤིག །ཡིད་ལ། བརྣག་བྱ་རྣོག་བྱེད་བརྣགས་རྣོགས་ཤིག །གོང་འོག་སོགས།
བསྣོག་བྱ་སྣོག་བྱེད་བསྣོགས་སྣོགས་ཤིག །བརྩིག་བྱ་རྩིག་བྱེད་བརྩིགས་རྩིགས་ཤིག །
བརྩེག་བྱ་རྩེག་བྱེད་བརྩེགས་རྩེགས་ཤིག །བརླག་བྱ་རློག་བྱེད་བརླགས་རློགས་ཤིག །ཕྱི་ནང་
སོགས། བསློག་བྱ་སློག་བྱེད་བསློགས་སློགས་ཤིག །ཐུགས་དམ་སོགས། བསྐང་བྱ་སྐོང་བྱེད་
བསྐངས་སྐོངས་ཤིག །ནོར་སོགས། བསྐུང་བྱ་སྐུང་བྱེད་བསྐུངས་སྐུངས་ཤིག །ཁེངས་པ་དང་བྱ་བ་
སོགས། བསྐྱུང་བྱ་སྐྱོང་བྱེད་བསྐྱུངས་སྐྱུངས་ཤིག །སློབ་མ་སོགས། བསྐྱང་བྱ་སྐྱོང་བྱེད་བསྐྱངས་
སྐྱོངས་ཤིག །རྐང་ལག་སོགས། བརྐྱང་བྱ་སྐྱོང་བྱེད་བརྐྱངས་སྐྱོངས་ཤིག །མར་དང་ཟན་སོགས།
བསྒང་བྱ་སྒོང་བྱེད་བསྒངས་སྒོངས་ཤིག །ཕྲེང་བ་དང་གྲངས་སོགས། བསྒྲང་བྱ་སྒོང་བྱེད་བསྒྲུངས་
སྒྲོངས་ཤིག །རྒྱལ་མཚན་སོགས། བསྒྲེང་བྱ་སྒྲེང་བྱེད་བསྒྲེངས་སྒྲེངས་ཤིག །བརྗིད་ཅིང་། བརྒྱང་བྱ་
རྒྱང་བྱེད་བརྒྱངས་ཆིངས་ཤིག །ཀོ་བ། བརྒྱང་བྱ་སྐྱོང་བྱེད་བརྒྱངས་རྒྱོངས་ཤིག །སེངྒེ། བསྒྱིང་
བྱ་སྐྱིང་བྱེད་བསྒྱིངས་སྐྱིངས་ཤིག །ནད་སོགས་ཀྱིས། བརྒྱུང་བྱ་རྒྱུང་བྱེད་བརྒྱུངས་རྒྱུངས་ཤིག །
389ལ



དུ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སྐྲག་པས། བསྔང་བྱ་སྔང་བྱེད་བསྔངས་སྔོངས་ཤིག །ཡོ་བྱད་དང་ཟས་ཉུང་ངུས། བསྙང་བྱ་སྙུང་བྱེད་
བསྙུངས་སྲུངས་ཤིག །འཇིགས་པ་སོགས་ཀྱིས། བསྙེང་བྱ་སྙིང་བྱེད་བསྙེངས་སྙེངས་ཤིག །ཚིག་ངན་
གྱིས། བསྟིང་བྱ་སྙིང་བྱེད་བསྟིངས་སྡིངས་ཤིག །ཐུང་ངུར། བསྟུང་བྱ་ལྟུང་བྱེད་བསྟུངས་སྟུངས་
ཤིག །རྡོ་དབྱུག་སོགས་ཀྱིས། བརྡུང་བྱ་རྡུང་བྱེད་བརྡུངས་རྡུངས་ཤིག །གྲོགས་དང་། བསྡོང་བྱ་སྡོང་
བྱེད་བསྡོངས་སྡོངས་ཤིག །ཟས་ཀྱིས། བརྣང་བྱ་རྒོང་བྱེད་བརྣངས་རྨོངས་ཤིག །གོས་བརྗེས་པའི།
བརྩེང་བྱ་རྩེང་བྱེད་བརྩེངས་རྩེངས་ཤིག །ནོར་སོགས། བརྫང་བྱ་རྫོང་བྱེད་བརྫངས་རྫོངས་
ཤིག །རྨང་སོགས། བརླང་བྱ་གླིང་བྱེད་བརླིངས་རླངས་ཤིག །གྱེན་དུ་སོགས། བསླང་བྱ་སློང་བྱེད་
བསླངས་སློངས་ཤིག །གོས། བསྐོན་བྱ་སྐོན་བྱེད་བསྐོན་སྐོན་ཅིག །རྟ་སོགས། བསྐྱོན་བྱ་སྐྱོན་
བྱེད་བསྐྱོན་སྐྱོན་ཅིག །བསྐྲུན་བྱ་སྐྲུན་བྱེད་བསྐྲུན་སྐྲུན་ཅིག །ཕྲེང་བ་སོགས་ཀྱིས། བརྒྱན་བྱ་རྒྱན་
བྱེད་བརྒྱན་རྒྱན་ཅིག །དཔེ་ཡིས། བསྐྲུན་བྱ་སྐྲུན་བྱེད་བསྐྲུན་སྐྲུན་ཅིག །གླ་སོགས་ཀྱིས། བརྔན་བྱ་
རྔོན་བྱེད་བརྔན་རྔོན་ཅིག །རི་དྭགས་སོགས། བརྔོན་བྱ་རྔོན་བྱེད་བརྔོན་རྔོན་ཅིག །གཡར་པོ།
བརྙན་བྱ་རྣོན་བྱེད་བརྙན་རྙོན་ཅིག །ནད་ཀྱིས།བསྙུན་བྱ་སྙན་བྱེད་བསྟུན་སྙན་ཅིག །བླ་མ་སོགས་
ལ། བསྙེན་བྱ་སྙེན་བྱེད་བསྙེན་སྙེན་ཅིག །བསྙོན་དོར་གྱིས། བསྙོན་བྱ་སྟོན་བྱེད་བསྙོན་སྟོན་ཅིག །
བརྩོན་འགྲུས་ཀྱིས། བརྟུན་བྱ་རྟེན་བྱེད་བརྟུན་རྟེན་ཅིག །རི་དང་སྣོད་སོགས་བེམ་པོ་ལ། བརྟེན་བྱ་རྟེན་
བྱེད་བརྟེན་རྟེན་ཅིག །ཡིད་དང་དམ་བཅའ་སོགས། བརྟན་བྱ་རྟོན་བྱེད་བརྟན་རྟོན་ཅིག །ཆོས་སོགས།
བསྟན་བྱ་སྟོན་བྱེད་བསྟན་སྟོན་ཅིག །གྲོགས་སོགས་ལ། བསྟན་བྱ་སྟུན་བྱེད་བསྟུན་སྟུན་ཅིག །བླ་
མ་སོགས་གང་ཟག་ལ། བསྟེན་བྱ་སྟེན་བྱེད་བསྟེན་སྟེན་ཅིག །བསྟན་བྱ་སྣོན་བྱེད་བསྣན་སྣོན་ཅིག །
ངེས་བཟུང་གི། བརྣན་བྱ་རྣོན་བྱེད་བརྣན་སྣོན་ཅིག །ནུ་མ་སོགས། བསྣུན་བྱ་སྣུན་བྱེད་བསྣུན་སྣུན་
ཅིག །བརྩོན་བྱ་བརྩོན་བྱེད་བརྩོན་བརྩོན་ཅིག །ཆུ་སོགས་ཀྱིས། བརླན་བྱ་རློན་བྱེད་བརླན་རློན་
ཅིག །ལྭ་བ་སོགས་ལ། བསླན་བྱ་སློན་བྱེད་བསློན་སློན་ཅིག །བསྐྱབ་བྱ་སྐྱོབ་བྱེད་བསྐྱབས་
39)མ



མི
དེ
དུས་གསུམ་སྤྱི་བྱེ་བྲག་གི་བྱ་ཚིག་སྡོམ།
སྐྱོབས་ཤིག །བརྒྱབ་བྱ་རྒྱག་བྱེད་བརྒྱབས་རྒྱོབས་ཤིག །བསྒྲིབ་བྱ་སྒྲིབ་བྱེད་བསྒྲིབས་
སྒྲིབས་ཤིག །བསྒྲུབ་བྱ་སྒྲུབ་བྱེད་བསྒྲུབས་སྒྲུབས་ཤིག །དབུགས་དང་དུ་བ་སོགས།
བརྔུབ་བྱ་རྔུབ་བྱེད་བརྔུབས་རྔུབས་ཤིག །ལག་པ་སོགས་ཀྱིས། བསྙབ་བྱ་སྙོབ་བྱེད་བསྙབས་
སྙོབས་ཤིག །གོས་སོགས།བལྟབ་བྱ་ལྟེབ་བྱེད་བལྟབས་ལྟེབས་ཤིག །ཟས་སོགས། བསྟབ་བྱ་
སྟོབ་བྱེད་བསྟབས་སྟོབས་ཤིག །གཏམ་སོགས་ཕན་ཚུན། བལྡབ་བྱ་ལྡེབ་བྱེད་བལྡབས་
ལྡོབས་ཤིག །ཐལ་མོ་སོགས། བརྡབ་བྱ་རྡེབ་བྱེད་བརྡབས་རྡོབས་ཤིག །ཁང་པ་སོགས། བརྡིབ་བྱ་
རྡིབ་བྱེད་བརྡིབས་རྡིབས་ཤིག །མཉམ་དུ། བསྡིབ་བྱ་སྡིབ་བྱེད་བསྡིབས་སྡིབས་ཤིག །གཞན་གྱི་
ནོར་སོགས་ལ། བརྣབ་བྱ་རྣབ་བྱེད་བརྣབས་རློབས་ཤིག །སྲོལ་ངན་སོགས། བསྣུབ་བྱ་སྦུབ་བྱེད་
བསྣུབས་སྣབས་ཤིག །བརླབ་བྱ་རློབ་བྱེད་བརླབས་རློབས་ཤིག །བསླབ་བྱ་སློབ་བྱེད་
བསླབས་སློབས་ཤིག །ཆུ་སོགས། བསྐམ་བྱ་སྐམ་བྱེད་བསྐམས་སྐོམས་ཤིག །འདོད་པར།
བརྐམ་བྱ་རྐམ་བྱེད་བརྐམས་རྐོམས་ཤིག །ཡན་ལག་སོགས། བསྐུམ་བྱ་སྐུམ་བྱེད་བསྐུམས་
སྐུམས་ཤིག །སྣོད་སོགས། བསྐྱམ་བྱ་སྐྱོམ་བྱེད་བསྐྱམས་སྐྱོམས་ཤིག །བསྒོམ་བྱ་སྒོམ་བྱེད་
བསྒོམས་སྒོམས་ཤིག །བློ་སོགས།བསྒྲིམ་བྱ་སྒྲིམ་བྱེད་བསྒྲིམས་སྒྲིམས་ཤིག །བསྒུམ་བྱ་སྒུམ་
བྱེད་བསྒྲུམས་སྒུམས་ཤིག །དགྲ་སོགས། བརྔམ་བྱ་རྔམ་བྱེད་བརྔམས་རྔོམས་ཤིག །ཆེ་ཆུང་སོགས།
བསྙམ་བྱ་སྙོམ་བྱེད་བསྙམས་སྙོམས་ཤིག །ཡེ་ཤེས་པ་སོགས། བསྟིམ་བྱ་སྟིམ་བྱེད་བསྟིམས་
སྟིམས་ཤིག །སྐུ། བལྟམ་བྱ་ལྟམ་བྱེད་བལྟམས་ལྟོམས་ཤིག །ཐག་པ་སོགས་ཀྱིས། བསྡམ་བྱ་སྡོམ་
བྱེད་བསྡམས་སྡོམས་ཤིག །ཕྱོགས་གཅིག་ཏུ། བསྡོམ་བྱ་སྡོམ་བྱེད་བསྡོམས་སྡོམས་ཤིག །ཕྱོགས་
གཅིག་དང་འཁོན། བསྡུམ་བྱ་སྡུམ་བྱེད་བསྡུམས་སྡུམས་ཤིག །སྣ་དང་ཕྱག་ཏུ། བསྣམ་བྱ་སྣོམ་བྱེད་
བསྣམས་སྣོམས་ཤིག །བརྩོམ་བྱ་རྩོམ་བྱེད་བརྩམས་རྩོམས་ཤིག །བགེགས་སོགས་ཀྱིས། བརླམ་
བྱ་རློམ་བྱེད་བརླམས་རློམས་ཤིག །ཕྱོགས་གཅིག་ཏུ། བཟླུམ་བྱ་ཟླུམ་བྱེད་བཟླུམས་ཟླུམས་ཤིག །
3
] མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དབང་སོགས། བསྐུར་བྱ་སྐུར་བྱེད་བསྐུར་སྐུར་ཅིག །བསྐོར་བྱ་སྐོར་བྱེད་བསྐོར་སྐོར་ཅིག །ཡང་
ཡང་། བསྐྱར་བྱ་སྐྱོར་བྱེད་བསྐྱར་སྐྱོར་ཅིག །སྤྱོད་ངན་སོགས། བསྒྱུར་བྱ་སྐྱུར་བྱེད་བསྐྱུར་སྐྱུར་
ཅིག །བུ་རམ་དང་ཚོང་པ་སོགས། བསྒར་བྱ་སྒོར་བྱེད་བསྒོར་སྒོར་ཅིག །བསྒྱུར་བྱ་སྒྱུར་བྱེད་
བསྒྱུར་སྒྱུར་ཅིག །ས་གཞི་སོགས། བསྟར་བྱ་སྟོར་བྱེད་བསྟར་སྟོར་ཅིག །གྲི་སོགས། བརྡར་བྱ་
རྡོར་བྱེད་བརྡར་རྡོར་ཅིག །ཆེ་ཆུང་སོགས། བསྡུར་བྱ་སྡུར་བྱེད་བསྡུར་སྡུར་ཅིག །མཇུག །བསྣར་
བྱ་སྣར་བྱེད་བསྣར་སྣོར་ཅིག །དུས་དང་ཞིབ་པར་སོགས། བསྣུར་བྱ་སྣུར་བྱེད་བསྣུར་སྣུར་ཅིག །
གོང་འོག་ཕན་ཚུན་སོགས། བསྐོར་བྱ་སྣོར་བྱེད་བསྣར་སྣོར་ཅིག །བསྐུལ་བྱ་སྐུལ་བྱེད་བསྙུལ་སྒུལ་
ཅིག །བྲན་དུ་དང་ཟས་སོགས། བསྙོལ་བྱ་སྙོལ་བྱེད་བསྙོལ་སྙོལ་ཅིག །བསྐྱལ་བྱ་སྐྱེལ་བྱེད་
བསྐྱལ་སྐྱོལ་ཅིག །རྫིང་བུ་སོགས། བསྐྱིལ་བྱ་སྐྱིལ་བྱེད་བསྐྱིལ་སྐྱིལ་ཅིག །བརྒལ་བྱ་རྒོལ་བྱེད་
བརྒལ་རྒོལ་ཅིག །བསྒུལ་བྱ་སྒུལ་བྱེད་བསྒུལ་སྒུལ་ཅིག །ཐུར་དུ། བསྐྱེལ་བྱ་སྐྱེལ་བྱེད་
བསྒྱེལ་སྐྱེལ་ཅིག །དགྲ་སོགས། བསྒྲལ་བྱ་སྒྲོལ་བྱེད་བསྒྲལ་སྒྲོལ་ཅིག །རིལ་བུ་སོགས། བསྒྲིལ་
བྱ་སྒྲིལ་བྱེད་བསྒྲིལ་སྒྲིལ་ཅིག །ཆང་སོགས། བསྙལ་བྱ་སྙལ་བྱེད་བསྙལ་སྙོལ་ཅིག །ཕྱིར་དང་ཕྱེ་
མར་སོགས། བསྙིལ་བྱ་སྙིལ་བྱེད་བསྙིལ་སྙིལ་ཅིག །བྱ་བའི་འཕྲོ་སོགས། བརྟུལ་བྱ་རྟུལ་བྱེད་
བརྟུལ་རྟུལ་ཅིག །རྣག་དང་གནས་སུ་སོགས། བརྟོལ་བྱ་རྟོལ་བྱེད་བརྟོལ་རྟོལ་ཅིག །ནོར་སོགས།
བརྡལ་བྱ་རྡལ་བྱེད་བརྡལ་རྡོལ་ཅིག །གོང་འོག་སོགས། བསྣོལ་བྱ་སྣོལ་བྱེད་བསྣོལ་སྣོལ་ཅིག །
འབད་པས་བརྩལ་བྱ་རྩོལ་བྱེད་བརྩལ་རྩོལ་ཅིག །བཀའ་སོགས། བསྩལ་བྱ་སྩོལ་བྱེད་བསྩལ་
སྩོལ་ཅིག །ཚོགས་ཤུལ་ནོར་བུ་བསྟན་འཛིན་གྱི་ཡི་གེའི་དག་སྡེབ་ཏུ་བཀོད་པ་རྣམས་
ཚིགས་བཅད་དུ་བྱས་པའོ། ། ། །།
སྦེ
~ 392



༄༅། །བརྡ་སྦྱོར་སྙིང་པོ་དོན་གསལ་བཞུགས།
བློ་ཡི་དབུལ་བ་སེལ་མཛད་པའི། །བློ་གྲོས་གཏེར་ལ་ཕྱག་འཚལ་ལོ། །བློ་གསལ་
འཇུག་ངོགས་ཡིག་སྦྱོར་ཚུལ། །བློ་ལ་ངེས་དགོས་འདི་དག་སྟེ། །དབྱངས་བཞི་གསལ་བྱེད་
སུམ་ཅུ་དང་། །དེ་ལས་རྗེས་འཇུག་ཡི་གེ་བཅུ། །ག་ང་ད་ན་བ་མ་འ། །ར་ལ་ས་དང་དེ་ལས་
ནི༑ ༑ག་ད་བ་མ་འ་སྔོན་འཇུག །ད་ས་གཉིས་ནི་ཡང་འཇུག་གོ། །
དབྱངས་བཞི་འཇུག་ཚུལ་དཔེར་བཀོད་ན། ཀི་འདེབས། ཀུ་མུ་ད། ཀེ་ཏ་ཀ །ཀོ་གྲུ་
ལྟ་བུའོ། །གསལ་བྱེད་སུམ་ཅུ་རྣམ་དབྱེ་དང་པོ་མིང་ལ་འཇུག་ཚུལ་གྱི་དཔེ་བརྗོད་ན། ཀ་བ།
ཁ་ཏོག །ག་བུར། ང་རོ། ཅ་ནེ། ཆ་ལུགས། ཇ་མ། ཉ་ག །ཏ་ལ། ཐ་སྙད། ད་ལོ། ན་ཚོད།
པ་སངས། ཕ་རྒན། བ་ཐག །མ་ཕྱི། ཙ་རི་གནས། ཚ་རུ། ཛ་ཏི་སྨན། ཝ་སྐྱེས། ཞ་བོ། ཟ་
འོག་གོས། འོ་མ། ཡ་མ་བརླ། ར་བ། ལ་ཐུར། ཤ་ཚིལ། ས་གཞི། ཧ་གོ། ཨ་རེ་དགའ། ལྟ་
བུའོ། །རྗེས་འཇུག་བཅུ་འཇུག་ཚུལ་ནི། ཀག་གིས་ལངས། གང་ག་བྱ། ཀད་ཀྱིས་ཁེངས།
ཀན་ཌ་ཀ་རི། ཀབ་ཀོབ། ཀམ་མེ་ཀོམ་མི། ཀའ་བ། ཀར་ཤ་པ་ན། སྐལ་ལྡན། སྐས་ཐེམ།
ལྟ་བུའོ། །
ད་ཡང་འཇུག་ཅན། ཀུནད་ཏུ་བཟང་པོ། ལྷར་གྱུརད་ཏོ། །བཀའ་བསྩལད་ཏོ་ལྟ་བུ།
ས་ཡང་འཇུག་ཐོབ་ཚུལ། ཚོགས་བསགས་པ། ཡོངས་རྫོགས། སྐྱབས་འགྲོ། སེམས་ཅན་
ལྟ་བུའོ། །སྔོན་འཇུག་ལྔ་ལས། ག་ཡིག་ནི། ཅ་ཉ་ཏ་ན་ད་ཙ་ཞ་ཟ་ཡ་ཤ་ས་སྟེ་བཅུ་གཅིག་
ཙམ་གྱི་སྔོན་དུ་འཇུག་ཚུལ། གཅེས་སྤྲས། གཉེན་འབྲེལ། གཏན་བདེ། གདན་ས། གནའ་
༤. 393



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
དུས། གཙོ་བོ། གཞས་གླུ། གཟའ་སྐར། གཡང་གཞི། གཤེན་རབ་བླ་མ། གསང་ཚིག་ལྟ་
བུའོ། །ད་ཡིག་ནི། ཀ་ག་ང་པ་བ་མ་སྟེ་དྲུག་གི་སྔོན་འཇུག་ཚུལ་ནི། དཀོན་མཆོག་གསུམ།
དགོངས་དོན། དངོས་པོ། དཔལ་འབྱོར། དབལ་གསས། དམར་པོ་ལྟ་བུའོ། །བ་ཡིག་ནི།
རྐྱང་འཕུལ། ཀ་ག་ཅ་ཏ་ད་ཙ་ཞ་ཟ་ཤ་ས་བཅུ་དང་། བཀའ་གནང་། བགེགས་འདུལ།
བཅའ་ཡིག །བཏུང་བ། བདེན་པ། བཙན་པོ། བཞིན་བཟང་། བཟོ་བ། བཤས་ར། བསང་
གཏོར། ལྟ་བུ་དང་མགོ་ཅན། བསྔགས་བརྗོད། བརྗེད་ངས། བརྙེན་བཀུར། བརྣན་ཚིག །
བརྫང་བྱ་ལྟ་བུ་དང༌། འདོགས་ཅན། བརླ་ཤ་ལྟ་བུའོ། །མ་ཡིག་ནི། ཁ་ག་ང་ཆ་ཇ་ཉ་ཐ་ད་ན་
ཚ་ཛ་སྟེ་བཅུ་གཅིག་གི་སྔོན་དུ་འཇུག་ཚུལ་ནི། མཁས་པ། མགྲོན་པོ། མངོན་བརྗོད། །
མཆན་འགྲེལ། མཇལ་འཕྲད། མཉན་པ། མཐའ་དག །མདའ་མདུང་། མནལ་སད་པ།
མཚན་བཟང་། མཛོ་གཡག་ལྟ་བུའོ། །འ་ཡིག་ནི། ཁ་ག་ཆ་ཇ་ཐ་ད་ཕ་བ་ཚ་ཛ་སྟེ་བཅུ་ཡི་
སྔོན་དུ་འཇུག་ཚུལ་ནི། འཁོར་ལོ། འགྲོ་བ། འཆི་བ་མེད། འཇའ་ཚོན། འཐད་ལྡན།
འདུན་མོས། འཕེལ་རྒྱས། འབང་འཁོར། འཚོ་བ། འཛམ་གླིང་ལྟ་བུའོ། །ར་ལ་ས་ཡི་མགོ་
ཅན་དང་། །ཡ་ར་ལ་ཝའི་འདོགས་ཅན་བཅས། །སྦྱོར་ཚུལ་ཞིབ་ཏུ་ཤེས་པར་བྱ། །ར་མགོ་
ཅན་བཅུ་གཉིས་ནི། རྐ་རྒ་རྔ་རྗ་རྙ་རྟ་རྡ་རྣ་རྦ་རྨ་རྩ་རྫ་སྟེ་མིང་ལ་འཇུག་ཚུལ། རྐ་ཆུ། རྒད་
པོ༑ རྔ་མོང་། རྗེ་བཙུན། རྙིང་བ། རྟེན་འདུས། རྡོ་བ།རྣ་གཤོག །རྦ་ཀློང་། རྨད་བྱུང་། རྩེ་
མོ༑ རྫ་རི་ལྟ་བུའོ། །ལ་མགོ་ཅན་བཅུ་ནི། སྐ་ལྒ་ལྔ་ལྕ་ལྔ་ལྟ་ལྡ་ལྤ་ཝ་ལྷ་སྟེ། ལྐོག་གྱུར།
ལྷང་ལི། ལྔ་བརྒྱ། ལྕགས་རིགས། ལྗང་གུ། ལྟེ་བ་། ལྡེ་གུ། ལུག་ལྤགས། ཝ་བ། ལྷ་ཡུལ་
ལྟ་བུའོ། །ས་མགོ་ཅན་བཅུ་གཅིག་ནི། སྐ་སྒ་སྔ་སྙ་སྟ་སྡ་སྣ་སྤ་སྦ་སྨ་སྩ་སྟེ། སྐ་རགས། སྒོ་
ཁང་། སྔ་མོ། སྙན་ཚིག །སྟ་རེ། སྡར་མ། སྣ་ཚོགས། སྤར་མོ། སྦ་བསྲི། སྨྲ་བརྗོད། བཀའ་
བསྩལ་པ་ལྟ་བུའོ། །ཡ་བཏགས་བདུན་ནི། ཀྱ་ཁྱ་གྱ་པྱ་ཕྱ་བྱ་མྱ་སྟེ་མིང་ལ་འཇུག་ཚུལ་ནི།
ལ394



བརྡ་སྦྱོར་སྙིང་པོ་དོན་གསལ་བཞུགས།
ཀྱེ་མ། ཁྱད་པར་འཕགས་པ། གྱི་ལིང་རྟ། དཔྱད་པ། ཕྱག་མཛོད། བྱ་བ། མྱ་ངམ་ཐང་ལྟ་
བུའོ། །ར་བཏགས་བཅུ་གཅིག་ནི། ཀྲ་ཁྲ་གྲ་ཏྲ་ཕྲ་དྲ་པྲ་ཕྲ་བྲ་སྲ་ཧྲ་སྟེ། བཀྲ་ཤིས། ཁྲོ་བོ། གྲོ་
མ༑ པ་ཏྲ། ཐིག་སྒྲ། དྲ་བ། སྲོག་ཞུ། ཕྲག་པ། བྲ་བོ་འབྲུ། སྲ་མཁྲེགས། ཧྲིལ་པོ་ལྟ་བུའོ། །
ལ་བཏགས་དྲུག་ནི། ཀླ་གླ་བླ་ཟླ་རླ་སླ་སྟེ། ཀླ་ཀློའི་ཡུལ། གླ་བ། བླ་མ། ཟླ་བོ། རློན་པ།
སླ་མོ་ལྟ་བུའོ། །དཔེར་ན། བསྒྲུབས་ལྟ་བུ་ལ། བ་སྔོན་འཇུག་གམ་འཕུལ་ཡིག །ས་མགོ་
འདོགས། ག་མིང་གཞི་ར་བཏགས་སྨད་འདོགས། དབྱངས་ཞབས་ཀྱུ། བ་རྗེས་འཇུག་
གམ་མཐའ་རྟེན། ས་ཡང་འཇུག་གོ། །ས་སུ་ག་བ་ད་དྲག་ཏུ། །ང་ད་ན་མ་ར་ལ་དུ། །འ་
མཐའ་མཐའ་མེད་ར་རུ་དང་། །ན་ལ་གཉིས་ནི་སྐབས་དང་བསྟུན། །རྣམ་དབྱེ་གཉིས་བཞི་
བདུན་པ་དང་། །ཚིག་ཕྲད་དེ་ཉིད་ཚེ་སྐབས་འཇུག ། །
རྣམ་དབྱེ་གཉིས་པ་ལས་སུ་བྱ་བ་ནི། བྱ་བ་བྱེད་སའི་ཡུལ་ལམ་གཞི་དེ་ལ་བྱ་བ་
གཞན་ཞིག་བྱེད་བཞིན་པའམ་བྱས་པའི་དོན་སྟོན་པ་ལ། རྣམ་དབྱེ་སུ་སོགས་སྦྱོར་བ་སྟེ་
དཔེར་ན། བཤར་དུ་འགྲོ། གཡས་སུ་ཉལ། རྒྱབ་ཏུ་གོས་གྱོན། མདུན་ཐད་དུ་ཤིང་
བཙུགས། གཞུང་ལམ་དུ་རྟ་རྒྱུགས། རབ་གསལ་དུ་བླ་རེ་བྲེས། ལྷ་སར་མེ་འཁོར་བཏང་།
ལྷ་ས་རུ་རླངས་འཁོར་བཏང་། ནགས་ལ་མེ་བཏང་། སྐས་ལ་འཛེགས། དགེ་འདུན་ལ་ཇ་
དྲངས། ནང་དུ་ཆུག ལྷ་ཁང་དུ་མར་མེ་སྤར། སྒོ་ཁ་ན་འགྲོ་བ་སླེབ། ཁང་སྟེང་ན་བྱིས་པས་
རྩེད་ལྟ་བུའོ། །དེ་ཡང་མཁའ་ལ་བྱ་འཕུར་ལྟ་བུ་ལ་དོན་སྦྱར་ཡུལ་ནི་བྱ་བ་བྱེད་སའི་ཡུལ་
ཡིན་ལ། དགེ་ལ་མོས། བོན་ལ་ཉན་ལྟ་བུ་ལ་དོན་སྦྱར་ཡུལ་ནི་ཁ་གཏད་སའི་ཡུལ་ཡིན་
པས་རྣམ་དབྱེ་གཉིས་པ་སྦྱར་ཡུལ་ལ་བྱ་བ་བྱེད་སའི་ཡུལ་དང་ཁ་གཏད་སའི་ཡུལ་གཉིས་
ཡོད་པ་ཤེས་དགོས་ཟེར།
རྣམ་དབྱེ་བཞི་པ་དགོས་ཆེད་ནི། རྣམ་དབྱེ་སྦྱར་སའི་གཞི་དེར་བྱ་བ་བྱས་པ་ཙམ་
བསྣ 3]
.



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
མམ་བྱེད་པ་ཙམ་མིན་པར། རྣམ་དབྱེ་སྦྱར་སའི་གཞི་དེའི་ཆེད་དུའམ་དོན་དུ་བྱ་བ་ཅི་
རིགས་སྟོན་པ་ཞིག་དགོས་ཏེ། དཔེར་ན། གོས་སུ་ཤིང་ཤུན་བཀོག །ཟས་སུ་ལྡུམ་རྩྭ་སྐོས།
དགྲ་འགོག་ཏུ་དམག་ཆས་སྒྲིག །ལོ་ཡག་ཏུ་སྟོན་ལོག་རྒྱབ། དོན་འགྲུབ་ཏུ་སྨོན་ལམ་ཐོབ།
ཚོད་བགམ་དུ་དཀའ་གནད་འདྲི། མུན་སེལ་དུ་སྒྲོན་མེ་སྤར། གོ་ཁྲབ་ཏུ་ལྕགས་བརྡུང་།
ཡོན་ཏན་བསླབ་པར་བརྩོན་འགྲུས་བསྐྱེད། ནད་གསོ་བ་རུ་སྨན་བསྟེན། སྡིག་སྦྱོང་དུ་ཕྱག་
སྐོར་འབད། ཞིབ་དཔྱོད་དུ་གྲུང་ཤེས་འཚོགས། ཡི་གེ་སྤར་དུ་སོང་། ཐུགས་དགྱེས་པར་
བཀའ་བཞིན་བསྒྲུབ་ལྟ་བུའོ། །ཡང་མེ་ཏོག་རྒྱས་པར་རེ་ནས་མེ་ཏོག་ལ་ཆུ་དྲོངས་ཟེར་བ་
ལྟ་བུ་བཞི་བ་དང་། ཆུ་གང་ལ་འདྲེན་དགོས་མ་ཤེས་པ་ལ། མེ་ཏོག་ལ་ཆུ་དྲོངས་ཟེར་བ་ལྟ་
བུ་གཉིས་པ་ཡིན། ཆུ་ལ་རྐ་བཟོ་ལྟ་བུ་བཞི་པ་དང་། ཆུ་ལ་ཟམ་བཙུགས་ལྟ་བུ་གཉིས་པ་
ཡིན། ཐབ་ལ་མེ་བཏང་ལྟ་བུ་གཉིས་པ་དང་། མགྲོན་ལ་མེ་བཏང་ལྟ་བུ་བཞི་པ་ཡིན་པ་
སོགས་དབྱེ་ཞིབ་ཤེས་པར་བྱ་དགོས་སོ། ། །
རྣམ་དབྱེ་བདུན་པ་གནས་གཞི་ལ་འཇུག་ཚུལ། རྣམ་དབྱེ་སྦྱར་སའི་གཞི་དེ་ལ་བོན་
གང་ཞིག་ཡོད་པའམ་གནས་པའི་དོན་སྟོན་པ་སྟེ། དཔེར་ན། སྟེང་ཕྱོགས་སུ་ལྷ་ཡོད། ཕག་
ཏུ་དགྲ་ཡོད། རྒྱབ་ཏུ་གོས་དྲོ། ཕྱི་རོལ་ཏུ་མེ་ཏོག་མང་། བྲང་ཁང་དུ་གྲྭ་བ་མང་།འོག་ཤོད་དུ་
རྟ་ཡོད། གཡོན་དུ་མེ་ལོང་གསལ། གམ་དུ་གྲྭ་འཁོར་ཡོད། ཤར་དུ་ཉི་འོད་གསལ། གྲལ་
དུ་འཚང་ཁ་ཆེ། ནམ་མཁའ་རུ་ཆར་སྤྲིན་འཐིབས། ནམ་མཁར་བྱ་ཚོགས་མཛེས། འོག་ཏུ་
ཀླུ་གནས། མཁའ་ལ་ཉི་མ་ཤར། བོད་ལ་བདེ་སྐྱིད་འཛོམས་ལྟ་བུའོ། །སུ་སོགས་དེ་ཉིད་ལ་
འཇུག་ཚུལ། རྣམ་དབྱེ་གོང་མ་དག་དང་མི་འདྲ་བར་ཚིག་ཕྲད་སྦྱར་ས་དེའི་ངོ་བོར་གྲུབ་
པའམ་དེའི་རང་བཞིན་དུ་གནས་པར་སྟོན་པ་ཞིག་སྟེ། དཔེར་ན། འདུས་བྱས་སུ་གྲུབ།
སངས་རྒྱས་སུ་ངེས། ཉམས་སུ་མྱོང་། དྲག་ཏུ་ཁྲོས། རབ་ཏུ་མཛེས། བཀོལད་ཏུ་བཏུབ་པ།
3}
ག



བརྡ་སྦྱོར་སྙིང་པོ་དོན་གསལ་བཞུགས།
ཤིནད་ཏུ་གསལ། བགྲང་དུ་མེད། ཐ་ཆད་དུ་གྱུར། འགྲན་དུ་མེད། ཕན་དུ་བཅུག །གསེར་
དུ་ངེས། གསལ་དུ་བཏང་། ཇེ་མཐོ་རུ་གྱུར། བལྟ་བར་མི་བཟོད། སོ་ན་གནས། རྒྱ་སྐད་ལ་
མཁས་ལྟ་བུའོ། །ཡང་བདུན་པ་དང་དེ་ཉིད་ནོར་འཕྲང་ནི། རྟ་ལ་རྟ་མ་ཡིན་པ་མེད་ལྟ་བུ་དེ་
ཉིད་རྟ་ལ་ར་མེད་ལྟ་བུ་བདུན་པ་ཡིན། ཤེས་བྱ་ལ་བུམ་པ་ཡོད་ལྟ་བུ་དེ་ཉིད་དང༌། དཀྱིལ་
འཁོལ་ལ་བུམ་པ་ཡོད་ལྟ་བུ་བདུན་པ་ཡིན། ཤིང་ལ་ཤུག་པ་ཡོད་ལྟ་བུ་དེ་ཉིད་དང༌། ཤིང་
ལ་ལོ་མ་ཡོད་ལྟ་བུ་བདུན་པ་ཡིན་ནོ། །ནད་པ་ཁ་མལ་ན་ཡོད་ལྟ་བུ་དེ་ཉིད་དང་། འབྲོག་
པའི་རུ་ཁ་མལ་ན་ཡོད་ལྟ་བུ་བདུན་པ་ཡིན་ཟེར་རོ། ། །
སུ་སོགས་ཚེ་སྐབས་ལ་འཇུག་ཚུལ། ཚེ་སྐབས་ཞེས་པ་ནི། དེའི་ཚེ་དེའི་སྐབས་དེའི་
དུས་ཞེས་པ་ལྟ་བུ། བྱ་བ་བྱེད་པའི་དུས་ཚོད་སྟོན་པའི་དོན་ཅན་ཏེ། དཔེར་ན། དེ་རིང་གི་ཉི་
མ་ལ་བོན་ཁྲིད། ཉིན་དང་མཚན་ཐོག་ཐག་ཏུ་འབད། དེའི་བར་དུ། དུས་ཚོད་གསུམ་པར་
ལངས། དེ་མ་ཐག་ཏུ། སྐབས་དེར། ནམ་སྟོད་ཀྱི་ཆར། དུས་རེ་ཞིག་ན། རྟག་ཏུ་སྐོར། ཟླ་
ཕྱེད་དུ་ཚོགས་འཚོགས། ལོ་དུ་མར་རྟག་ཏུ་དྲན་ཤེས་བསྟེན། དཔྱིད་དུས་སུ་ས་བོན་བཏབ་
ལྟ་བུའོ། །རྣམ་དབྱེ་དེ་དག་གཞི་གཅིག་ལ་དཔེ་བཀོད་ན། བུམ་པ་ལ་ཁ་རྒྱན་བཙུག་ལྟ་བུ་
གཉིས་པ་དང༌། བུམ་པའི་བཅུད་དུ་སྨན་ལྔ་བསག་ལྟ་བུ་བཞི་པ། བུམ་པར་བདུད་རྩི་ཡོད་
ལྟ་བུ་བདུན་པ། བུམ་པ་འདུས་བྱས་སུ་གྲུབ་ལྟ་བུ་དེ་ཉིད། བུམ་པ་བཀོད་དུས་སུ་ཕྱག་
འཚལ་ལྟ་བུ་ཚེ་སྐབས་བརྗོད་པ་ཡིན་ནོ། །ད་བ་ས་ཀྱི་ག་ང་གི། །ན་མ་ར་ལ་རྗེས་སུ་གྱི། །
འ་དང་མཐའ་མེད་འི་ཡི་ཐོབ། །འབྲེལ་སྒྲ་ས་སྦྱར་བྱེད་པའི་ས། །རྣམ་དབྱེ་དྲུག་པ་འབྲེལ་
སྒྲ་ནི། འབྲེལ་ཡུལ་དང་འབྲེལ་ཆོས་བར་གྱི་འབྲེལ་བ་སྟོན་པའི་ཕྲད་དེ། དེ་ཡང་དབྱེ་ན།
ཡིད་ཀྱི་ཤེས་པ། ཆབ་ཀྱི་མཆོད་པ། རས་ཀྱི་ལུ་བ། བྲག་གི་ར་བ། སྟེང་གི་ཕྱོགས་སུ། བོན་
གྱི་བསྟན་པ། འབུམ་གྱི་ཡི་གེ། གསེར་གྱི་བུམ་པ། དངུལ་གྱི་མེ་ལོང༌། པགས་པའི་གོས།
39.



ཐུན་མོང་རིག་མཛོད་ལས། བོད་ཀྱི་བརྡ་སྤྱོད་ཕྱོགས་བསྒྲིགས་པོད་བཅུ་གཉིས་པ།
ས་ཡི་མཆོད་རྟེན་ལྟ་བུ། བདག་ཉིད་གཅིག་པའི་འབྲེལ་བ། གཡག་གི་རྭ། རྟ་ཡི་རྔོན་མ་ལྟ་
བུ་ཡན་ལག་དང་ཡན་ལག་ཅན་གྱི་འབྲེལ་བ། རང་གི་ནོམ་པ། བླ་མའི་ན་བཟའ་ལྟ་བུ།
བདག་པོ་དང་ནོར་གྱི་འབྲེལ་བ། ལམ་གྱི་འགྲུལ་བ། གངས་ཀྱི་སེང་གེ། བྲག་གི་ཁུག་པ་ལྟ་
བུ་རྟེན་དང་བརྟེན་པའི་འབྲེལ་བ། ཉི་མའི་འོད་ཟེར། མེ་ཏོག་གི་ཟིལ་དངར་ལྟ་བུ། ཁྱད་
གཞི་དང་ཁྱད་ཆོས་ཀྱི་འབྲེལ་བ། ཁོང་བའི་ཀ་བ། མེ་ཏོག་གི་འདབ་མ་ལྟ་བུ་ཆ་དང་ཆ་ཅན་
གྱི་འབྲེལ་བ། ནས་ཀྱི་མྱུ་གུ། གྲོ་ཡི་ས་བོན་ལྟ་བུ་རྒྱུ་འབྲས་ཀྱི་འབྲེལ་བའོ། །ཀྱི་ཡི་སོགས་
ཐོབ་ཚད་འབྲེལ་སྒྲ་མ་ཡིན་ཏེ། བུམ་པ་མི་རྟག་པ་ཡིན་གྱི་རྟག་པ་མ་ཡིན་ནོ། །དེ་བདེན་
མོད་ཀྱི་འདི་མི་མཐད་དོ། །ལྟ་བུ་ཚིག་དོན་སྔ་ཕྱི་མི་མཐུན་པའི་དོན་བསྟན་པའོ། ། །
རྣམ་དབྱེ་གསུམ་པ་བྱེད་པ་ནི། གོང་གི་ཀྱི་སོགས་ལ་ས་སྦྱར་བས་བྱེད་པ་པོ་དངོས་
སུ་སྟོན་པས་ན་བྱེད་པ་ཞེས་བརྗོད་དེ་དཔེར་ན། ཁྱེད་ཀྱི་བཤད། རྒྱབ་ཀྱིས་ཁུར། གོས་
ཀྱིས་སྒྲིབ། སྟག་གིས་བསད། རང་གིས་བསྒྲུབ། རིན་གྱིས་ཉོས། ཁེམ་གྱིས་ཕྱར། གསེར་
གྱིས་བརྒྱན། ཞལ་གྱིས་བཞེས་ལྟ་བུ་དང༌། ཡང་བླ་མས་གསུངས། ཤིང་མཁན་གྱིས་སྡོང་
པོ་བཅད། རྐུན་པོས་ཁྱེར་ལྟ་བུ་སེམས་ལྡན་བྱེད་སྒྲ་དང་། མེ་ཡིས་ཚིག །ནད་ཀྱིས་མནར།
སྤྲིན་གྱིས་སྒྲིབ་ལྟ་བུ་སེམས་མེད་བྱེད་སྒྲ་དང༌། རྒྱལ་པོས་དབྱུག་པས་བརྡུང༌། བླ་མས་
ཐུགས་ཀྱིས་མ་བཟོད། བཟོ་བས་གྲི་ཡིས་བཏུབ་ལྟ་བུ་བྱེད་པ་པོ་གཙོ་ཕལ་ལམ། བྱེད་པ་
པོ་དང་བྱེད་པ་ཟེར་བ་ལྟ་བུ་དང་། ནད་ཀྱིས་གདུང་། སྨན་གྱིས་གསོས་ལྟ་བུ་བྱེད་པ་དངོས་
ལེན་ན། ནོར་གྱིས་དབུལ། བདེན་པས་སྟོང་། ནམ་མཁས་ཁྱབ་ཚད། བསམ་གྱིས་མི་ཁྱབ་
ལྟ་བུ་བྱེད་པ་རྗེས་མཐུན་ཡིན་ཟེར། མེ་ཡོད་པས་དུ་བ་འབྱུང་། ཁུར་པོ་ཆེ་བས་འགྲོ་མ་ཐུབ།
ནམ་མཁའ་ཡངས་པས་མཐའ་མ་རྟོགས་ལྟ་བུ་རྒྱུ་མཚན་སྟོན་པའི་བྱེད་སྒྲ་ཟེར། རིམ་གྱིས་
གྲུབ། ལྷུན་གྱིས་གྲུབ་ལྟ་བུ་གྲུབ་ཚུལ་སྟོན་པའི་ཕྲད་དང་། ཁྲ་ལམ་གྱིས་མཐོང་། འུར་ཆེམ་
ཀ 398



བརྡ་སྦྱོར་སྙིང་པོ་དོན་གསལ་བཞུགས།
གྱིས་ཐོས་ལྟ་བུ་མཐོང་ཐོས་ཀྱི་ཚུལ་སྟོན་པའི་ཕྲད་དང་། སྐད་ཅིག་གིས་ཡལ། ཡུད་ཙམ་
གྱིས་སླེབ་ལྟ་བུ་མྱུར་ཚད་སྟོན་པའི་ཕྲད་ཙམ་ལས་བྱེད་སྒྲ་དངོས་བཏགས་གང་ཡང་མིན་
ཟེར་བ་སོགས། ཚིག་གི་རྣམ་འགྱུར་གྱི་དབྱེ་བ་དུ་མ་སྤྲོས་པའང་ཤེས་པར་བྱའོ། ། །
ག་ད་བ་ས་དྲག་མཐར་ཀྱང་། ང་ན་མ་ར་ལའི་མཐར་ཡང་འ་མཐའ་མཐའ་མེད་འང་
ཡང་སྦྱོར། །ཚིག་རྒྱན་གཉིས་དང་སྡུད་པར་འཇུག །ཚིག་རྒྱན་སོགས་བཤད་པ་ལ། ཀྱང་
ཡང་འང་གསུམ་ནི་ཚིག་རྒྱན་གཉིས་དང་སྡུད་པ་དང་གསུམ་ལ་འཇུག་གོ། །དཔེར་ན། ཕོ་
རྒོད་ཅིག་ཡོད་པར་རེ་ཡང་རེ་སྟེ་བྱུང་ཡང་བྱུང་འདུག །མཛེས་ཀྱང་མཛེས་ལ་འོད་ཀྱང་
གསལ། མཁས་པའང་ཡིན་ལ་བཙུན་པ་ཡང་ཡིན་ནོ་ལྟ་བུ་མཐུན་པའི་བོན་གཉིས་གཞི་
གཅིག་ཏུ་སྡུད་ཅིང་ཚིག་མཛེས་པར་བྱེད་པའི་མཐུན་པའི་ཚིག་རྒྱན་ནོ། །བལྟས་ཀྱང་མ་
མཐོང་། བཏུད་ཀྱང་ཁྲོ། ཕྱུག་ཀྱང་སེར་སྣ་ཆེ་ལྟ་བུ། མི་མཐུན་པའི་བོན་གཉིས་གཞི་གཅིག་
ཏུ་སྡུད་ཅིང་ཚིག་སྦྱོར་མཛེས་པའི་མི་མཐུན་པའི་ཚིག་རྒྱན་ནོ། །ཨུཏྤལ་ལའང་ཡིན་ལ་སྔོན་
པོའང་ཡིན་ནོ་ལྟ་བུ་གཞི་མཐུན་སྡུད་པའི་དཔེ་རུ་བཀོད་ཀྱང་མཐུན་པའི་རྒྱན་ལས་གཞན་
དུ་མ་མཐོང་ངོ༌། །དགེ་བའང་དྲན་ཏེ། སྡིག་པ་མ་ཡིན་ནོ་ལྟ་བུ་གོང་མས་འོག་མ་སྡུད་པ་དང་།
བོད་ཀྱིས་དགེ་བ་ལ་སྤྱོད་དེ་རྒྱ་མིས་ཀྱང་དགེ་བ་ལ་འབད་དོ་ལྟ་བུ། འོག་མས་གོང་མ་སྡུད་
པར་བཞེད་ཀྱང་། འདི་དག་གོང་གི་ཚིག་རྒྱན་དང་མ་ཟློས་པར་དབྱེ་དཀའོ། །ཡང་སྒྲ་ནི།
ཡང་ན་འདི་ལྟར་བྱ་སྟེ་ལྟ་བུ་རྣམ་གྲངས་གཉིས་ལ་སོགས་པ་བརྣན་པ་ལ་འཇུག་གི་ཁ་ཅིག་
ངེས་བཟུང་གི་བརྣན་དུ་བཤད་པ་མི་འཐད་གསུངས། དེ་བཞིན་དུ། ཡང་དང་ཡང་དུ། ཡང་
ཡང་། ཡང་ནས་ཡང་དུ། སླར་ཡང་། དེ་ནས་ཡང་སོགས་བསྐྱར་བའི་དོན་ལ་འཇུག་གོ། །
ན་ར་ལ་ས་དྲག་མཐར་ཏེ། ད་དེ་ག་ང་བ་མ་འ། མཐའ་རྟེན་མེད་མཐར་ས་སྟེ་ཐོབ། །
མཚམས་སྦྱོར་དམ་བཅའ་གཞན་འདྲེན་པའི། །ལྷག་བཅས་གསུམ་དུ་ཤེས་པར་བྱ། །ལྷག་
~ 399



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
བཅས་བཤད་པ་ལ། ཕྱག་འཚལ་ཏེ་བོན་བཤད། གཤོག་པ་བརྐྱངས་ཏེ་འཕུར། ཁྲུས་བྱས་
ཏེ་ཟས་ཟ། མེ་སྤར་ཏེ་འབར། ལྟ་བུ་ཚིག་སྔ་ཕྱི་མཚམས་སྦྱོར་བའི་ལྷག་བཅས་སོ། །མི་རྟག་
སྟེ་བྱས་པའི་ཕྱིར། མེ་ཏོག་ལ་ཆུ་སྐྱེས་ཞེས་བྱ་སྟེ་ཆུ་ལས་སྐྱེས་པའི་ཕྱིར། དངོས་པོ་ལ་དབྱེ་
ན་གསུམ་སྟེ། གཟུགས་ཤེས་ལྡན་མིན་འདུ་བྱེད་གསུམ་མོ་ལྟ་བུ། བརྗོད་བྱ་དམ་བཅས་
པའི་དོན་གསལ་བྱེད་དམ་སྒྲུབ་བྱེད་འདྲེན་པའི་ལྷག་བཅས་སོ། །འདི་ནི་གསེར་ཏེ། འདི་ནི་
ར་གན་ནོ། །གསེར་ཡོད་དེ་དངུལ་མེད། དགེ་བ་ཞིག་བསམ་སྟེ་ད་དུང་གྲུབ་བྱེད་དགོས།
འགྲོ་བསམ་སྟེ་རྟ་མེད། དགོན་སྡེ་མང་པོ་ཡོད་དེ་ཉུལ་མི་ཁོམ། འདི་ནི་ལྷ་སྟེ་འདི་ནི་མིའོ་ལྟ་
བུ་བརྗོད་དོན་ལྷག་མ་ཡོད་པ་ཙམ་དུ་སྟོན་པའི་སྒོ་ནས་བརྗོད་བྱ་སྔ་མ་ལས་དོན་གཞན་
འདྲེན་པའོ། །རྗེས་འཇུག་རང་འདྲར་མ་སྦྱར་བ། །འབྱེད་སྡུད་སྒྲ་སྟེ་ཨོ་སྦྱོར་བ། །རྫོགས་
ཚིག་སླར་བསྡུ་ཞེས་ཀྱང་བྱ། །འབྱེད་སྡུད་སོགས་བཤད་པ་ལ། འབྱེད་སྡུད་གསུམ་སྟེ།
དཔེར་ན། ཕུང་པོ་ནི་ལྔ་སྟེ། གཟུགས་སམ། ཚོར་བའམ། འདུ་ཤེས་སམ། འདུ་བྱེད་དམ།
རྣམ་པར་ཤེས་པའོ་ལྟ་བུ་དབྱེ་གཞི་གཅིག་ལས་རྣམ་གྲངས་དུ་མར་འབྱེད་པ་དང༌། བདེ་བ་
ཐོབ་བམ་མི་ཐོབ། ས་ཁ་ཡངས་སམ་དོགས། གཏམ་དེ་བདེན་ནམ་མི་བདེན། གཟུགས་
རྟོག་གམ་མི་རྟག་ལྟ་བུ། བརྟག་པ་དང་དྲི་བའི་སྒོ་ནས་རྣམ་གྲངས་གཞན་དང་འབྱེད་པ་དང་།
ཇ་འཐུང་ངམ་ཆང་འཐུང་། གསེར་ལེན་ནམ་དངུལ་ལེན་ལྟ་བུ་གདམ་ངའི་སྒོ་ནས་འབྱེད་
པའོ། །སྡུད་པ་ལའང་གསུམ་སྟེ། གཟུགས་སམ། ཚོར་བའམ། འདུ་ཤེས་སམ། འདུ་བྱེད་
དམ། རྣམ་པར་ཤེས་པ་ནི་ཕུང་པོའོ་ལྟ་བུ་ཕྱོགས་གཅིག་ཏུ་སྡུད་པ་དང༌། ཀ་བ་ནི་མི་རྟག་སྟེ་
བུམ་པའམ། ཀ་བའམ་བུམ་པའམ་སྣམ་བུ་ཡང་ངོ་ལྟ་བུ། །ཆོས་སྔ་མ་སྦྱར་བ་ཕྱི་མར་ཡང་
སྦྱར་བ་སྡུད་པ་དང་། བུམ་པ་འམ། ཀ་བའམ།སྣམ་བུ་ཡང་བདག་མེད་དོ་ལྟ་བུ། ཕྱི་མའི་
ཆོས་བདག་མེད་པ་སྔ་མར་སྦྱར་བ་སྡུད་པའོ། །
ལྷ་ 4t j{ }



བརྡ་སྦྱོར་སྙིང་པོ་དོན་གསལ་བའགས།
སླར་བསྡུའམ་རྫོགས་ཚིག་བཤད་པ་ནི། རྫོགས་ཚིག་དང་། སླར་སྡུད། ཟླ་སྡད་
རྣམས་མིང་གི་རྣམ་གྲངས་ཡིན་ཏེ། དཔེར་བརྗོད་ནི། རྟག་གོ། །བཟང་ངོ་། །བསྟོད་དོ་ལྟ་
བུ་སོགས་དོན་དེ་རེ་ཞིག་རྫོགས་པར་སྟོན་པའམ། རང་གང་ལ་སྦྱར་བའི་མིང་ཟླ་སྡུད་ཙམ་
ཡིན་ནོ། །ནས་ལས་འབྱུང་ཁུངས་དགར་སྡུད་འཇུག །རྣམ་དབྱེ་ལྔ་པ་སོགས་བཤད་པ་ལ།
ནས་ལས་གཉིས་ནི་རྣམ་དབྱེ་ལྔ་པ་འབྱུང་ཁུངས་དང༌། དགར་བ་དང༌། སྡུད་པ་གསུམ་ལ་
འཇུག་གོ། །དེ་ཡང་དཔེར་ན། བ་ལས་བེའུ་འབྱུང་། ས་གཞི་ལས་ལོ་ཏོག་འཁྲུངས། ཤར་
ནས་ཉི་མ་ཤར། རྟ་ལས་བབ། ཁོང་ནས་འཛུམ་ཤོར་ལྟ་བུ་འབྱུང་ཁུངས་ཀྱི་གཞི་གང་ཞིག་
ལས་དངོས་པོ་གང་ཞིག་བྲལ་བའམ་བྱུང་བར་སྟོན་པའོ། །ལྷ་ལས་མི་ཞན། བྱ་བ་ཐམས་
ཅད་ལས་གཞན་དོན་བྱེད་པ་མཆོག །སྣམ་བུ་ལས་དར་གོས་སྲབ་ཅིང་འཇམ། མི་འདི་དག་
ལས་དར་དཀར་པོའི་ལ་ཐོད་ཅན་ནི་རྒྱལ་པོའོ་ལྟ་བུ་རིམ་བཞིན། རིགས་བྱ་བ་ཡོན་ཏན་
རྫས་ཀྱིས་དགར་བ་སྟེ་དེ་བཞིན་དུ་མང་ཉུང་ཆེ་ཆུང་སོགས་དང་དགར་བའང་ཡོད་དོ། །
གཟུགས་ནས་རྣམ་མཁྱེན་གྱི་བར། ཨ་མདོ་ནས་ལྷ་སའི་བར། གཅིག་ནས་བརྒྱ་ཡི་བར་ལྟ་
བུ་སྡུད་པ་ལ་འཇུག་གོ། །གདན་ལ་བཞུགས་ནས་བོན་བཤད། ལག་བསྙལ་ནས་ཟས་ཟ་
ལྟ་བུ་མཚམས་སྦྱོར་རམ་ལྷག་བཅས་ལ་འཇུག་གོ། ། །
ནི་སྒྲ་དགར་དང་བརྣན་པའི་ཚིག །ནི་སྒྲ་བཤད་པ་ལ། རྟ་ཐམས་ཅད་ལས་ནི་གྱི་
ལིང་མཆོག་གོ་ལྟ་བུ་རིགས་མཐུན་དགར་བ་དང་། གསེར་ནི་ཟངས་ལས་རིན་ཆེའོ། །ཉན་
རང་ལས་ནི་བྱང་ཆུབ་སེམས་དཔའ་མཆོག་ཏུ་འཕགས་སོ་ལྟ་བུ་རིགས་མི་མཐུན་དགར་བ་
དང་། ཆེ་བའི་ཡོན་ཏན་བརྒྱ་རྩ་བརྒྱད་ཀྱིས་བརྒྱན་པ་འདི་ནི་རྫོགས་པའི་སངས་རྒྱས་སོ་ལྟ་
བུ་དགར་གཞི་དངོས་སུ་མ་སྨོས་ཀྱང་དགར་ཚིག་ཡིན་ནོ། །འོན་ཀྱང་ངེས་བཟུང་ཡང་ཡིན་
ནམ་དཔྱད། བརྣན་པའང་ངེས་བཟུང་ནི། དཔེར་ན། གཡུལ་དུ་འཇུག་ཚེ་རང་གི་མཁོ་ཆས་
༤ J{) ]



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
སོགས་ཚང་མ་ཚང་སྟེ། མདའ་ནི་ཡོད་མདུང་ནི་ཡོད། དཔུང་ཚོགས་ནི་ཆེ། གོ་ཁྲབ་ནི་སྲ་ལྟ་
བུ་དེ་དག་རེ་རེ་ནས་ནན་ཏན་ཏུ་ངེས་ངེས་བྱེད་པ་ལྟ་བུའོ། །
དང་ནི་སྡུད་དང་འབྱེད་པ་དང་། །རྒྱུ་མཚན་ཚེ་སྐབས་གདམས་ངག་ལྔ་འོ། །དང་སྒྲ་
བཤད་པ་ལ། སྡུད་པ་ནི། དཔེར་ན། བུམ་པ་མི་རྟག་སྟེ་ཀ་བ་དང་སྣམ་བུ་ཡང་ངོ་ལྟ་བུ་དོན་
སྔ་མར་སྦྱར་བའི་ཆོས་ཕྱི་མར་ཡང་སྦྱོར་བ་སྡུད་པ་དང༌། གཟུགས་དང་ཚོར་བ་དང་འདུ་
ཤེས་དང་འདུ་བྱེད་དང་རྣམ་པར་ཤེས་པ་ནི་ཕུང་པོ་ལྔའོ་ལྟ་བུ་ཕྱོགས་གཅིག་ཏུ་སྡུད་པའོ། །
འབྱེད་པ་ནི། ཕུང་པོ་ནི་ལྔ་སྟེ་གཟུགས་དང་ཚོར་བ་དང་འདུ་ཤེས་དང་འདུ་བྱེད་དང་རྣམ་
པར་ཤེས་པའོ་ལྟ་བུ་དབྱེ་གཞི་གཅིག་ལས་རྣམ་གྲངས་དུ་མར་འབྱེད་པ་སྟེ་གམ་ལ་སོགས་
པ་བཞིན་ནོ། །ལེགས་པར་བསླབས་དང་མཁས་པར་འགྱུར་རོ། །དུ་བ་མཐོང་བོ་དང་མེ་
ཡོད་པ་ཤེས་སོ་ལྟ་བུ་རྒྱུ་མཚན་སྟོན་པ་ཡིན་ནོ། །ནམ་ལངས་པ་དང་འགྲོ། ཉི་མ་ཤར་བ་
དང་བསང་ཕུལ་ལྟ་བུ་ཚེ་སྐབས་ལ་འཇུག་པའོ། །འདི་གྱིས་དང་། ཉོན་དང་། ཡིད་ལ་
ཟུངས་དང་། ཕན་པར་འགྱུར་རོ་ལྟ་བུ་གདམས་ངག་གམ་ལས་ལ་བསྐུལ་བའི་དོན་ནོ། །
དེ་སྒྲ་ཐ་སྙད་དངོས་པོ་དུས། །རིམ་བཞིན་གསུམ་བཞི་གཉིས་ལ་འཇུག །དེ་སྒྲ་
བཤད་པ་ལ། དོན་དགུ་ལ་འཇུག་པ་ལས། གངས་དཀར་རྩེ་འདུས་ནི། རི་ཤིན་ཏུ་མཐོའོ། །
དེ་ནི་བྲག་རི་དང་གངས་ཁྲོད་བརྩེགས་མར་ཡོད་དོ། །དེ་ལ་ཕྱག་བསྐོར་བྱེད་མཁན་ཡང་
མང་ངོ་ལྟ་བུ་ཐ་སྙད་འདས་པ་དང་། མགོ་རེག་ཅན་གང་དང་གང་ཡིན་པ་དེ་དང་དེ་ནི་གྲྭ་
བའོ་ལྟ་བུའམ་ཡང་ན། འདི་ནི་སེང་གེ་སྟེ། གདོང་ལྔ་ཅན་ཡང་དེ་ཡིན། ཁ་ལྔ་པ་ཡང་དེ་
ཡིན་ལྟ་བུ་རྣམ་གྲངས་གཞན་བརྗོད་པའོ། །ལྷ་མཆོད་དེ་ལས་བྱའོ། །རྟ་ཡོད་དེ་གནགས་
ཕྱུགས་མི་འདུག་ལྟ་བུ་ལྷག་བཅས་འཇུག་པའོ། །དེ་གསུམ་ཐ་སྙད་ལ་འཇུག་པ་ཞེས་བྱ་སྟེ།
མིང་ཚིག་གི་ཐ་སྙད་དང་བརྗོད་བྱའི་དངོས་པོ་གཉིས་ཀྱི་ནང་ནས་གཙོ་བོ་མིང་ཚིག་གི་ཐ་
~ 4)ཏུལ



བརྡ་སྦྱོར་སྙིང་པོ་དོན་གསལ་བཞུགས།
སྙད་ཁོ་ན་ལ་འཇུག་པའི་ཕྱིར་རོ། །དེ་ལྟར་ཡིན། དེ་ཁོ་ནའོ། །དེའི་རང་བཞིན་ནི་དེ་ཉིད་དོ། །
དེ་དེ་བཞིན་ནོ། །དེ་རང་ཡིན། དེ་ཁོ་ནར་འདུག །ཇི་སྐད་ཟེར་བ་དེ་བཞིན་དུ་གནས་སོ་ལྟ་
བུ་བརྗོད་བྱའི་དངོས་པོ་དེའི་ངོ་བོ་ཉིད་དམ་རང་བཞིན་ནམ་བདེན་པར་སྟོན་པ་སྟེ་བདེན་
པའི་དངོད་པོ་ལ་འཇུག་པའོ། །དེ་མ་བཤད། དེ་མ་སྟོན། དེ་ནི་གཞན་གྱིས་ཐོས་མི་རུང་ལྟ་
བུ༑ གསང་བྱའི་དངོས་པོ་དེའི་དོན། ཤེས་པའི་གང་ཟག་ལ་གསང་བྱ་དེ་བཤད་པའི་ཚེ་
གསང་བྱའི་མིང་མི་སྨོས་པར་དེ་ཞེས་བརྗོད་པ་ལྟ་བུའོ། །རང་ཉིད་ཀྱི་མཁོ་སྤྱད་སོགས་ལ་
མིག་གཏད་དེ། བདག་གི་དེ། ངའི་དེ། རང་གི་དེ་ལྟ་བུ། བདག་གི་བའམ་བདག་དང་
འབྲེལ་བའི་དངོས་པོ་ལ་དེ་སྒྲ་འཇུག་པའོ། །ལྷ་དེ། རྟ་དེ། མི་དེ། ཁྱོད་ཀྱི་གཡག་དེ་ལྟ་བུ་
གང་ཟག་ཕ་རོལ་དང་། དེ་དང་འབྲེལ་བའི་དངོས་པོ་གཉིས་ཀ་ལ་དེ་སྒྲ་འཇུག་པའོ། །དེ་
བཞིན་དངོས་པོ་ལ་འཇུག་པ་ཞེས་བྱ་སྟེ། བརྗོད་བྱའི་དངོས་པོའི་ངོ་བོ་ཉིད་རང་མིང་གིས་
བརྗོད་པ་དང་མ་བརྗོད་པ་ལ་མ་ལྟོས་པར་དེ་ཞེས་བརྗོད་པས་གོ་བའི་ཕྱིར་རོ། །ན་ནིང་གི་
ལོ་དེ་ལ། ཁ་སང་གི་དུས་དེ་ལྟ་བུ་འདས་པའི་དུས་ལ་དེ་སྒྲ་འཇུག་པའོ། །སང་ཕོད་ལོ་དེ་
ལ༑ ལོ་རྗེས་མ་དེ་ལ་ལྟ་བུ་མ་འོངས་པ་ལ་འཇུག་པ་སྟེ་དུས་ལ་འཇུག་པ་གཉིས་སོ། །ག་ད་
ན་བ་མ་ས་དང་། །ད་དྲག་ཅན་མཐར་པ་དང་པོ། །ང་འ་ར་ལ་མཐའ་མེད་མཐར། །བ་དང་
བོ་ཉིད་སྦྱོར་བ་སྟེ། །ཅན་ལྡན་ངེས་མེད་སྐབས་དང་སྦྱར། །མ་མི་མེད་མིན་དགག་པའི་སྒྲ། །
བདག་སྒྲ་བཤད་པ། པ་པོ་སོགས་མིང་མཐར་སྔར་མེད་པ་ལ་གསར་དུ་སྦྱོར་ཚེ་བདག་པོའི་
སྒྲ་འགྱུར་བ་ཡིན་ཏེ། དཔེར་ན། ལྟ་རྟོག་པ། རི་ཁྲོད་པ། སྐུ་མདུན་པ། ལྟ་ཞིབ་པ། སོ་ནམ་
པ༑ ཆོས་པ། ཕྱི་རོལད་པ། བརྟག་པ་པོ། གོག་པོ། བསྟོད་པ་པོ། བྱེད་པོ། འཆད་པ་པོ།
ལྟ་བུ་པ་བཟེད་ཐོབ་པ་དང་། ཞིང་བ། མདའ་བ། རྒྱ་གར་བ། མཇལ་བ། ཐ་ཀ་བ། ཟླ་བོ་
ལྟ་བུ་བ་ཟུམ་ཐོབ་པའི་བདག་སྒྲ་དངོས་དང་། རྟག་པ། དད་པ། དྲན་པ། གྲུབ་པ། གྲམ་པ༑
~403~



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཉེས་པ། འབྱུང་བ། གསར་བ། རལ་བ། ཀ་བ་ལྟ་བུ་བ་ནི་མིང་གི་ཆ་ཤས་ཡིན་གྱི་བདག་སྒྲ་
མ་ཡིན་ནོ། །ཡང་གྲྭ་པ། རྟ་པ། མྱོང་པ་པོ། ནང་བ་པ། བཟང་པོ། དཀར་པོ་སོགས།
རྟགས་མཚུངས་ཁོ་ན་མ་ཡིན་པའི་བཤད་ཚུལ་མང་ངོ༌། །ག་ད་བ་དང་ད་དྲག་མཐར། །ཅིང་
ཅེས་ཅེའོ་ཅེ་ན་ཅིག །ང་ན་མ་འ་ར་ལ་དང་། །མཐའ་རྟེན་མེད་པའི་རྗེས་དག་ཏུ། །ཞིང་ཞེས་
ཞེའོ་ཞེ་ན་ཞིག །ས་མཐར་ཤིང་ཤེས་ཤེའོ་སོགས། །སྦྱོར་ཚུལ་ཞིབ་ཏུ་འབད་པར་བྱའོ། །
འཕྲད་རང་དབང་ཅན་ཅིང་སོགས་བཤད་པ་ལ། ཅིང་ཞིང་ཤིང་གསུམ་ནི་ཚིག་གི་འཕྲོ་
མཐུད་པའམ་སྔ་ཕྱིའི་མཚམས་སྦྱོར་བ་སྟེ་དཔེར་ན། མཛེས་ཤིང་ཡིད་ལ་འབབ་པ། ངལ་
ཞིང་དུབ་པ། བློ་བདེ་ཞིང་བག་ཕེབས་པ། ཟབ་ཅིང་རྒྱ་ཆེ་བ། མཁས་ཤིང་གྲུབ་པ། བརྟན་
ཅིང་བརྗིད་པ་ལྟ་བུ་གཞི་མཐུན་མཚམས་སྦྱོར་ཟེར།མགུ་སླ་ཞིང་ཁྲོ་སླ་བ། ལ་ལ་གར་
འཁྲབ་ཅིང་། ཁ་ཤས་སྐྱིད་ཉལ་བྱེད། བསྟན་པ་དར་ཞིང་། མི་དགེ་བ་བྱེད་པ་ཉུང་ངོ་། །འགྲོ་
འདོད་མེད་ཅིང་། གཏན་ཆགས་པར་གནས་སོ་ལྟ་བུ་ཚིག་གཞན་འདྲེན་ཞིང་མཚམས་སྦྱོར་
བའོ། །ཞེས་སྒྲ་ནི་གྲོལ་བ་ཐོབ་ཅེས་བཤད། བདེན་པ་ཡིན་ཞེས་ཟེར། འདུས་བྱས་མི་རྟག་
གོ་ཞེས་གསུངས། གནས་ཆེན་དུང་རྩེ་དཀར་པོ་ཟེར་ལྟ་བུ་སྟེ་ཟེར་བ་ཞེས་པ་དང་འདྲ་ཟེར།
ཁ་ཅིག་དེ་བཀག་ནས་ཚིག་དོན་གསལ་བྱེད་ཡིན་ཟེར་ཡང་བརྗོད་ཚིག་སྔ་མའི་ངེས་བཟུང་
དུ་འཐད་དོ། །ཡོན་ཏན་སུ་ལ་ཡོད་ཅེ་ན། གྲྭ་བ་འདི་ལ་ཡོད་ཅེའོ་ལྟ་བུ། ཅིག་ཞིག་ཤིག་
གསུམ་སྐུལ་ཚིག་ལ་འཇུག་སྟེ། དཔེར་ན། གྲོགས་ཁུལ་ཅིག །བོན་བཤད་ཅིག །བཀའ་
ཕོབ་ཅིག །བླ་མ་བསྟེནད་ཅིག །དགེ་ལ་སྐུལད་ཅིག །ཕར་སོང་ཞིག །ཕྱིར་ཐོན་ཞིག །
དགྲ་ཆོམ་ཞིག་ལྟ་བུ། སྨོན་པ་ལ་འཇུག་སྟེ། བཀྲ་ཤིས་པར་གྱུར་ཅིག །དོན་འགྲུབ་པར་
གྱུར་ཅིག་ལྟ་བུ་དང༌། ཆིག་ཚིག་གི་ཚོད་དུ་འཇུག་སྟེ། ལྷ་ཞིག་མཐོང་། ཅུང་ཟད་ཅིག་བྱིན།
གཏན་བདེ་ཞིག་ཐོབ་ལྟ་བུའོ། །སྤྲོས་རྒྱས་ཚིག་གི་ལོ་མས་མ་བསྒྲིབས་ཤིང་། །དོན་སྙིང་
༤ 404



བརྡ་སྦྱོར་སྙིང་པོ་དོན་གསལ་བཞུགས།
འབྲས་མང་ཁུར་གྱིས་དུད་པ་ཡི། །བརྡ་སྦྱོར་ཉུང་བསྡུས་ལྷ་ཡི་མན་ར། །གསར་སློབ་འདབ་
ལྡན་འབབ་པའི་སྟེགས་བུར་དམིགས། །མཁས་པའི་ལེགས་བཤད་ཉིན་བྱེད་གསལ་
བཞིན་དུ། །སྲིན་བུའི་མཇུག་འོད་ངོམ་པ་འོས་མིན་ཀྱང་། །རིགས་མཐུན་བློ་དམན་འཇུག་
པ་བདེ་བའི་ཕྱིར། །ཚིག་དོན་ཉུང་ངུར་བསྡུས་ལ་འགལ་མེད་རློམ། །འོན་ཀྱང་མ་རྟོགས་
ནོངས་པ་ཅི་མཆིས་པ། །གཟུར་གནས་མཁྱེན་རབ་ཡངས་པའི་སྤྱན་སྔར་བཤགས། །ཅུང་
ཟད་སྨྲས་པ་དགེ་བའི་ཆར་གྱུར་ན། །བློ་གྲོས་འདབ་སྟོང་བཞད་པའི་དཔལ་དུ་སྨོན། །ཡི་གེ་
སྦྱོར་ཚུལ་ཉུང་བསྡུས་འདི་ནི། འདི་དོན་གཉེར་བའི་གསར་སློབ་འགའ་ཡིས་འཇུག་བདེའི་
ཕྱིར་རྨོངས་རྟུལ་སྐལ་བཟང་དར་རྒྱས་ཀྱིས་བསྒྲིགས་པའོ། ། དགེའོ། ། བཀྲ་ཤིས་སོ། །
J
སྒྲི
，
45



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
༄༅། །ས་མཐའི་ལག་ལེན་སྨྱུག་འཛིན་མཁས་པའི་
མགུལ་རྒྱན་བཞུགས་སོ། །
སྨྲ་བའི་སྐྱེས་མཆོག་སྨྲ་བའི་རྒྱལ། །འཇམ་པའི་དབྱངས་ལ་ཕྱག་འཚལ་ཏེ། །བརྡ་
སྤྲོད་ངག་གི་རིག་བྱེད་ཀྱི། །ཡང་འཇུག་ས་ཡི་འབྲི་ཚུལ་འགོད། །དང་པོ་དུས་གསུམ་སྐུལ་
ཚིག་བཅས། །ས་ཡི་ཡང་འཇུག་ཡོད་ངེས་ནི། །ཁ་སྐྱེངས་པ་དང་ལྐུགས་པ་དང༌། །སྤྲིན་
འཁྲིགས་ཁེབས་དང་རྒས་པའི་འཁོགས། །འགྱིང་བའི་བསྒྱིངས་དང་སྐུ་འགྲོངས་གྲོངས། །
ཡོངས་སུ་གྲགས་དང་ཐུགས་ལ་དགོངས། །མགྱོགས་དང་ཡིད་ངོམས་ཡོན་ཏན་བསྔགས། །
བློས་ལྕོགས་འདོད་ཆགས་གཞི་ཆགས་དང་། །ཁ་དང་བྲོ་འཆམས་བློར་འཇགས་འཇིགས། །
སྲོལ་ཉམས་སྣོད་གཏམས་ཁོངས་གཏོགས་རྟོགས། །ཕོ་བ་ལྟོགས་དང་ཕྱོགས་སུ་ཐེགས། །
ལག་ཏུ་ཐོགས་དང་ཐོགས་པ་མེད། །དྭངས་དང་རྒྱགས་དང་དྲེགས་པ་དང་། །ཐབས་རྡུགས་
ཕྱིར་ཕྱོགས་ཁྱད་དུ་འཕགས། །བྱམས་དང་དམིགས་པ་རྨོངས་པ་དང་། །མགོ་ཚུགས་
མཚུངས་དང་གཟགས་དང་རྫོགས། །གཤེགས་བཞུགས་བཞེངས་དང་གཟིགས་པ་དང་། །
དྲི་མ་སངས་དང་འདིར་ལྷགས་དང་། །གཟུགས་འཛུགས་བཙུགས་དང་ཚུགས་ཤིག་དང་། །
གདགས་འདོགས་བཏགས་ཐོགས་དང་བཅས་ས། །
གཉིས་པ་དུས་གསུམ་སྐུལ་ཚིག་བཅས། །ས་མཐའ་མེད་ངེས་ཕྱོགས་རྣམས་ནི། །སྤ་
བཀོང་ཆུ་སྐམ་འཇིགས་པའི་སྐྲག །ཁོམ་དང་ཁྱབ་དང་སྣོད་སོགས་གང་། །གབ་དང་མགོ་
~ 406ག



ས་མཐའི་ལག་ལེན་སྨྱུག་འཛིན་མཁས་པའི་མགུལ་རྒྱུན།
གུག་མདའ་བརྒྱབ་རྒྱག ། རྐང་བའི་གོག་དང་ལྷན་པ་དགོག །ཆུ་གྲང་གྲམ་པར་གྱུར་དང་
དགག །ཚོད་བགམ་ཤི་བའི་འགུམ་དང་དགྲམ། །མར་འགྲིབ་བྱ་བ་འགྲུབ་དང་གྲུབ། །
དཀར་ཡོལ་བཅག་ཆག་ཆུང་བ་དང་། །ཁོང་དུ་ཆུབ་དང་འཐད་པའི་ཆོག །དགྲ་ཆོམ་འཇམ་
དང་ཉུང་བ་དང་། །སེམས་ཉོབ་མཉམ་དང་སྙན་པ་དང་། །ལྟུང་དང་གཏོང་དང་ཚོད་ཀྱིས་
ཐིག །མགོ་གཏུམ་ནོར་གཏམ་གདམ་ངའི་གདམ། །ཐུག་ཕྲད་ཡུན་ཐུང་ཐུབ་དང་ཐིམ། །
ལྕིད་ཐེག་ནད་ཐེབ་བློས་ཐོང་མཐོང་། །སྐལ་བ་ཐོབ་དང་ནེམ་པ་དང༌། །དྲི་མ་འདག་དག་
འདུག་པ་དང་། །ནད་དྲག་ཉི་ལྡོག་ཁྲོ་བའི་སྡང་། །སྟན་གདིང་སྡུག་དུབ་ནག་དང་ནུབ། །
སྣང་དང་མདའ་ཕོག་ནོར་གྱིས་ཕྱུག །དགྲ་དང་སེམས་ཕམ་རྐྱེན་གྱིས་ཕོང་། །བམ་དང་ཆུ་
བྱིང་དབང་བ་དང་། །ཕྱིར་དབྱུང་ནས་ལས་དབབ་འབབ་དང་། །སྒྲིབ་པ་བྱང་དང་འབྲས་
བུ་འབྱུང་། །སྦྲུམ་དང་མང་དང་ཉམས་སུ་མྱོང་། །རྩུབ་དང་གྲངས་ཚང་མེས་ཚིག་དང་། །ཆུ་
ཟག་ཡུལ་གཟུང་ཁར་ཞིམ་དང་། །ནང་དུ་གཞུག་དང་མཉམ་པར་བཞག །རྩིག་པ་གཞིག་
དང་ཁུ་བ་གཞིབ། །སེམས་ཞུམ་གཞོབ་དང་ཁ་ཟུམ་བཟང་། །ཚེར་མ་ཟུག་དང་ཚུར་ལ་
ཡོང་། །རུང་བ་རེག་དང་ཤེས་པའི་རིག །བཤད་པའི་ལབ་དང་ལམ་ལས་ལོག །ཤོང་དང་
ལན་གསབ་ལྷག་པ་འོ། །
གསུམ་པ་དམིགས་ཀྱིས་བསལ་བ་ནི། །འགུགས་འགེངས་འཇོམས་འདེགས་
འདེབས་འགེམས་དང་། །འབུབས་འབེབས་འབོགས་འབིགས་དང་བཅས་པའི། །བྱེད་
ཚིག་མ་གཏོགས་ཀུན་ལ་མེད། །ཚོན་བྱུག་སྐུལ་ཚིག་མ་གཏོགས་མེད། །གནང་བའི་སྐུལ་
ཚིག་མ་གཏོགས་མེད། །གདམས་ནི་མ་འོངས་མ་གཏོགས་ཡོད། །ཕྱེ་འཐག་འདས་ཚིག་
མ་གཏོགས་མེད། །
བཞི་པ་དེ་དག་ལས་གཞན་པའི། །ས་ཡི་ཡང་འཇུག་འཐོབ་པ་ཡི། །བྱ་ཚིག་ལྷག་མ་
མ407



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་གཉིས་པ།
ཐམས་ཅད་ཀུན། །བྱ་བྱེད་གཉིས་ལ་སའི་ཡང་འཇུག །མེད་ཅིང་འདས་དང་སྐུལ་ཚིག་ལ། །
ཡོད་པར་ངེས་པ་ཉིད་དུ་གྲུབ། །དེ་ཡང་རེའུ་མིག་ཐམས་ཅད་ཀུན། །དེ་ལྟར་འགྲིགས་པ་མ་
ཡིན་མོད། །གང་རུང་ཞིག་ན་དེ་ལྟ་བུར། །བྱས་རྣམས་ཕྱོགས་གཅིག་ཉིད་དུ་བསྡུས། །
འདིར་འབད་དགེ་བས་ཚེ་རབས་ཀུན། །དབྱངས་སྙན་བརྗོད་པ་ཕུལ་བྱུང་ཞིང་། །ལེགས་
བཤད་གཏམ་གྱི་བདུད་རྩི་ཡིས། །འགྲོ་བའི་སྡུག་བསྔལ་སེལ་བར་ཤོག །
སྡོམ་འདི་བློར་ཟིན་ན་དུས་གསུམ་རེའུ་མིག་ཏུ་འཁོད་པའི་ག་ང་བ་མའི་རྗེས་འཇུག་ཅན་གྱི་བྱ་ཚིག་ཐམས་ཅད་
བསྡུས་ཡོད་པ་ཡིན་ལ་འདིའི་ནང་དུ་མིང་གི་ཆར་གཏོགས་པ་འགའ་རེ་ཡོད་ཀྱང་རེའུ་མིག་ལྟར་སོར་བཞག་བྱས་ཤིང་ཚིག་གི་
ཁ་སྐོང་ཚུལ་གྱིས་མིང་རྐྱང་ལྟར་སོང་བ་དག་ལ་ཡང་བྱ་ཚིག་གི་ཆ་རེ་ཡོད་པ་ཤེས་དགོས། གཞན་ཡང་བྱ་ཚིག་འགའ་རེར་
འགྲུབ་གྲུབ་ལྟ་བུ་ད་ལྟ་དང་འདས་ཚིག་གཉིས་ཀ་བཀོད་པ་ནི་བྱ་བྱེད་ཐ་དད་མི་དད་གཉིས་ཀ་མཚོན་པའི་ཆེད་ཡིན་ནོ། །
ཞེས་པ་འདི་ནི་བོད་རབ་རྒྱན་ལྕགས་སྦྲུལ་ཟླ་༡༢པའི་ཚེས་༩ལ་འཆི་མེད་རིག་འཛིན་གྱིས་སྦྱར་བ་དགེ་བར་གྱུར་ཅིག །
མ408
