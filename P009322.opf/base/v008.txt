༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
ImageGroup:
Work:
LCCN:
W3CN3425
n/a
ISBN:Ana
13CN7766
n/a
Title:
བོད་ཀྱི་བརྡ་སྤྲོད་ཕྱོགས་བསྒྲིགས།
bod kyi brda sprod phyogs bsgrigs/
Author:
||n/a
In/a
n/a;n/a
Descriptor:
Original Publication:
Place:
Publisher:
Date:
n/a
gser thang bla rung Inga rig nang bstan slob gling/
Volume:
Total Volumes:
TBRC Pages:
JIVI
25
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



ཐུན་མོང་རིག་མཛོད་ 16
པ
:: ་
ས ས པ
།
，， ༢ ༡
ང་ནི་ས་
༡༠
ས་ག་ བ་ནས་
1
།
བསམ་
།
1:|:
a
པ་
བར།
1:|:|:
:
༄༅། །བོད་ཀྱི་བརྡ་སྤྲོད་ཕྱོགས་བསྒྲིགས་བཞུགས་སོ། །
པོད་བཅུ་དྲུག་པ་སུམ་རྟགས་སྐོར།༽
:
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
ཉེ་



བོད་ཀྱི་བརྡ་སྤྲོད་ཕྱོགས་བསྒྲིགས་བསྡུ་སྒྲིག་ལས་མིའི་མཚན་ཐོ།
བཀའ་འདྲི་ཞུ་ཡུལ།
གཙོ་སྒྲིག་པ།
རྩོམ་སྒྲིག་གཞོན་པ།
ལག་བསྟར་རྩོམ་སྒྲིག་པ།
ཕྱི་ཤོག་འཆར་འགོད་པ།
སྒྲིག་སྦྱོར་བ།
བསྟན་འཛིན།
གཟན་དཀར་རིན་པོ་ཆེ་ཐུབ་བསྟན་ཉི་མ།
ཁྲོ་ཐར་འཇམ་བློ།
པད་རྡོར། ཟླ་བ་ལྷ་མོ།
པད་རྡོར།
པད་རྡོར།
ཟླ་བ་ལྷ་མོ། ནོར་བུ་ཚེ་རིང་། པད་རྡོར། བསྟན་པའི་རྒྱལ་མཚན། རྡོ་རྗེ། ཤེས་རབ་དྲི་མེད། བྱམས་པ་
ཡིག་གཏགས་པ།
སྒྲོན་མེ། ཕུར་པ་ལྷ་མོ། ཟླ་བ་ལྷ་མོ། ཚེ་རིང་འཚོ། འོད་མཚོ། འབྲུག་རྒྱལ། དམ་ཆོས། ཤེས་རབ།
ཀུན་དགའ་བཟང་མོ། དཔལ་མོ། ཀུན་ལྷ། ནམ་མཁའ་ལྷ་མོ། སྐྱིད་པ། འཆི་མེད་རིག་འཛིན།
ཞུ་དག་པ།
ཚེ་བརྟན་རྡོ་རྗེ། བྱམས་པ་བསྟན་འཛིན། ནོར་བུ་ཚེ་རིང་། གསའ་རང་འབར། སྒ་གཡུང་ཁོ།
པད་རྡོར། རིག་འཛིན་འོད་ཟེར། རྡོ་རྗེ། ཤེས་རབ་དྲི་མེད། ཧོར་གཙང་བསྟན་འཛིན། འབའ་པདྨ།
ཨ་གདུགས་དཀར་སྐྱབས། བསྟན་པའི་རྒྱལ་མཚན། ཚེ་རིང་དབང་རྒྱལ།
藏文语法总集编辑人员名单
[Eja;
1
# E+-%E
E
;
ཊྛ
;;
#*
g]
;
zg EE.3##
# f7,ཚཐཱ
[
ཚོi
%E;
Ey
ku *#
HEHg
#hk/=
E*
4E]1
ཙྩ E%;
q=gityi;
g/1##
*TFE;
##
#E4pl; ཆུ
t
fiE
à3E
EL#
a #
#
gཊྛནྟཾfg
=%E
##
#BE
%g
རྫོHI #
/=ཏྟཾ།
校订者:才旦多杰向巴丹增罗布次仁牙尔戈勇柯巴多仁曾俄热多吉隆达白玛顿珠日增
B]-Es# 4EXgཎྞཾ ng-ug. *Du



་་
བོད་ཀྱི་བརྡ་སྤྲོད་ཕྱོགས་བསྒྲིགས་བོད་བཅུ་དྲུག་པའི་དཀར་ཆག།
....…………..….......
...............
རྩ་བ་སུམ་ཅུ་པའི་འགྲེལ་པ་ཕན་བདེའི་
དགའ་འཆར། ...
..….……...….… ཐེག་མཆོག་ཡེ་ཤེས་རྡོ་རྗེ།༡
སུམ་ཅུ་པའི་འབྲུ་འགྲེལ་སྨྲ་བའི་མུན་སེལ།
.. ཐེག་མཆོག་ཡེ་ཤེས་རྡོ་རྗེ།༩༠
རྟགས་འཇུག་ས་བཅད་བསྡུས་དོན་སྒྲོན་མེ།
...… ཐེག་མཆོག་ཡེ་ཤེས་རྡོ་རྗེ།༡°༥
དྲི་བསུང་པདྨའི་འདབ་སྟོང་རྟགས་ཀྱི་འཇུག་འགྲེལ།
... ཐེག་མཆོག་ཡེ་ཤེས་རྡོ་རྗེ།༡༡༠
དབུལ་སེལ་ནོར་འོད་སུམ་ཅུ་པའི་བསྡུས་དོན། ..….
ཐེག་མཆོག་ཡེ་ཤེས་རྡོ་རྗེ།༡༨༩
རྟགས་འཇུག་བསྡུས་དོན་དཔྱོད་ལྡན་
དགྱེས་པའི་སྒྲ་དབྱངས། ..༌་་
...ཐེག་མཆོག་ཡེ་ཤེས་རྡོ་རྗེ།༢༡༤
རྟགས་ཀྱི་འཇུག་འགྲེལ་དྲི་བསུང་པདྨའི་འདབ་སྟོང་གི་དཀའ་གནད་
འགའ་ཞིག་སྒྲུབ་པ།
...….....…..……ཐེག་མཆོག་ཡེ་ཤེས་རྡོ་རྗེ།༢༢༩
སུམ་ཅུ་པའི་རྣམ་བཤད་གཟུར་གནས་དགྱེས་པའི་གཏམ།...........ཉན་ཤུལ་མཁྱེན་རབ་འོད་གསལ། ༢༥.༡
རྟགས་ཀྱི་འཇུག་པའི་དཀའ་འགྲེལ་གནད་ཀྱི་སྒྲོན་མེ། ......ཉན་ཤུལ་མཁྱེན་རབ་འོད་གསལ། ༣༢༡
བྱ་བྱེད་འདས་སྐུལ་བཅས་ཀྱི་རེའུ་མིག….……..
..…. ཉན་ཤུལ་མཁྱེན་རབ་འོད་གསལ།༣༦༢
སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་
དགའ་བའི་གཏམ།
..….ཉན་ཤུལ་མཁྱེན་རབ་འོད་གསལ།༤ ༡༧



༄༅། །རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར་
ཞེས་བྱ་བ་བཞུགས་སོ། །
ཐེག་མཆོག་ཡེ་ཤེས་རྡོ་རྗེ།
G
བླ་མ་དང་སྨྲ་བའི་དབང་ཕྱུག་ལ་ཕྱག་འཚལ་ལོ། །ཀ་དག་ཆོས་སྐུའི་བླ་མ་ཐུགས་རྗེ་
ཅན། །ཁ་ཙམ་མིན་པར་སྙིང་ནས་མགོས་བཏུད་དོ། །ག་ཏའི་སྤྲུལ་པར་འཆོས་པའི་ལྷ་རྣམས་
ཀྱང་། །ང་ཡི་གྲོགས་སུ་འབད་མེད་སྐྱོངས་བར་མཛོད། །ཅ་ཅོའི་བརྗོད་པ་མང་བས་མི་མཚར་
ཡང་། །ཆ་ལུགས་གྲོགས་ལ་ཕན་པའི་གཏམ་གཅིག་བཤད། །ཇ་ཆང་ཕུད་སྐྱེམས་དགའ་
འཆར་འདི་བཞེས་ལ། །ཉ་མོ་འདྲ་བའི་རྣམ་རིག་གསལ་རྒྱུ་ཡོད། །
ཅེས་རང་གཞན་གཉིས་ཀྱི་འདོད་དོན་ཕུན་སུམ་ཚོགས་པའི་རྒྱུ་ཚོགས་མཆོད་པར་
བརྗོད་པ་ལ་སོགས་པ་སྔོན་དུ་འགྲོ་བས་འདིར་གང་ཞིག་འཆད་པར་བྱ་བའི་གཞུང་ནི།
བཀའ་དྲིན་གྱི་གཏིང་མཐའ་དཔག་པར་དཀའ་བའི་ཐོན་མི་ཉིད་ཀྱིས། རྒྱ་གར་འཕགས་
པའི་ཡུལ་ན་བྲམ་ཟེ་རིགས་ཀྱི་སློབ་དཔོན་ལི་བྱིན་ཀ་ར་སོགས་ལ་གཏུགས་ནས་ལེགས་པར་
སྦྱར་བའི་ཡི་གེ་ལྔ་བཅུ་ཐམ་པ་བོད་སྐད་ལ་མཁོ་བའི་ཡི་གེ་དབྲི་བསྣན་གྱི་སྒོ་ནས་རྩ་བའི་
སྒྲ་གཞུང་དུ་མར་མཛད་པའི་ཡ་གྱལ། ཚིག་གི་སྦྱོར་བ་གཙོ་བོར་སྟོན་པ་སུམ་ཅུ་པའི་དོན་
ཐོས་པ་དང་བསམ་པས་འཆད་མཉན་བགྱི་བ་ལ་བཞི།
མཚན་གྱི་དོན། འགྱུར་གྱི་ཕྱག །གཞུང་གི་དོན། མཇུག་གི་དོན་ནོ། །དང་པོ་ལ་
གཉིས། མཚན་རྒྱ་སྐད་དུ་སྨོས་པ་དང༌། བོད་སྐད་དུ་སྨོས་པའོ། །དང་པོ་ནི། རྒྱ་གར་སྐད་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
དུ༑ བྱཱ་ཀ་ར་ཎ་མཱུ་ལ་ཏྲི་ཤད་ནཱ་མ། ཞེས་པ་སྟེ། དེའང་རྒྱ་གར་སྐད་དུ་སྟེ། ཡུལ་གྲུ་རྒྱ་ཆེ་བའི་
དོན་གྱིས་ན་རྒྱ་ཞེས་གྲགས་སོ། །གར་ཞེས་པ་ནི་དེ་ལྟ་བུའི་རྒྱ་ལ་རྒྱ་དཀར་དང་རྒྱ་ནག་
གཉིས་ལས་རྒྱ་དཀར་པོའི་སྐད་དུ་སྨོས་པས་རྒྱ་གར་ཞེའོ། །དཀར་པོ་ལ་གར་ཞེས་ཅིའི་ཕྱིར་
སྨོས་ན། རྟགས་ཀྱི་འཇུག་པ་དང་མཐུན་པར་ཏེ། མིང་གི་སྦྱོར་བ་སོགས་སུ་ཕོ་ཡིས་ཕོ་ཡི་
མིང་མཐའ་དྲངས་པ་དང་། མོ་ཡིས་མོ་ཡི་མིང་མཐའ་དྲངས་པ་དང་། མ་ནིང་གིས་མ་ནིང་གི་
མིང་མཐའ་དྲངས་པ་སྟེ། གསུམ་ལས། མོ་ཡིས་མོ་ཡི་མིང་མཐའ་དྲངས་པ་སྟེ། རྒྱ་ལ་རྗེས་
འཇུག་མོ་ཡིག་འ་ཞུགས་པས་མིང་མཐའ་མོ་ཡིག་གར་ཞེས་ཐོབ་པའི་ཕྱིར་རོ། །དེ་ལྟ་ན་རྒྱ་
དཀར་དང་རྒྱ་ནག་གཉིས་ལ་མིང་དེ་སྐད་ཅིའི་ཕྱིར་གདགས་པ་འབྱུང་ཞེ་ན། རྟེན་འབྲེལ་
དང་གོས་རྒྱན་སོགས་དཀར་པོ་ལ་གཙོ་བོར་དགའ་བས་རྒྱ་དཀར་དང་། གོས་རྒྱན་དང་རྟེན་
འབྲེལ་སོགས་ནག་པོ་ལ་བཟང་པོར་འཛིན་པས་ན་རྒྱ་ནག་ཅེས་གྲགས་སོ། །སྐད་དུ་ཞེས་
པ་ནི། རྒྱ་དཀར་དེ་དག་གི་སྐད་དུ་སྨོས་པས་ན་སྐད་དུ་སྟེ། དེ་ལའང་སྐད་རིགས་མི་འདྲ་བ་
དུ་མ་ཞིག་བཞུགས་པ་ལས་འདིར་བྱཱ་ཀ་ར་ཎ་མཱུ་ལ་ཏྲི་ཤད་ནཱ་མ་ཞེས་སྨོས་པ་ནི་ལེགས་པར་
སྦྱར་བའི་སྐད་དུ་སྨོས་པར་གྲགས་སོ། ། །
གཉིས་པ་བོད་སྐད་དུ་ཞེས་སྨོས་པ་ནི། བོད་ནི་བྷོ་ཊའི་ལྗོངས་ཀྱི་མིང་སྟེ། ཅིའི་ཕྱིར་
བྷོ་ཊའི་ལྗོངས་ལ་བོད་ཅེས་བྱ་ཞེ་ན། རྒྱ་ཆུང་བའི་རྒྱུ་མཚན་གྱིས་ཏེ། རྒྱ་ལ་ལྟོས་པས་བྷོ་
ཊའི་ལྗོངས་ཀྱི་ཡུལ་གྲུ་ནི་སྐད་ཀྱིས་བོད་པས་ཐོས་སུ་རུང་བའི་ས་རྒྱ་ཙམ་ལས་མེད་པས་ན་
བོད་ཅེས་གྲགས་པའོ་ཞེའོ། །སྐད་དུ་ཞེས་པ་ནི་བོད་ལའང་སྐད་རིགས་དུ་མ་ཞིག་ཡོད་ཀྱང་
དབུས་གཙང་ཁམས་གསུམ་གྱི་དག་པའི་སྐད་དུ་ལུང་སྟོན་པ་རྩ་བ་སུམ་ཅུ་པ་ཞེས་སྨོས་པས་
ན་སྐད་དུའོ། །དུ་ནི་ལ་སྒྲའི་འཇུག་ཡུལ་ལྔ་ལས་བདུན་པ་རྟེན་གནས་ཀྱི་དོན་ལ་ཞུགས་པ་
སྟེ༑ རྒྱ་དང་བོད་སྐད་ཀྱི་རྟེན་ལ་གནས་པའི་མིང་ངོས་བཟུང་བྱས་པའི་ཕྱིར་རོ། །དོན་གྱི་



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར། །
དབང་དུ་ནི་དགར་བའི་དོན་ལ་ཞུགས་སོ་ཞེས་ཀྱང་འཐད་དེ། རྒྱ་གར་གྱི་སྐད་ལས་དགར་
ནས་བོད་སྐད་ལ་བསྒྱུར་བའི་ཕྱིར་རོ། ། །
ལུང་དུ་སྟོན་པ་ཞེས་པ་ནི། ཁ་ཅིག་ན་རེ། སྒྲའི་མཚན་ཉིད་ལུང་དུ་སྟོན་པས་ལུང་སྟོན་
པ་ཞེས་འགྲེལ་མོད། དོན་ལུང་དུ་སྟོན་པས་ལུང་སྟོན་པ་ཞེས་ཡོངས་སུ་གྲགས་པའི་ཕྱིར་
འདིར་བདག་གཞན་དུས་གསུམ་གྱི་དོན་ལུང་དུ་སྟོན་པས་ལུང་སྟོན་པ་ཞེས་བྱ་སྟེ། སྒྲའི་
མཚན་ཉིད་བྱེ་བྲག་ཏུ་བྱས་པའི་ཕྱིར་རོ། །སྨྲ་བ་ཀུན་ལ་འཇུག་པ་ལས། སྒྲ་ཐམས་ཅད་ནི་
རྣམ་པ་གསུམ་སྟེ། ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བའི་སྒྲ་དང་། དེ་བཞིན་དུ་མ་
ཟིན་པ་དང༌། གཉིས་ཀ་ལས་བྱུང་བ་དག་སྟེ། དེ་དག་ཀྱང་ཁ་ཅིག་ནི་སེམས་ཅན་དུ་སྟོན་པ་
དང་། ཁ་ཅིག་ནི་མི་སྟོན་པའོ། །སྟོན་པ་རྣམས་ལ་ཡང་ཚིག་ཏུ་ལྷུང་བ་དང་མ་ལྷུང་བའི་སྒོ་
ནས་ལུང་དུ་སྟོན་པ་དང་མི་སྟོན་པ་ཞེས་བྱ་བ་གཉིས་སུ་འགྱུར་ཏེ། སྔ་མ་ནི་ལུང་དུ་སྟོན་པ་
དང་ཕྱི་མ་ནི་མི་སྟོན་པ་འབའ་ཞིག་གོ་ཞེས་སོ། །དེ་ལའང་དོན་གྱི་ངོ་བོ་ཙམ་སྟོན་པའི་མིང་
དང་། དོན་གྱི་ངོ་བོ་དང་ཁྱད་པར་སྦྱར་ནས་སྟོན་པའི་ཚིག་སྟེ་གཉིས་ལས་གང་ཞིག་སྟོན་ན།
སྐབས་འདིར་ནི་དོན་གྱི་ཁྱད་པར་ཏེ། མིང་ཚིག་ཡི་གེ་གསུམ་ལས་ཚིག་གི་སྦྱོར་བ་གཙོ་བོར་
སྨོས་པའི་ཕྱིར་རོ། །རྩ་བ་སུམ་ཅུ་པ་ཞེས་གསུངས་པ་ནི། རྩ་བའི་སྒྲ་ནི་གཞི་དང་། རྒྱུ་དང་།
ས་བོན་དང་། མཆོག་ལའང་འཇུག་སྟེ་དེའི་ཕྱིར་བོད་སྐད་ཀྱི་ལུང་དུ་སྟོན་པ་རྣམས་ཀྱི་རྩ་བ་
གསལ་བྱེད་སུམ་ཅུས་བསྡུས་པའི་ཕྲད་ཀྱི་སྦྱོར་བ་ཙམ་སྟོན་པའི་ཕྱིར་རྩ་བ་སུམ་ཅུ་པའོ། །
དེ་ལྟ་ན་རྩ་བ་བློ་ཀ་སུམ་ཅུར་འདོད་པར་མི་འགྱུར་རམ་ཞེ་ན། གཞུང་གི་དོན་དང་མི་
འགལ་བ་རྣམས་ནི་དགག་པར་མི་འོས་སོ་དེའི་ཕྱིར་སྐབས་ཀྱི་སྒྲ་ཚིག་གིས་སྟོན་པར་ནུས་པ་
དང་གཞུང་དོན་ཉིད་དང་མི་འགལ་ཞིང་ཤེས་པར་བྱ་དགོས་པ་རྣམས་ནི་འདིར་ཡང་བསྟན་
པར་བྱ་སྟེ། སྤྱིར་གཞུང་འདི་ཚིག་ཚོགས་ཉུང་ཞིང་དོན་བྱིངས་རླབས་ཆེ་བས་ཚིག་བསྡུས་



;
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
དང་བསྒྱུར་བའི་གནས་ཀྱིས་ཤེས་དགོས་པ་ཉིད་དུ་གཞུང་གི་ཐོག་མཐའ་བར་གསུམ་ཀུན་
ལས་ཤེས་པར་འགྱུར་རོ། །དེས་ན་རྩ་བའི་སྒྲ་ནི་དང་པོ་ལའང་འཇུག་སྟེ། དེའི་ཕྱིར་དང་པོར་
བསླབ་པའི་རིམ་པ་ཡིན་པའི་རྒྱུ་མཚན་གྱིས་ཀྱང་རྩ་བ་སུམ་ཅུ་པ་ཞེས་གསུངས་པ་སྟེ། གང་
ཞིག་འབད་པ་ཆུང་ངུས་ཀྱང་། །ཤེས་རབ་མྱུར་དུ་གྲོལ་བར་འགྱུར། །དེ་ཕྱིར་དང་པོར་འདི་
ཉིད་བསླབ། །ཅེས་པས་ཤེས་སོ། །ཡང་རྩ་བའི་སྒྲ་ནི་དངོས་དང་ཡན་ལག་གཉིས་ལས།
དངོས་ལའང་འཇུག་སྟེ་དེའི་ཕྱིར་གཞུང་དངོས་ཀྱི་རྩ་བ་ཤོ་ཀ་སུམ་ཅུ་པ་ཉིད་ཡིན་པའི་ཕྱིར་
གྱིས་ཀྱང་རྩ་བ་སུམ་ཅུ་ཞེས་ཀྱང་བྱའོ། །ཡང་རྩ་བའི་སྒྲ་ནི་མདོར་བསྡུས་པའི་དོན་ལའང་
འཇུག་སྟེ་དེའི་ཕྱིར་བསྡུས་ཏེ་བསྟན་པས་ཀྱང་རྩ་བ་སུམ་ཅུ་པ་ཞེས་བྱ་སྟེ། དེ་ནས་རྒྱས་
པའང་མཉན་བྱས་ཏེ། །ཞེས་པས་ཤེས་སོ། །
ཡང་རྩ་བའི་སྒྲ་ནི་རྣམ་གྲངས་རེ་རེའི་ཡ་གྱལ་ལའང་འཇུག་སྟེ། དེའི་ཕྱིར་སྒྲ་གཞུང་
རྩ་བ་བརྒྱད་ལས་གཅིག་ཡིན་པས་ནའང་རྩ་བ་སུམ་ཅུ་པ་ཞེས་གོ་བར་བྱ་སྟེ། དེ་དག་རྣམས་
ནི་གཞུང་འདིའི་དོན་དང་མི་འགལ་ཞིང་ཤེས་པར་བྱ་བ་གང་ཞིག་རྩ་བའི་སྒྲས་བསྟན་པའི་
ཕྱིར་རོ། །དེའང་བྱཱ་ཀ་ར་ཎ་རྩ་བ་བརྒྱད་པ་ལས། ཀུན་ཏུ་བཟང་པོའི་བྱཱ་ཀ་ར་ཎ་དང་པོའི་
སྐབས་ཏེ་ལྔ་པའོ་ཞེས་མཇུག་ཏུ་སྐབས་བསྟན་པ་ལས་ཤེས་སོ། །ཞེས་བྱ་བ་ཞེས་སྨོས་པ་ནི་
བཤད་མ་ཐག་པའི་མིང་འདི་ཉིད་དུ་ངེས་པར་བཟུང་བའི་ཕྲད་ཡིན་ནོ། །ཁ་ཅིག་ན་རེ།
ལེའུ་ཕྱི་མ་རྣམས་ཀྱི་རྟེན་གཞིར་གྱུར་པས་རྩ་བ་ཞེས་འགྲེལ་ལོ། །སྨྲས་པ། ལེའུ་ཕྱི་མ་
རྣམས་ཀྱི་རྟེན་གཞིར་གྱུར་པའི་ཤེས་བྱེད་མེད་པས་མི་འཐད་དོ། །འདི་ལྟར་གཞུང་གཞན་
རྣམས་ནི་སྔར་བོད་ཡུལ་དུ་བསྟན་པ་ལ་འཕེལ་འགྲིབ་འབྱུང་བའི་ཚེ་རྣམས་སུ་ནུབ་པས་ད་
ལྟ་མི་བཞུགས་ཞེས་བྲིས་ལ། ལེའུ་ཕྱི་མ་རྣམས་ཀྱི་རྟེན་གཞིར་གྱུར་པས་རྩ་བ་ཞེས་བཞེད་
སྲོལ་སྔར་ནས་ཡོད་པའི་ལུང་གཞན་ཅང་བཀོད་པ་མ་མཆིས་པས། དེ་ལྟར་ན་ཇི་ལྟར་ཤེས་



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར། །
པར་བྱེད། མཁས་པ་རྣམས་ནི་ཤེས་བྱེད་ཀྱི་ཚད་མ་མེད་ན་མི་འཇུག་པར་ངེས་པའི་ཕྱིར་རོ། །
དེ་ལྟ་ནའང་རྟགས་ཀྱི་འཇུག་པའི་རྩ་བ་ཡིན་པར་ཅིའི་ཕྱིར་མི་འགྱུར་ཞེ་ན། རྟགས་ཀྱི་རྣམ་
གཞག་བསྟན་པ་མེད་པས་ཇི་ལྟར་འགྱུར་ཏེ། གང་ཞིག་རྩ་བར་འགྱུར་བ་དེ་ནི་དེའི་རྣམ་
པར་གཞག་པ་བསྟན་དགོས་ཏེ་རྩ་བའི་ཐ་སྙད་ཀྱི་ཤེས་བརྗོད་འཇུག་གསུམ་ཡོད་དགོས་
པའི་ཕྱིར་རོ། །རྩ་བའི་སྒྲ་དོན་ངེས་པ་མེད་ཀྱང་རྩ་བར་བཞག་པས་ཆོག་ན་གཞུང་གཞན་པ་
རྣམས་ཀྱི་རྩ་བ་ཡིན་ཞེས་བརྗོད་པས་ཀྱང་ཆོག་མོད། རྩ་བའི་དོན་ཡོད་མི་དགོས་པའི་ཕྱིར་
རོ༑ །དེ་ལྟ་ན་རྟགས་ཀྱི་འཇུག་པའང་སུམ་ཅུ་པའི་རྩ་བར་མ་ངེས་ཏེ། རྣམ་དབྱེ་དང་ཕྲད་
སོགས་རྟགས་མཚུངས་ཁོ་ནས་འདྲེན་པར་མ་ངེས་ཤིང་གཙོ་བོར་བརྗོད་བདེ་བའི་སྒྲ་མཐུན་
འདྲེན་པ་ཤས་ཆེ་བར་སྣང་བས་སོ་ཞེ་ན། རྟགས་མཚུངས་འདྲེན་པ་རྣམས་ཀྱི་རྩ་བར་གྱུར་
པས་ན། སུམ་ཅུ་པའི་རྩ་བར་འཐད་དེ། རྟགས་མཚུངས་འདྲེན་པའི་འདྲེན་ཚུལ་རྟགས་ཀྱི་
འཇུག་པར་ལྟོས་དགོས་པས་སོ། །
གཞན་ཡང་བརྗོད་བདེ་བའང་སྒྲ་གདངས་མཐུན་པ་ཡིན་ལ་སྒྲ་གདངས་མཐུན་པའང་
རྟགས་མཚུངས་པ་ཡིན་པས་ན་བརྗོད་བདེ་བའི་སྒྲ་མཐུན་ཀྱང་རྟགས་མཚུངས་འདྲེན་པ་
མིན་པར་སྒྲུབ་དཀའ་སྟེ། རྟགས་ཀྱི་སྒྲ་གདངས་ནི་ངག་གི་འདུ་བྱེད་ལ་རག་ལས་པའི་ཕྱིར་
ཏེ༑ སྔོན་འཇུག་ཤིན་ཏུ་མོ་སོགས་ལ་དཔྱད་པས་ཤེས་སོ། །དེས་ན་རྟགས་ཀྱི་འཇུག་པར་ཕོ་
མོ་མ་ནིང་གི་མིང་མཐའ་འདྲེན་ཚུལ་བསྟན་པ་ནི་སྤྱི་མཚན་གྱིས་བསྙད་པར་རང་གཞུང་
གིས་ཀྱང་རྟོགས་པར་འགྱུར་རོ། །འོ་ན་གཞུང་འདི་མིང་གང་གི་སྒོ་ནས་བཏགས་པ་ཞེས་བྱ་
ཞེ་ན། བརྗོད་བྱ་དོན་གྱི་སྒོ་ནས་བཏགས་པའང་ཡིན་ཏེ། བོད་སྐད་ཀྱི་ལུང་སྟོན་པའི་རྩ་བ་
གསལ་བྱེད་སུམ་ཅུས་བསྡུས་པའི་ཕྲད་ཀྱི་སྦྱོར་བ་བསྟན་པའི་ཕྱིར་རྩ་བ་སུམ་ཅུ་པ་ཞེས་
ཀྱང་ངེས་པའི་ཕྱིར་རོ། །རྗོད་བྱེད་ཚད་ཀྱི་སྒོ་ནས་བཏགས་པའོ་ཞེས་ཀྱང་འཐད་དེ། མདོར་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
བསྡུས་པ་དང་གཞུང་དངོས་ཀྱི་རྩ་བ་བློ་ཀ་སུམ་ཅུ་བཞུགས་པས་རྩ་བ་སུམ་ཅུ་པ་ཞེས་ཀྱང་
འཐད་པའི་ཕྱིར་རོ། །དེ་ལྟ་ན་རྟགས་ཀྱི་འཇུག་པར་ཡང་སུམ་ཅུ་པའི་མིང་དུ་ཐལ་ཏེ། སུམ་
ཅུ་པར་ཀཱ་ལི་སུམ་ཅུའི་ཚིག་ཕྲད་རྣམ་དབྱེ་སོགས་བསྟན་ལ། རྟགས་འཇུག་ཏུའང་དེའི་
རྟགས་ཀྱི་དབྱེ་བ་སོགས་བསྟན་པས་གཉིས་ཀར་ཀཱ་ལི་སུམ་ཅུའི་བྱ་བ་སྟོན་པར་མཉམ་པའི་
ཕྱིར་ཞེས་རྩོད་དོ། །འདི་ལྟར་མཉམ་པའི་རྒྱུ་མཚན་ཙམ་གྱིས་མིང་གཅིག་ཏུ་འདོགས་པའི་
ཁྱབ་པ་མེད་དེ། མིང་རྣམས་ནི་བརྗོད་འདོད་ཀྱིས་འཇུག་པར་མཁས་དབང་ཀུན་ལ་ཡོངས་
སུ་གྲགས་པའི་ཕྱིར་རོ། །དཔེར་ན་བྲམ་ཟེ་ཉིད་མི་ཡིན་པར་མཉམ་ཀྱང་སྡོམ་ལྡན་ཡིན་
པས་དགེ་སློང་ཞེས་བཏགས་པ་བཞིན་འདིར་ཡང་རྟགས་ཀྱི་འཇུག་པ་དང་སུམ་ཅུ་པ་
གཉིས་ཀར་ཀཱ་ལི་སུམ་ཅུའི་བྱ་བ་སྟོན་པར་མཉམ་ཡང་རྟགས་ཀྱི་འཇུག་ཚུལ་གཙོ་བོར་བྱས་
པས་རྟགས་ཀྱི་འཇུག་པ་ཞེས་པའི་མིང་ཡང་བྱེ་བྲག་ཏུ་བྱས་པའོ། །མཉམ་པ་ཐམས་ཅད་
མིང་གཅིག་ཏུ་གདགས་པའི་ངེས་པ་དགོས་ན་འདི་ལས་སྐྱོན་མཚང་ཐུ་བ་ཞིག་མཁས་པ་
རྣམས་ལ་དམིགས་པར་མི་འགྱུར་རོ། །
གཉིས་པ་འགྱུར་ཕྱག་ནི། ངག་གི་དབང་ཕྱུག་འཇམ་པའི་དབྱངས་ལ་ཕྱག་འཚལ་
ལོ༑ ༑ཞེས་མཛད་དེ། དེའང་ངག་གི་སྒྲ་ནི། སྒྲ་དང་། གསུང་དང་། དབྱངས་དང་། ཚིག་
དང་
། ཡི་གེ་དང་། བརྗོད་པ་རྣམས་ལ་འཇུག་གོ། །གི་ནི་དེ་དང་འབྲེལ་བར་སྟོན་པའོ། །
དབང་ནི་གཙོ་བོ་དང་མཆོག་དང་། བདག་པོ་དང་། རྗེ་བཙུན་རྣམས་ལ་འཇུག་གོ། །ཕྱུག་
གི་སྒྲ་ནི་མང་པོ་དང་། མ་ལུས་པ་དང་། ཡོད་པའི་དོན་ལ་འཇུག་གོ། །དེའི་ཕྱིར་སྒྲ་ཐམས་
ཅད་ཀྱི་རྒྱུའི་མཆོག་ཡིན་པས་ན་ངག་གི་དབང་ཕྱུག་སྟེ། བརྗོད་པ་ཀུན་གྱི་རྒྱུ་ཡི་མཆོག །
ཅེས་སོ། །ཚིག་ཐམས་ཅད་ཀྱི་བདག་པོ་ཡིན་པས་ཀྱང་ངག་གི་དབང་ཕྱུག་སྟེ། གཙུག་ཏོར་
ཆེན་པོའི་ཚིག་གི་བདག །ཅེས་སོ། །དེ་སུ་ཞེ་ན། འཇམ་པའི་དབྱངས་ཞེས་གསུངས་སོ། །



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
གང་གི་ཕྱིར་འཇམ་པའི་དབྱངས་ཤེ་ན། ལས་འཕྲོ་ཅན་རྣམས་ལ་སྙན་ཅིང་ཡིད་དུ་འོང་བས་
འཇམ་པའི་དབྱངས་ཏེ། འཇམ་དབྱངས་ཆེན་པོ་སྒྲ་ཆེ་བ། །ཞེས་པའི་འགྲེལ་པ་ལས་པཎ་
ཆེན་བི་མ་ལ་ཞབས་ཀྱི་དགོངས་པའོ། །ཡང་ན་བྱམས་པའི་ཡིད་ཀྱི་འཇུག་པས་དྲངས་པའི་
དབྱངས་ཀ་ལ་པིང་ཀའི་སྒྲ་ལྟར་ཡིད་འཇུག་པས་འཇམ་པའི་དབྱངས་ཏེ། བསྟོད་པའི་རྒྱལ་
པོ་ཡེ་ཤེས་ཡོན་ཏན་བཟང་པོའི་འགྲེལ་པ་ལས་སོ། །ཡང་མཚན་མའི་རྣམ་པར་རྟོག་པའི་
ཟུག་རྡུ་བྲལ་བས་འཇམ་ལ། བདག་གཞན་གྱི་དོན་རྩོལ་བ་མེད་པར་གྲུབ་པས་ན་དཔལ་ཏེ་
འཇམ་དཔལ་ཞེས་ཀྱང་མཚན་དུ་གསོལ་ལོ། །
དེ་ལྟ་བུའི་འཇམ་པའི་དབྱངས་ལ་དུ་ཞེ་ན། རང་བཞིན་རྒྱུའི་འཇམ་དཔལ་འཁོར་
འདས་ཀྱི་ཆོས་ཐམས་ཅད་ལ་ཆོས་ཉིད་དེ་བཞིན་ཉིད་ཀྱིས་ཁྱབ་པ་དང་། སྒོམ་པ་ལམ་གྱི་
འཇམ་དཔལ་ལམ་གྱི་ཆོས་སུ་གྱུར་པ་བསྐྱེད་རིམ་དང་རྫོགས་རིམ་ལ་སོགས་པ་དང༌།
མཐར་ཐུག་འབྲས་བུའི་འཇམ་དཔལ་སྐུ་གསུམ་ཡེ་ཤེས་ལྔའི་བདག་ཉིད་དང་། གདུལ་བྱ་
ལས་དག་པ་ལ་སྣང་བའི་འཇམ་དཔལ་རྣལ་འབྱོར་པའི་ཏིང་ངེ་འཛིན་གོམས་པའི་མཐུས་
ལྷ་སྐུའི་ཞལ་མཐོང་བ་དང་། རྣམ་པའི་བདག་ཉིད་དུ་སྣང་བའི་འཇམ་དཔལ་སྐུའི་གཟུགས་
བརྙན་དུ་གྱུར་པ་རས་བལ་ལ་རི་མོ་བྲིས་པ་དང་། ཟངས་ལྕགས་ལ་འབུར་དུ་གཏོད་པ་
རྣམས་ཏེ་ལྔར་མཚན་བརྗོད་འགྲེལ་པ་ལས་སོ། །དེ་ལྟ་བུའི་སེམས་དཔའ་ཆེན་པོ་ཐོག་མ་
ཉིད་དུ་གང་གི་ཕྱིར་སྨོས་ཤེ་ན། ལ་ཞེས་གསུངས་ཏེ་བཞི་པ་དགོས་པའི་ཕྱིར་བརྒྱུད་པར་
བྱའོ། །དགོས་པ་གང་ཞེ་ན། ཕྱག་འཚལ་ཞེས་གསུངས་སོ། །ཕྱག་ནི་ལག་པའི་ཕྱག་རྒྱའོ། །
འཚལ་གྱི་སྒྲ་ནི། བདག་ལ་འཚལ་ལྟ་བུ་འདོད་པ་ལ་འཇུག་པ་དང་། བདག་གིས་འཚལ་ལྟ་
བུ་ཤེས་པ་ལ་འཇུག་པ་དང་། ཤེས་འཚལ་ལྟ་བུ་བྱ་བ་ལའང་འཇུག་གོ། །དེས་ན་ལག་པའི་
ཕྱག་རྒྱ་བཅས་པའམ་ཕྱག་རྒྱ་བྱ་བས་ན་ཕྱག་འཚལ་ཏེ། ངག་གི་དབང་ཕྱུག་འཇམ་པའི་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
དབྱངས་ལ་གུས་པའི་མངོན་རྟགས་ལག་པའི་ཕྱག་རྒྱ་པདྨ་ཁ་འབུས་པ་ལྟར་བཅའ་བར་
བྱའོ་ཞེའམ་འཚལ་ལོ་ཞེས་པའོ། །དོན་གྱིས་ན་ཕྱག་ནི་འདུད་པའི་དོན་ཏེ། ཟབ་པ་རྟོགས་
པའི་ཕྱག་དང་རྒྱ་ཆེ་བ་ལུས་ངག་གུས་པའི་ཕྱག་བྱའོ་ཞེས་པའོ། །དེ་ལྟ་ན་གཞུང་འདི་ཉིད་རྒྱ་
གཞུང་གི་ལེགས་པར་སྦྱར་བའི་སྐད་ལས་བོད་སྐད་དུ་བསྒྱུར་བ་ཉིད་དུ་གཟུང་བར་བྱའམ་ཞེ་
ན༑ མ་ཡིན་ཏེ་ཆོས་ཁུངས་བཙུན་པར་ཡིད་ཆེས་པའི་གནས་སུ་ཤེས་པར་བྱ་བའི་ཕྱིར་
འགྱུར་ཕྱག་མཛད་པའོ་ཞེས་གྲགས་སོ། །
ཁ་ཅིག་ན་རེ། བཞི་པའི་སྤྱིར་བཏང་གི་དོན་སྦྱིན་པའི་སྣོད་ལ་སོགས་པ་གང་ཡིན་
ཡང་བྱ་ཡུལ་དེའམ་དེ་དང་འབྲེལ་བའི་དོན་དུ་སོང་བ་ཞིག་དགོས་པ་ལས། ཡུལ་ཁྱད་པར་
ཅན་ལ་ཕྱག་བྱེད་པ་ནི་ཕྱག་བྱེད་པ་པོ་ཉིད་དམ་དེ་དང་འབྲེལ་བའི་དོན་ལས་ཕྱག་ཡུལ་དེའི་
ཆེད་དུ་མིན་པ་ནི་གནག་རྫིས་ཀྱང་རྟོགས་སླ་བའི་ཕྱིར་ཕྱག་གི་ཡུལ་ལ་རྣམ་དབྱེ་གཉིས་པ་
འཇུག་པ་ལས་འོས་མེད་དོ་ཞེའོ། །འདི་ལྟར་བྱ་བས་འབྲས་བུ་འདོད་པའི་ཕྱིར་བྱེད་པའི་བྱ་
བར་འགྱུར་རམ། བྱེད་པས་འབྲས་བུ་འདོད་པའི་ཕྱིར་བྱེད་པས་བྱ་བ་བྱེད་ཅེས་འདྲི་བ་
གཉིས་སུ་འབྱུང་སྟེ། འབྲས་བུ་འདོད་པ་དགོས་པའི་མཚན་ཉིད་ཡིན་པའི་ཕྱིར་རོ། །དང་པོ་
ལྟར་བྱ་བས་འབྲས་བུ་འདོད་པའི་ཕྱིར་བྱེད་པའི་བྱ་བར་འགྱུར་རོ་ཞེ་ན། སོ་ནམ་གྱི་འབྲས་
བུ་སོགས་ཀྱང་ཞིང་གི་དགོས་པར་ཐལ་ཏེ། བྱ་བས་འབྲས་བུ་འདོད་པའི་ཕྱིར་བྱེད་པའི་བྱ་
བར་གྱུར་པས་སོ། །འདོད་མི་ནུས་ཏེ་བྱེད་པས་འབྲས་བུ་འདོད་པས་ཞིང་གི་བྱ་བ་བྱེད་པ་
མངོན་སུམ་པས་བསལ་ལོ། །འདྲི་བ་གཉིས་པ་ལྟར་བྱེད་པས་འབྲས་བུ་འདོད་པའི་ཕྱིར་
བྱེད་པས་བྱ་བ་བྱེད་དོ་ཞེ་ན། བཞི་པའི་སྤྱིར་བཏང་གི་དོན་བྱ་ཡུལ་དེའམ་དེ་དང་འབྲེལ་
བའི་དོན་དུ་སོང་བ་ཞིག་དགོས་སོ་ཞེས་པ་བུད་དོ། །དེས་ན་དགོས་ཆེད་ཀྱི་དོན་ནི་གནས་
བརྒྱད་ལས་གསུངས་པ་ལྟར་བྱེད་པ་པོའི་ཆེད་ཡིན་པར་སྦྱར་བ་ཉིད་ལེགས་པར་གནས་པ་
མ8
༡



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ཡིན་ནོ། །ཡང་ཕྱག་གི་ཡུལ་ལ་རྣམ་དབྱེ་གཉིས་པ་འཇུག་པ་ལས་འོས་མེད་དོ་ཞེས་པས་
རྣམ་དབྱེ་གཉིས་པར་མ་སོང་བའི་བཞི་པ་ཞིག་ཁས་ལེན་པ་དོན་དུ་སོང་བས། དེ་ལྟར་ན་རུས་
སྦལ་གྱི་སྤུ་ལས་ཀྱང་དགོས་པ་ཞིག་བསྒྲུབ་རྒྱུ་ཡོད་པར་འགྱུར་ཏེ། ལས་སུ་བྱ་བ་མེད་པར་
དགོས་པ་ཞིག་བསྒྲུབ་ནུས་པའི་ཕྱིར་རོ། །དེས་ན་བཞི་པའི་དོན་ལ་གཉིས་པས་ཁྱབ་ཀྱང་
གཉིས་པ་ལ་བཞི་པས་ཁྱབ་པ་མེད་པས་ཁྱད་པར་དུ་བྱ་སྟེ། ཤིང་ལ་བསྣུན་ཞེས་པ་ལྟ་བུ་ལ་
བཞི་པ་མི་འཇུག་ཅིང་། ཤིང་ལ་ཆུ་འདྲེན་ཞེས་པ་ལྟ་བུ་ལ་བཞི་པ་འཇུག་པས་ཤེས་སོ། །
གསུམ་པ་གཞུང་དོན་ལ་གསུམ། བསྟན་བཅོས་རྩོམ་པ་ལ་འཇུག་པའི་རྒྱུ། བརྩམ་
བྱ་བསྟན་བཅོས་དངོས། ཞར་བྱུང་དེ་ལས་བྱུང་བའི་དགོས་པའོ། །དང་པོ་ལ་གཉིས།
མཆོད་པར་བརྗོད་པ་དང་། བརྩམ་པར་དམ་བཅའ་བའོ། །དང་པོ་ལ་གཉིས། སྐྱབས་ཀྱི་སྤྱི་
གཟུགས་དཀོན་མཆོག་གསུམ་ལ་ཕྱག་བྱ་བ་དང་། སྐབས་སུ་བབས་པའི་སྐྱབས་ཡུལ་ལྷ་
ལ་ཕྱག་བྱ་བའོ། །དང་པོ་ནི། གང་ལ་ཡོན་ཏན་མཆོག་མངའ་བའི། །དཀོན་ཅོག་དེ་ལ་ཕྱག་
འཚལ་ལོ། །ཞེས་གསུངས་ཏེ། གང་ལ་སྟེ་གང་གི་སྒྲ་ནི་སྤྱི་སྒྲ་སྤྱི་ལ་འཇུག་པ་དང་སྤྱི་སྒྲ་བྱེ་
བྲག་ལ་འཇུག་པ་གཉིས་ལས། བྱེ་བྲག་འཇུག་པ་སྟེ། སངས་རྒྱས་ཆོས་དང་དགེ་འདུན་
གསུམ་གང་ལ་ཞེས་པའོ། །ལ་སྒྲ་ནི་བདུན་པར་ཞུགས་སོ། །དེ་ལ་ཡོད་པ་གང་ཞེ་ན། ཡོན་
ཏན་ཞེས་གསུངས་ཏེ་ཡོན་ཏན་ནི་ཕན་པར་བྱེད་པ་སྟེ། དཀོན་མཆོག་བརྩེགས་པ་ལས།
མཁས་པ་དག་ནི་ཡོན་ཏན་རྗེས་སུ་འགྲོ། །དེ་ཡི་དབང་གིས་དོན་ཡང་ཕུན་ཚོགས་འགྲུབ། །
ཅེས་པའི་ཚུལ་གྱིས་སོ། །
འོ་ན་ཐུན་མོང་དུ་གྱུར་པའི་ཡོན་ཏན་ཞིག་གམ་ཞེ་ན། མཆོག་མངའ་བའི་ཞེས་
གསུངས་ཏེ། མཆོག་ནི་ཁྱད་པར་དུ་འཕགས་པའོ། མངའ་བ་ནི་ཡོད་པ་སྟེ་ཁྱད་པར་འཕགས་
ཤིང་མཆོག་ཏུ་གྱུར་པའི་ཡོན་ཏན་ཡོད་པའམ་མངའ་བའི་ཞེས་པའོ། །དེས་ན་འཇིག་རྟེན་
ལ9



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ལས་འདས་པའི་ཡོན་ཏན་དུ་གཟུང་ངོ༌། །སློབ་དཔོན་མཐོ་བཙུན་གྲུབ་རྗེས། བདག་ནི་སྟོན་
པ་གཞན་སྤངས་ནས། །ཁྱོད་ལ་སྐྱབས་སུ་མཆིས་ལགས་ཀྱི། །ཅི་ཡི་སླད་དུ་ཞེ་ན་ཁྱོད། །སྐྱོན་
མི་མངའ་ལ་ཡོན་ཏན་རྫོགས། །ཞེས་གསུངས་པ་བཞིན་ནོ། །འི་སྒྲ་ནི་དྲུག་པ་དེ་དང་
འབྲེལ་བར་སྟོན་པའོ། །དེ་གང་ཞེ་ན། དཀོན་ཅོག་ཅེས་གསུངས་སོ། །དཀོན་གྱི་སྒྲ་ནི།
དཀོན་པ་དང༌། ཚེགས་ཆེན་པོར་གནས་པ་དང་། དཀའ་བ་དང་། ཉུང་བའི་དོན་རྣམས་ལ་
འཇུག་པའོ། །ཅོག་ནི་མཆོག་གི་དོན་ནོ། །དེས་ན་རིན་པོ་ཆེ་དང་ཆོས་མཐུན་པ་དྲུག་གི་ཕྱིར་
དཀོན་མཆོག་སྟེ། རྒྱུད་བླ་མ་ལས། འབྱུང་བར་དཀོན་ཕྱིར་དྲི་མེད་ཕྱིར། མཐུ་ལྡན་ཕྱིར་
དང་འཇིག་རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་
མཆོག་ཉིད། །ཅེས་སོ། །གང་གི་ཕྱིར་མཆོག་ལ་ཅོག་ཅེས་སྦྱར་ཞེ་ན། ཕོ་ཡིས་ཕོ་ཡི་མིང་
མཐའ་དྲངས་པའི་ཕྱིར་ཅོག་སྟེ། སྔ་མའི་མིང་མཐའི་རྗེས་འཇུག་མ་ནིང་གི་ན་སྒྲ་ཉིད་དྲག་
པར་གྱུར་པས་ཕྱི་མའི་མིང་མཐའ་ཅོག་ཅེས་ཕོ་ཡིག་དྲངས་པའོ། །གང་གི་ཕྱིར་ཐོག་མ་ཉིད་
དུ་དཀོན་ཅོག་སྨོས་ཤེ་ན། དེ་ལ་ཞེས་གསུངས་ཏེ། དེ་ནི་བཤད་མ་ཐག་པ་དཀོན་མཆོག་དེ་
ལ་སྟེ་ལ་ནི་བཞི་པར་གཟུང་ངོ༌། །དགོས་པ་གང་ཞེ་ན། ཕྱག་འཚལ་ལོ་ཞེས་འདུད་པའོ། །
གཉིས་པ་སྐབས་སུ་བབས་པའི་སྐྱབས་ཡུལ་ལྷ་ལ་ཕྱག་བྱ་བ་ལ་གཉིས། ཐུན་མིན་
གསུང་གི་དབང་ཕྱུག་འཇམ་པའི་དབྱངས་ལ་ཕྱག་བྱ་བ་དང་། ཐུན་མོང་གི་ལྷ་ལ་ཕྱག་བྱ་
བའོ། །དང་པོ་ནི། གང་གི་སྒྲ་དབྱངས་ཀུན་གསུངས་པའི། །འཇམ་པའི་དབྱངས་ལ་ཕྱག་
འཚལ་ལོ། །ཞེས་གསུངས་ཏེ། གང་ནི་རྗེ་བཙུན་འཇམ་དཔལ་གང་ངོ༌། །གིས་ནི་གསུམ་པ་
དེས་བྱེད་པར་སྟོན་པ་སྟེ། གང་ཞིག་ཅེ་ན། སྒྲ་དབྱངས་ཀུན་གསུངས་པའི་ཞེས་སོ། །སྒྲ་ནི་
སྒྲ་སྐད་སྣ་ཚོགས་པ་དང་དབྱངས་ནི་མི་མཐུན་པ་མེད་པས་ཀུན་ཡིད་འཇུག་པ་སྟེ། དེ་མ་
ལུས་པར་གསུངས་པས་ཀུན་གསུངས་པའོ། །འཇམ་དཔལ་སྒྱུ་འཕྲུལ་དྲྭ་བ་ལས། དོན་སོ་སོར་
ལ10ལ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ཚིག་རྗེ་ངེས་པའི་ཚིག་ཚིག་བདག་ཆོས་སོ་སོར་ཚིག་མཁས་པ། །སྤོབས་པ་སོ་སོ་ཚིག་ལ་དབང་བ་སྒྲ་
སྐད་སྣ་ཚོགས་ཚིག་མཐའ་ཡས། །མི་བསླུ་བ་ཚིག་བདེ་བདེན་པ་གཉིས་སུ་ཕྱེ་ནས་བདེན་པར་སྨྲ་བ་སྟེ། །
བདེན་པ་བཞི་ནི་སྟོན་པ་པོ། །ཞེས་སོ། །དེའང་སྒྲ་ནི་ཐུན་མོང་ཙམ་དུ་གནས་པའི་སྒྲ་སྤྱི་དང་
དབྱངས་ནི་ཐུན་མོང་མིན་པའི་ཁྱད་པར་དུ་བྱས་པ་སྟེ། ཡན་ལག་དྲུག་ཅུའི་དབྱངས་ལྡན་
གསུང་། །ཞེས་པས་ཤེས་སོ། །འི་ནི་དེ་དང་འབྲེལ་བར་སྟོན་པ་སྟེ། དེ་སུ་ཞིག་ཅེ་ན། འཇམ་
དཔལ་དབྱངས་ཞེས་གསུངས་པའོ། །ཅིའི་ཕྱིར་སྨོས་ཤེ་ན། ལ་ཞེས་གསུངས་ཏེ་བཞི་པར་
བསྒྱུར་བ་སྟེ་དགོས་པ་བསྒྲུབ་པའི་ཕྱིར་ཕྱག་འཚལ་ལོ་ཞེས་གསུངས་པའོ། །དགོས་པ་གང་
ཞེ་ན། སྒྲ་དབྱངས་མ་ལུས་པ་སྟེ་གང་ལ་སྐྱབས་སུ་སོང་བ་དེ་ཐོབ་པར་འདོད་པ་ཉིད་འབྲས་
བུའི་སྐྱབས་འགྲོར་གསུངས་པའི་ཕྱིར་རོ། །
གཉིས་པ་ཐུན་མོང་གི་ལྷ་ལ་ཕྱག་བྱ་བ་ལ་གཉིས། ཡི་གེའི་བྱེད་པོ་རྟག་ཞི་བ་ལ་ཕྱག་
བྱ་བ་དང༌། སྡེབ་སྦྱོར་ལེགས་སྟོན་བླ་མ་རྣམས་ལ་ཕྱག་བྱ་བའོ། །དང་པོ་ནི། གང་གིས་མིང་
གཞི་སྔོན་གསུངས་པ། །རྟག་ཞི་བ་ལ་ཕྱག་འཚལ་ལོ། །ཞེས་གསུངས་ཏེ། །གང་ནི་རྟག་ཞི་
བ་གང་སྟེ་གིས་ནི་གསུམ་པ་བྱེད་པོ་སྟོན་པའོ། །གང་ཞིག་བྱེད་ཅེ་ན། མིང་གཞི་སྔོན་
གསུངས་པ་ཞེས་པ་སྟེ། མིང་གཞི་ནི་མིང་ཚིག་ཡི་གེ་ཀུན་གྱི་གཞི་ཡི་གེ་དེ་ཉིད་སྔོན་མེད་
གསར་དུ་གཏོད་ཅིང་གསུངས་པ་པོ་ཞེས་པའོ། །སུས་ཤེ་ན། རྟག་ཞི་བ་ཞེས་སྨོས་པ་སྟེ་རྟག་
ཏུ་ཞི་བ་ལ་གནས་པའི་ཕྱིར་རྟག་ཞི་བ་ཞེས་གྲགས་པ་སྟེ། དེ་ལ་ཕྱག་འཚལ་ལོ་ཞེས་པའོ། །
ཕྱི་རོལ་པའི་ལྷ་ལའང་ཕྱག་བྱ་བའམ་ཞེ་ན། དགོས་པའི་ཕྱིར་བྱའོ། །དེ་ལྟ་ན། དཔལ་ལྡན་ཟླ་
བས། གང་དག་སངས་རྒྱས་སྐྱབས་སོང་བ། །ལྷ་གཞན་དག་ལ་ཕྱག་མི་འཚལ། །ཞེས་
གསུངས་པ་དང་འགལ་བར་མི་འགྱུར་རམ་ཞེ་ན། མི་འགྱུར་ཏེ། ཀུན་མཁྱེན་ཞབས་ཀྱིས།
འཇིག་རྟེན་ན་ཡོད་པ་ཐུབ་པས་ལུང་བསྟན་པ་དེ་དགག་པ་མ་ཡིན་ཏེ། མ་འོངས་པའི་སངས་
11ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
རྒྱས་ཡིན་པའི་ཕྱིར་རོ། །སྤྲུལ་པའི་ལྷ་རྣམས་ཀྱང་མ་ཡིན་ཏེ། བྱང་ཆུབ་སེམས་འགྲེལ་ལས།
ཚངས་དང་དབང་པོ་ཁྱབ་འཇུག་དང་། །དྲག་སོགས་གཟུགས་སུ་སྤྲུལ་མཛད་ནས། །འགྲོ་
བ་འདུལ་བའི་སྦྱོར་བ་ཡིས། །ཐུགས་རྗེའི་རང་བཞིན་ཅན་གར་མཛད། །ཅེས་གསུངས་
སོ༑ ༑དེས་ན་ངོ་བསྲུང་བའི་ཕྱིར་ཕྱག་མཛད་དོ་ཞེས་ནི་མི་བརྗོད་དོ། །
གཉིས་པ་སྡེབ་སྦྱོར་ལེགས་སྟོན་བླ་མ་རྣམས་ལ་ཕྱག་བྱ་བ་ནི། སྡེབ་སྦྱོར་ལེགས་
མཛད་མཁས་རྣམས་དང་། །བླ་མ་ལ་ཡང་ཕྱག་འཚལ་ནས། །ཞེས་གསུངས་ཏེ། སྡེབ་སྦྱོར་
ཏེ་ཚིགས་བཅད་ལ་སྒྲ་ལྕི་ཡང་གི་རྣམ་པ་བསྒྲིགས་པ་དེ་ཉིད་སྒྲའི་མཚན་ཉིད་བཞིན་དུ་
ལེགས་པར་མཛད་པའི་མཁས་པ་རྣམས་དང་ཡོན་ཏན་གྱིས་ལྕི་བའི་བླ་མ་བྲམ་ཟེའི་རིགས་
ཀྱི་སློབ་དཔོན་ལི་བྱིན་ཀ་ར་ལ་སོགས་པ་ལ་ཡང་ཕྱག་འཚལ་ལོ་ཞེས་པའོ། །ཡང་ནི་སྡུད་པར་
ཞུགས་པ་སྟེ། སྐྱབས་ཀྱི་སྤྱི་གཟུགས་དཀོན་མཆོག་ལ་སོགས་པར་མ་ཟད་བཀའ་དྲིན་གྱིས་
ལྷག་པའི་རང་གི་བླ་མ་ལ་ཡང་ཕྱག་བྱའོ་ཞེས་པའོ། །ནས་ནི་མཚམས་སྦྱོར་བའི་དོན་ལ་
སྦྱར་བ་སྟེ་མཆོད་པའི་ཡུལ་གོང་མ་རྣམས་ལ་ཕྱག་འཚལ་ནས་གཟོད་གཞུང་རྩོམ་པ་ལ་སྦྱོར་
བར་བྱ་ཞེས་པའོ། ། །
གཉིས་པ་བརྩམ་པར་དམ་བཅའ་བ་ནི། བསླབ་པ་ཀུན་གྱི་གཞི་འཛིན་ཅིང་། །རིག་
བྱེད་སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་ཀུན་གྱི་གཞི། །ཡི་གེའི་སྦྱོར་བ་བཤད་པར་བྱ། །
ཞེས་གསུངས་ཏེ། དེའང་ཕྱག་འཚལ་ཏེ་ཅི་ཞིག་བརྩམ་པར་བྱ་ཞེ་ན། ཡི་གེའི་སྦྱོར་བ་ཞེས་
བསྟན་པའོ། །དེས་དགོས་པ་ཅི་ཞིག་བྱེད་ཅེ་ན། མིང་ཚིག་བརྗོད་པ་ཀུན་གྱི་གཞི་ཞེས་སྨོས་
པའོ། །དེས་ནི་གནས་སྐབས་ཀྱི་དགོས་པ་བསྟན་ཏོ། །དགོས་པའི་བྱ་བ་དེ་ཙམ་མམ་ཞེ་ན།
རིག་བྱེད་སྨྲ་བ་རྣམས་ཀྱི་རྒྱུ་ཞེས་གསུངས་པའོ། །ཐུན་མོང་གི་རིག་བྱེད་ཙམ་གྱིས་ལྟ་བླའི་
ཞེ་ན། བསླབ་པ་ཀུན་གྱི་གཞི་འཛིན་ཅིང་ཞེས་གསུངས་པས་ནི་དགོས་པའི་མཐར་ཐུག་ཉིང་



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
དགོས་བསྟན་པའོ། །དེའང་བསླབ་པ་རིན་པོ་ཆེ་དང་པོ་ཉིད་དུ་སྨོས་པ་ནི་གཉེར་བྱའི་དམ་པ་
བསླབ་པ་རིན་པོ་ཆེ་ཡིན་པར་བསྟན། འོག་མ་འོག་མ་རྣམས་རིམ་པས་སྨོས་པ་ནི། གོང་མ་
གོང་མ་རྣམས་ཀྱི་རྒྱུ་མ་ནོར་བ་ཉིད་དུ་འོག་མ་འོག་མ་རྣམས་བསྟན་པ་སྟེ། རྟོགས་ལྡན་གྱི་
སྐྱེས་བུ་འཇུག་པའི་ཡན་ལག་དགོས་འབྲེལ་ཡན་ལག་བཞི་ལེགས་པར་བསྟན་ཏོ། །བསླབ་
པ་སྟེ། འདྲིས་པར་བྱ་བའི་ཕྱིར་ནའང་བསླབ་པའོ། །བསྒོམ་པར་བྱ་བའི་ཕྱིར་ནའང་བསླབ་
པའོ། །གནས་པར་བྱ་བའི་ཕྱིར་ནའང་བསླབ་པའོ། །བསྲུང་བར་བྱ་བའི་ཕྱིར་ནའང་བསླབ་
པ་ཞེས་བྱའོ། །དེ་ལྟ་བུའི་བསླབ་པ་ལ་དུ་ཞེ་ན་ཀུན་གྱི་ཞེས་གསུངས་ཏེ། ཀུན་ནི་མང་པོའི་
དོན་གྱིས་ཀུན་ཏེ། ལྷག་པ་ཚུལ་ཁྲིམས་ཀྱི་བསླབ་པ་དང་། ལྷག་པ་སེམས་ཀྱི་བསླབ་པ་དང་།
ལྷག་པ་ཤེས་རབ་ཀྱི་བསླབ་པའོ། །དེ་ཀུན་གྱི་རྒྱུ་བྱེད་པའི་ཕྱིར་གཞི་འཛིན་ཅིང་ཞེས་གསུངས་
པའོ། །ཅིང་ནི་བྱ་བ་གཉིས་མཚམས་སྦྱོར་བའི་དོན་ལ་ཞུགས་པའོ། ། །
རིག་བྱེད་དེ་རིག་པར་བྱེད་པོའི་གནས་མ་ལུས་པ་སྨྲ་བར་བྱེད་པ་རྣམས་ཀྱི་རྒྱུ་ཡང་ཡི་
གེའི་སྦྱོར་བ་ཡིན་པར་བལྟའོ་ཞེས་པ་སྟེ་འདིས་ནི་ཕྱི་རོལ་པའི་ངེས་བརྗོད། མཆོད་སྦྱིན། སྙན་
ངག །སྲིད་སྲུང་རྣམས་ཀྱི་རྒྱུ་ཡིན་པར་ཡང་བསྡུས་ཏེ་བསྟན་པ་ཡིན་ལ། དྲིན་ལན་བསབས་
པའི་མདོ་ལས། གལ་ཏེ་བྱང་ཆུབ་སེམས་དཔའ་རིག་པའི་དངོས་པོ་ལྔར་མ་བསླབས་ན་ནམ་
དུ་ཡང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་བམ་ཐམས་ཅད་མཁྱེན་པའི་ཡེ་
ཤེས་ཐོབ་པར་མི་འགྱུར་རོ། །དེ་བས་ན་བླ་ན་མེད་པའི་བྱང་ཆུབ་ཐོབ་པའི་ཕྱིར་རིག་པའི་
དངོས་པོ་ལྔ་ལ་བསླབ་པར་བྱའོ། །ཞེས་གསུངས་པའི་དོན་ལའང་བསླབ་དགོས་པར་བསྟན་
པའོ། །གང་གི་ཕྱིར་དེ་དག་རྣམས་ཀྱི་རྒྱུར་ཡི་གེའི་སྦྱོར་བ་ཁོ་ནར་ངེས་ཤེ་ན། མིང་ཚིག་བརྗོད་
པ་ཀུན་གྱི་གཞི་ཞེས་སྤྱིའི་རྒྱུ་སྨོས་པ་སྟེ། མིང་ནི་དོན་གྱི་ངོ་བོ་ཙམ་སྟོན་པའོ། །ཚིག་ནི་དོན་
གྱི་ངོ་བོ་དང་ཁྱད་པར་སྦྱར་ནས་སྟོན་པའོ། །བརྗོད་པ་ནི་བརྗོད་བྱའི་དོན་རྒྱས་བསྡུས་ཅི་རིགས་
ང 13



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
རྫོགས་པར་སྟོན་པ་སྟེ། དོན་གྱི་ངོ་བོ་ཙམ་སྟོན་པའི་མིང་མེད་པར་ཚིག་མི་འབྱུང་། དོན་གྱི་
ངོ་བོ་དང་ཁྱད་པར་སྦྱར་ཏེ་སྟོན་པའི་ཚིག་མེད་པར་བརྗོད་པ་མི་འབྱུང་། བརྗོད་བྱའི་དོན་
རྒྱས་བསྡུས་ཅི་རིགས་རྫོགས་པར་སྟོན་པའི་བརྗོད་པ་མེད་པར་གཞུང་ལེའུ་དང་རབ་བྱེད་
སྣ་ཚོགས་ཅན་གྲུབ་པར་མི་འགྱུར། དེ་མ་གྲུབ་པས་རིག་བྱེད་སོགས་ཀྱང་མི་འགྲུབ། རིག་
པའི་གནས་གྲུབ་པར་མ་གྱུར་ན་བསླབ་པའི་གནས་གང་ལའང་བསླབ་པར་མི་ནུས་ཏེ།
ཤེས་བྱའམ་བསླབ་བྱ་མཐའ་དག་གནས་ལྔ་རིག་པས་བསྡུས་པའི་ཕྱིར་རོ། །དེས་ན་ཀུན་
གྱི་གཞི་ཞེས་བརྗོད་པའོ། །ཡི་གེའི་སྦྱོར་བ་སྟེ་སྤྱིར་ཡིག་འབྲུ་སིལ་བུ་དུ་མ་འདུས་པ་ལ་ཡི་
གེའི་སྦྱོར་བ་ཞེས་གྲགས་ལ། དེ་ལའང་ཡི་གེའི་སིལ་བུ་འདུས་ཤིང་མིང་འགྲུབ་པ་དང་མིང་
གི་ཡི་གེ་འདུས་ཤིང་ཚིག་འགྲུབ་པ་སྟེ་གཉིས་ལས་ཚིག་ཕྲད་ཀྱི་ཡི་གེའི་སྦྱོར་བ་སྨོས་པའི་
ཕྱིར་ཡི་གེའི་སྦྱོར་བ་བཤད་པར་བྱ་ཞེས་པའོ། །དེས་ནི་བཤད་བྱའི་ཡན་ལག་རྣམས་ལེགས་
པར་བསྟན་ཟིན་ཏོ། ། །
གཉིས་པ་བརྩམ་བྱ་བསྟན་བཅོས་དངོས་ལ་གཉིས། སྤྱི་དོན་དང་། གཞུང་དོན་ནོ། །
དང་པོ་ལ་གསུམ། ཡི་གེའི་ངོ་བོ། ངེས་ཚིག །རབ་དབྱེའོ། །དང་པོ་ནི། དོན་གསལ་བར་
སྟོན་པའི་རྟེན་དུ་རུང་བའོ། །གཉིས་པ་ནི། ཨཀྟ་རའི་སྒྲ་ལས་ཨ་ནི་དགག་པ་དང་ཀླུ་ར་ནི་
འགྱུར་བ་ལ་འཇུག་པས་རྣམ་གྲངས་གཞན་དུ་མི་འགྱུར་ཞིང་དུ་མ་མེད་པའི་ཕྱིར་ཡི་གེ་སྟེ།
མིང་ཚིག་གསལ་བར་བྱེད་པས་ཀྱང་ཡི་གེའོ། །དོན་རྣམས་རྗོད་པར་བྱེད་པས་ཀྱང་ཡི་གེ་
སྟེ༑ སྨྲ་སྒོ་ལས། རྣམ་གྲངས་དུ་མ་མེད་པ་དང༌། །མིང་ཚིག་གསལ་བར་བྱེད་པ་དང་། །དོན་
རྣམས་རྗོད་པར་བྱེད་པའི་ཕྱིར། །ཡི་གེ་ཞེས་ནི་བརྗོད་པ་ཡིན། །ཞེས་སོ། །
གསུམ་པ་རབ་དབྱེ་ལ་གཉིས། ཡི་གེ་དང་། ཡི་གེའི་ཕྱི་མོའོ། །དང་པོ་ནི། སྒྲ་སྤྱིའི་
རྣམ་པ་སྟེ། འཆད་པ་པོ་དང་ཉན་པ་པོ་གང་རུང་ལ་རྣམ་སྤྱི་དེར་སྣང་བའོ། །གཉིས་པ་ལ་
༤ 1:4



1,
།
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
མཐར་ཐུག་པས་ན་མིང་གི་མཐའ་ཡི་ཡི་གེ་ཞེས་སོ། །མིང་གི་རྣམ་གྲངས་སུ་ནི་ཤིན་ཏུ་ཕྲ་
བའི་རྣམ་པ་ཞེས་ཀྱང་གྲགས་པའོ། །དེ་ཉིད་ལས། གནས་ཆའི་ཡི་གེ་ཇི་སྙེད་ཀྱང་། ང་རོ་
གཅིག་གིས་བཅིངས་པ་ལ། །དེ་ལའང་ཡི་གེ་གཅིག་ཅེས་བརྗོད། །ཤིན་ཏུ་ཕྲ་བའི་རྣམ་པའི་
ཆ༑ ༑དེ་ལའང་ཡི་གེ་གཅིག་ཅེས་བྱ། །ཞེས་དང༌། དེ་དག་རེ་རེའི་ཆ་ཡིན་ཏེ། །གང་གང་
ཕན་ཚུན་བརྟེན་པ་ནི། །ཀུན་ཏུ་ཁྱབ་ཕྱིར་སྤྱི་ཡི་ཆ། །དེ་དག་ཡི་གེའི་བྱེ་བྲག་སྟེ། །ཞེས་
གསུངས་སོ། །
གསུམ་པ་ཡི་གེའི་དབྱིབས་ལ་གཉིས། དབྱིབས་ཀྱི་བྱེ་བྲག་བསྟན་པ་དང་། དེའི་
དགོས་པའོ། །དང་པོ་ལ་ལྔ། ཨའི་ཆ་དང་། རྣམ་པའི་ཆ་དང་། འགོ། ཤད། ཚེག་དང་ལྔའོ།
དང་པོ་ནི། མདའ་ཡིས་མཚོན་ནོ། །ལྷག་མ་རྣམ་པའི་ཆ་ལ་བཞི་ལས་ཨི་ནི་བཀུག་པ་གླང་
པོ་ཆེའི་སྣ་ལྟ་བུས་མཚོན་པའོ། །ཨུ་ནི་སྨད་པ་སྐྱེས་བུས་རྐང་རྟེན་ལྟ་བུས་མཚོན་ནོ། །ཨེ་ནི་
བསྒྲེང་བ་རི་དྭགས་བསེའི་རྭ་ལྟ་བུས་མཚོན་ནོ། །ཨོ་ནི་བསྟོད་པ་གདུགས་ལྟ་བུས་མཚོན་
པ་སྟེ། དེ་ཉིད་ལས། མདའ་དང་བསེ་རུ་གླང་ཆེན་སྣ། །གདུགས་དང་རྐང་རྟེན་ལྟ་བུ་དང༌། །
མེ་རི་ཆུ་ཡི་དཀྱིལ་འཁོར་ལྟར། །ཐད་ཀར་ཟུར་དང་ཟུར་ལོགས་དང་། །སྟེང་འོག་རང་གི་
ལུས་རྣམས་ལ། །གནས་པའི་བརྡས་འདི་ཤེས་པར་བྱ། །ཞེས་དང་། དྲང་པོ་བསྒྲེང་དང་
བཀུག་པ་དང་། །བསྟོད་པ་དང་ནི་སྨད་པ་དང་། །བསྒྲིམས་དང་གློད་པའི་ང་རོ་འབྱུང༌། །
ཞེས་སོ། །གསུམ་པ་ཡི་གེའི་འགོ་ནི་ཨི་གླང་པོའི་སྣ་ལྟ་བུས་མཚོན་པ་སྟེ། །དཔལ་སྦྱིན་
གྱིས་ཞུས་པའི་མདོ་ལས། འགོ་ནི་ཐོག་མར་མཚོན་པ་སྟེ། །དང་ལ་གཟུགས་སུ་མཚོན་པའོ། །
དེ་ནི་ཡི་གེའི་འགོ་ཡིན་ཕྱིར། །བེར་ཀ་རིས་ལ་འགོ་ཞེས་བྱ། །ཞེས་སོ། །བཞི་པ་ཚེག་ནི་
ཐིག་ལེ་སྟེ་དབང་ཕྱུག་ཆེན་པོའི་མིག་ལྟ་བུས་མཚོན་པར་བྱེད་དེ། དྲག་ཤུལ་ཅན་གྱིས་ཞུས་
པའི་མདོ་ལས། ཚེག་ནི་ཚིག་ཏུ་བསྒྲུབ་པ་སྟེ། །ཡི་གེ་སྡུད་ཕྱིར་མིང་དུ་སྨྲ། །དོན་གྱི་སྙིང་པོ་



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
བདེར་སློང་བ། །དེ་ཕྱིར་ཚེག་ལ་ཏིག་ཅེས་བྱ། །ཞེས་སོ། །ལྔ་པ་ཤད་ནི་ཨ་དྲང་པོ་མདའ་ལྟ་
བུས་མཚོན་པ་སྟེ། རྒྱན་དམ་པ་ལས། །སྡུད་པའི་ཕྱིར་ན་ཚེག་ནི་ཏིག །ཐོར་བ་བསྡུས་པས་
མིང་དུ་སྨྲ། །གཅོད་པར་བྱེད་པའི་ལས་ཅན་ལས། །དེ་ནི་ཤད་དུ་སྣང་བའོ། །ཞེས་སོ། །
གཉིས་པ་ཡི་གེ་རྣམས་ཀྱི་དབྱིབས་དེ་ལྟར་མཚོན་པའི་དགོས་པ་ནི། རང་རང་གི་སྒྲ་གདངས་
དང་མཐུན་པའི་བརྡར་བྱས་པ་སྟེ། སྟེང་འོག་རང་གི་ལུས་རྣམས་ལ། །གནས་པའི་བརྡས་
འདི་ཤེས་པར་བྱ། །ཞེས་སོ། །དེ་དག་གིས་ནི་ཡི་གེ་རྣམས་ཀྱི་སྤྱི་དོན་ལེགས་པར་ཕབ་པ་
ཡིན་ནོ། །
ད་ནི་གཉིས་པ་གཞུང་དོན་ལ་གཉིས། རྩ་བའི་ཡི་གེ་བཤད་པ་དང༌། སྦྱོར་བྱེད་ཀྱི་
ཚིག་ཕྲད་བཤད་པ་དངོས་སོ། །དང་པོ་ལ་གཉིས། རྩ་བའི་ཡི་གེ་བཤད་པ་དངོས་དང་།
ཕྲད་ཀྱི་དབྱུང་གཞི་འཕུལ་རྟེན་གྱི་འཇུག་པ་བཤད་པའོ། །དང་པོ་ལ་གཉིས། མདོར་བསྟན་
པ་དང་། རྒྱས་པར་བཤད་པའོ། །དང་པོ་ནི། ཡི་གེ་ཨཱ་ལི་ཀཱ་ལི་གཉིས། །ཞེས་གསུངས་ཏེ།
ཡི་གེ་ཞེས་བརྗོད་པས་ནི་ཡི་གེ་ཇི་སྙེད་པའི་དབྱེ་གཞི་བསྟན་པ་སྟེ། དོན་གསལ་བར་སྟོན་
པའི་ཡི་གེ་དེ་ལ་ཞེས་པའོ། །ཨཱ་ལི་ཀཱ་ལི་ཞེས་པས་ནི་ཡི་གེའི་དབྱེ་ཆོས་སྤྱི་ལྡོག་ནས་བསྟན་
པ་སྟེ། ཨཱ་ལི་སྟེ་ཤེས་རབ་ཀྱི་ཡི་གེ་སྐྱེ་བ་མེད་པའི་དོན་ཅན་ཨ་ལ་སོགས་པ་དབྱངས་དང་།
ཀཱ་ལི་སྟེ་ཐབས་ཀྱི་ཡི་གེ་བརྗོད་པའི་རྒྱུ་འགག་པ་མེད་པའི་དོན་ཅན་ཀ་ལ་སོགས་པ་གསལ་
བྱེད་རྣམས་སོ་ཞེས་པའོ། །གཉིས་ཞེས་གསུངས་པས་ནི་གྲངས་ངེས་བསྟན་པ་སྟེ། དེ་
གཉིས་ངོ་བོ་གཅིག་ལ་ལྡོག་པ་ཐ་དད་པས་སྐྱེ་འགག་གཉིས་མེད་ཀྱི་དོན་ལ་འཇུག་པའི་ཡི་
གེ་ཨཱ་ལི་ཀཱ་ལི་གཉིས་སུ་ངེས་ཏེ་གང་རུང་རེས་བརྗོད་པའི་གཞི་བྱེད་མི་ནུས་པའི་ཕྱིར་རོ་
ཞེས་པ་སྟེ། ཀུན་མཁྱེན་འཇིགས་བྲལ་གླིང་པའི་གཏམ་ཚོགས་ལེའུ་རེ་དྲུག་པའི་དགོངས་
པའོ། །དེ་ལྟ་ན། ཨཱ་ལི་གསལ་བྱེད་ཨི་སོགས་བཞི། ཞེས་པའི་རྩ་བ་ལས་དངོས་འགལ་དུ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
སྨྲ་བའི་ཕྱིར་མི་འཐད་དོ་ཞེ་ན། དེ་ལྟ་ན་དག་ཡིག་ངག་གི་སྒྲོན་མ་ལས། བརྗོད་དོན་ཀཱ་ལི་
སུམ་ཅུ་ལ། །རྐྱང་པ་འཕུལ་དང་མགོ་ཅན་དང་། །དབྱངས་ལྔ་ཡ་ར་ལ་ཝའི་འདོགས། །
ཞེས་པའང་མི་འཐད་པར་འགྱུར་ཏེ། ཀཱ་ལིར་སུམ་ཅུ་བཞེད་ཅིང་དབྱངས་ལྔར་བཞེད་པའི་
ཕྱིར་རོ། །དེས་ན་ཨ་ཡིག་ཀཱ་ལིར་བགྲངས་པ་ནི་དྲང་པོ་ཨའི་ཆར་ཚོགས་པ་གཅིག་པའི་
ཕྱིར་ཡིན་གྱི། ཨཱ་ལིའི་བྱ་བ་གསལ་བར་བྱེད་མ་ནུས་པའི་ཕྱིར་ནི་མ་ཡིན་ཏེ། ཀ་ལ་སོགས་
པའི་ཁོང་ནས་འབྱུང་བའི་ཡི་གེ་ཡིན་པའི་ཕྱིར་རོ། །སྐབས་འདིར་སྨོས་པའི་རྐང་པ་གཅིག་
གི་དོན་ནི་ཡི་གེ་སྤྱི་ལ་དགོངས་ཏེ་གསུངས་པ་ཡིན་པའི་རྒྱུ་མཚན་གྱིས་ཀྱང་རྩ་བའི་ཚིག་
ལས་འགལ་བ་མ་ཡིན་ཏེ། ཡི་གེ་རྣམས་ནི་དབྱངས་དང་གསལ་བྱེད་ཀྱིས་མ་བསྡུས་པ་མེད་
པའི་ཕྱིར་རོ། །
གཉིས་པ་རྒྱས་པར་བཤད་པ་ནི། ཨཱ་ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་
ཐམ་པའོ། །ཞེས་གསུངས་ཏེ། ཨཱ་ལི་སྟེ་དབྱངས་ཀྱི་ཡི་གེ་གསལ་བའམ་མཚོན་པར་བྱེད་པ་
ཨི་དང་སོགས་ཁོང་ནས་ཨུ་ཨེ་ཨོ་སྟེ་དྲང་པོ་མ་ཡིན་པའི་ཚོགས་རྣམ་པའི་ཆ་དེ་བཞི་རུ་
གྲངས་ངེས་པའི་ཕྱིར་བཞི་ཞེས་བསྟན་པའོ། །ཀཱ་ལི་སྟེ་བརྗོད་པ་གསལ་བྱེད་ཀྱི་ཡི་གེ་བོད་
སྐད་ཀ་ལ་སོགས་པ་དྲང་པོ་ཨའི་ཆ་སུམ་ཅུར་དྲངས་ངེས་ཤིང་དེ་ལས་ལྷག་པར་དགོས་མེད་
ཉུང་བས་མི་འགྲུབ་པའི་ཕྱིར་སུམ་ཅུ་ཐམ་པའོ་ཞེས་གསུངས་པའོ། །དེས་ནི་འཇུག་པ་
བཅུའི་ཡི་གེ་རྣམས་ཀྱི་དབྱུང་གཞི་རྩ་བའི་ཡི་གེ་རྣམས་ལེགས་པར་བསྟན་པ་ཡིན་ནོ། ། །
ད་ནི་ཕྲད་ཀྱི་དབྱུང་གཞི་འཕུལ་རྟེན་གྱི་འཇུག་པ་བཤད་པ་དངོས་ལ་གཉིས། སྔོན་
དང་རྗེས་སུ་འཇུག་པ་དང་མི་འཇུག་པའི་རྣམ་གྲངས་མདོར་བསྟན་པ་དང་། དེའི་ཚུལ་རྒྱས་
པར་བཤད་པའོ། །དང་པོ་ནི། དེ་ལ་རྗེས་འཇུག་བཅུ་ཡིན་ཏེ། །དེ་ལ་ལྔ་ནི་སྔོན་དུའང་
འཇུག །མི་འཇུག་པ་ནི་ཉི་ཤུའོ། །ཞེས་གསུངས་ཏེ། དེ་ལ་སྟེ་བཤད་མ་ཐག་པའི་ཀཱ་ལི་སུམ་
༤ 18



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ཅུ་དེ་ལའོ། །རྗེས་འཇུག་བཅུ་ཡིན་ཏེ་ཞེས་པ་ནི། ཀཱ་ལི་སུམ་ཅུ་དེ་ལ་ནང་གསེས་སུ་དབྱེ་ན་
རྗེས་སུ་འཇུག་པའི་ཡི་གེ་བཅུ་ཡོད་པ་ཡིན་ནོ་ཞེས་པའོ། །ཏེ་ནི་གཞན་འདྲེན་པར་ཞུགས་
པའི་ལྷག་བཅས་སོ། །དེ་ལ་ལྔ་ནི་སྔོན་དུའང་འཇུག །ཅེས་པའི་དེ་ལ་ནི་བཤད་མ་ཐག་པའི་
རྗེས་འཇུག་བཅུ་དེ་ལའོ། །ལ་ནི་བདུན་པར་ཞུགས་པ་ཡིན་ཏེ། བསྟན་འགྱུར་དུ་བཞུགས་
པའི་རྩ་བར་སྔོན་རྗེས་གཉིས་ཀར་དེ་ལ་ཞེས་འདུག་པ་དེ་ཉིད་གཞིར་བཞག་བྱས་པའོ། །
རྗེས་འཇུག་དེ་ལའང་དབྱེ་ན་རྗེས་འཇུག་གི་ཡི་གེ་ལྔ་ནི་སྔོན་དུའང་འཇུག་པ་ཡིན་ནོ་ཞེས་
པའོ། །འང་སྒྲ་ནི་སྡུད་པའི་དོན་ལ་སྦྱར་བ་སྟེ། མིང་གཞིའི་རྗེས་སུ་འཇུག་པ་མ་ཟད་ཅེས་
པའོ། །མི་འཇུག་པ་ནི་ཉི་ཤུ་འོ་ཞེས་པ་ནི་སྔོན་རྗེས་གཉིས་ཀར་མི་འཇུག་པའི་ཡི་གེ་ནི་ཉི་ཤུ་
ཡོད་པའོ་ཞེས་པའོ། །
གཉིས་པ་དེའི་ཚུལ་རྒྱས་པར་བཤད་པ་ལ་གཉིས། འཇུག་པའི་ཡི་གེ་དབྱུང་བ་དངོས་
དང༌། ཞར་བྱུང་མི་འཇུག་པའི་ཡི་གེ་ཉི་ཤུ་བཤད་པའོ། །དང་པོ་ལ་གཉིས། སྡེ་པའི་གྲངས་
བསྙད་པ་དང་། དབྱུང་ཚུལ་དངོས་སོ། །དང་པོ་ནི། འོ་ན་དེ་ལ་རྗེས་འཇུག་བཅུ་ཡོད་པ་ནི་
གང་། དེ་ལ་སྔོན་དུ་འཇུག་པ་ལྔ་ནི་ཅི། སྔོན་རྗེས་གཉིས་སུ་མི་འཇུག་པ་ཉི་ཤུ་ནི་གང་ལ་བྱ་
ཞེ་ན། དེ་བཤད་པའི་ཕྱིར། ཀཱ་ལི་ཕྱེད་དང་བརྒྱད་སྡེ་ནི། །བཞི་བཞི་དག་ཏུ་ཕྱེ་བ་ལས། །
ཞེས་གསུངས་ཏེ། ཀཱ་ལི་ཞེས་སྨོས་པས་ནི་ཨཱ་ལི་རྣམ་བཅད་དུ་བྱས་ཤིང་སྡེ་པའི་དབྱེ་གཞི་
ངོས་བཟུང་བའོ། །སྡེ་པའི་དབྱེ་ཆོས་དུ་ཞེ་ན། ཕྱེད་དང་བརྒྱད་སྡེ་ནི་ཞེས་གསུངས་པ་སྟེ།
ཕྱེད་པ་གཅིག་དང་རིལ་པོ་བདུན་ཏེ་ཕྱེད་དང་བརྒྱད་དུ་ལོངས་པའི་སྡེ་ཚན་ཡོད་ཅེས་པའོ། །
འོ་ན་སྡེ་ཞེས་པའི་སྒྲ་ནི་ཚོགས་པ་གཅིག་པ་དང་། མཐུན་པ་དང་
། བསྡོམས་པ་དང་། གཅིག་
ཏུ་འདུས་པའི་དོན་རྣམས་ལ་འཇུག་པས་ཇི་ཙམ་གྱིས་ན་སྡེ་པའི་གྲངས་སུ་བྱས་ཤེ་ན། ནི་
ཞེས་གསུངས་ཏེ་ནི་སྒྲ་ནི་ངོ་བོ་ཉིད་བརྣན་པའི་དོན་ལ་ཞུགས་པས་དེ་མ་ཐག་པར་ཕྱེ་བ་ལ་
༤ 19ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
དགོངས་པའོ། །ཇི་ལྟ་ཞེ་ན། བཞི་བཞི་དག་ཏུ་ཕྱེ་བ་ལས། །ཞེས་གསུངས་ཏེ། བཞི་བཞི་ནི་
གྲངས་ཀྱི་འབྲུ་མང་པོའི་ཚིག་སྡུད་ཡིན་ཏེ། ཡི་གེའི་འབྲུ་བཞི་བཞི་སྟེ་ཕྱེད་དང་བརྒྱད་ཀྱི་སྡེ་
ནི་ཡི་གེའི་འབྲུ་བཞི་བཞི་དག་ཏུ་ཕྱེ་བ་ལས་ཀ་ཁ་ག་ང་སྟེ་བཞིས་སྡེ་པ་གཅིག་ཏུ་གྲུབ་པ་དེ་
བཞིན་དུ་ར་ལ་ཤ་ས་སྟེ་ཡིག་འབྲུ་བཞི་པའི་སྡེ་པ་རིལ་པོ་བདུན་དང་ཧ་ཨ་སྟེ་ཡིག་འབྲུ་གཉིས་
ལས་མེད་པས་ཕྱེད་པ་གཅིག་གོ། །དེ་རྣམས་བསྡོམས་པས་ནི་དྲང་པོ་ཨའི་ཆར་ཚོགས་པ་
གཅིག་པའི་སྡེ་པ་ཕྱེད་དང་བརྒྱད་དུ་གནས་ཞེས་པའོ། །ལས་སྒྲ་ནི་སྡེ་པ་དང་རྗེས་འཇུག་
གཉིས་ཀར་འཇུག་པ་ཡིན་པས་ཟླས་དབྱེ་བའི་ལྔ་པའི་བསྡུ་བར་གཟུང་ངོ༌། །དེས་ན་སྤྱི་མཚན་
དུ་ནི་དྲང་པོ་ཨའི་ཆ་དང་། ལྷག་མ་རྣམ་པའི་ཆར་ཚོགས་པ་གཅིག་པོའི་སྡེ་ཚན་གཉིས་སུ་
བྱས་སོ། །བྱེ་བྲག་ཏུ་ན་ཀ་ཅ་ཏ་པ་ཙ་ཞ་ར་ཧ་རྣམས་རང་རང་གི་སྐྱེ་གནས་མཐུན་པའི་ཚོགས་
པ་གཅིག་པའི་སྡེ་ཚན་དུ་བྱས་པ་སྟེ། ཀུན་མཁྱེན་ཞབས་ཀྱིས། ཨ་ཉིད་མགྲིན་པ། རྐན།
ལྕེ་རྩེ། སོ། མཆུ་རྣམས་ལ་བརྟེན་ཏེ་བརྗོད་པས། ཀ་ཙ་ཊ་ཏ་པ། དེ་རྣམས་སྒྲ་དྲག་ཏུ་བོས་
པ་ལས། ཁ་ཚ་ཋ་ཐ་ཕ། ཞན་དུ་བོས་པ་ལས། ག་ཛ་ཌ་ད་བ། དེ་དག་ཆེར་བོས་པ་ལས། གྷ་
ཛྷ་ཌྷ་དྷ་བྷ། དེ་དག་སྣ་དང་ལྡན་པར་བརྗོད་པས། ང་ཉ་ཎ་ན་མ་སྟེ་སྡེ་ཚན་ལྔར་འབྱུང་ངོ་
ཞེས་གསུངས་པ་ལས་ཤེས་སོ། །དེས་ཀྱང་ཨ་ཡིག་དེ་ཨཱ་ལིའི་བྱ་བ་གསལ་བར་བྱེད་མ་
ནུས་པའི་ཕྱིར་ཀཱ་ལིའི་སྡེ་ཚན་དུ་འདྲེན་པ་མ་ཡིན་པར་རྟོགས་ནུས་སོ། །
གཉིས་པ་དབྱུང་ཚུལ་དངོས་ལ་གཉིས། སྔོན་འཇུག་ལྔའི་དབྱུང་གཞི་རྗེས་འཇུག་
བཅུ་དབྱུང་བ་དང་། དེ་ལས་སྔོན་འཇུག་ལྔ་དབྱུང་བའོ། །དང་པོ་ནི། དང་པོ་གསུམ་པ་བཞི་
པ་ཡི། །མས་གཉིས་དྲུག་པའི་གསུམ་པ་དང་། །བདུན་པ་ལ་ནི་ཤ་མ་གཏོགས། །རྗེས་
འཇུག་ཡི་གེ་བཅུ་རུ་འདོད། །ཅེས་གསུངས་ཏེ། དང་པོ་གསུམ་པ་བཞི་པ་ཞེས་པ་ནི་སྡེ་པའི་
དང་པོ་ཀ་སྡེ་ནས་སྡེ་པ་བཞི་པ་པ་སྡེའི་བར་རོ། །ཡི་ནི་དེ་དང་འབྲེལ་བར་སྟོན་པ་དྲུག་པའི་
~20མ



རྩེ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར། །
ཟླས་དབྱེ་བའི་བསྡུ་བར་བཟུང་སྟེ་སྡེ་པ་དང་པོ་གསུམ་པ་བཞི་པ་རྣམས་ལ་ཡི་ཞེས་སྦྱར་
བར་བྱའོ། །དེ་ཡི་གང་ཞེ་ན། མས་གཉིས་ཞེས་གསུངས་ཏེ། མས་ནི་ཡས་བགྲངས་པའི་
གཉིས་མིན་པར་མས་བགྲངས་པའི་གཉིས་ཡིན་པས་མས་གཉིས་ཏེ། སྡེ་པ་དང་པོའི་མས་
བགྲངས་པ་ག་ང་དང༌། གསུམ་པའི་མས་བགྲངས་པ་ད་ན་དང་བཞི་པའི་མས་བགྲངས་པ་
བ་མ་གཉིས་ཏེ་རྗེས་འཇུག་དྲུག་གོ། །དེ་ཙམ་མམ་ཞེ་ན། དྲུག་པའི་གསུམ་པ་དང་ཞེས་
གསུངས་ཏེ། དྲུག་པ་ནི་སྡེ་པ་དྲུག་པའོ། །འི་ནི་དེ་དང་འབྲེལ་བར་སྟོན་པའོ། །དེ་དང་འབྲེལ་
བ་ནི་གང་ཞེ་ན། གསུམ་པ་དང་ཞེས་པའི་གསུམ་པ་ནི་ཡི་གེ་འབྲུ་བཞི་བཞིར་ཕྱེ་བའི་གསུམ་
པ་སྟེ་སྡེ་པ་དྲུག་པའི་ཡིག་འབྲུ་གསུམ་པ་འ་ཡིག་གོ། །དང་ནི་སླར་ཡང་ཡོད་པར་འབྱེད་
པའི་དོན་ལ་ཞུགས་པའོ། །གང་ཞེ་ན། བདུན་པ་ལ་ནི་ཤ་མ་གཏོགས། །ཞེས་གསུངས་ཏེ།
བདུན་པ་ནི་སྡེ་པ་བདུན་པའོ། །ལ་ནི་རྣམ་དབྱེ་བདུན་པར་གཟུང་སྟེ་སྡེ་པ་བདུན་པ་ལ་ཡོད་
པ་ཞེས་པའོ། །ནི་ནི་ངོ་བོ་ཉིད་བརྣན་པའི་དོན་ལ་སྦྱར་བ་སྟེ། གང་ཞེ་ན། ཤ་མ་གཏོགས་པ་
ཞེས་བདུན་པ་ལ་ཡོད་པ་ནི་ཤ་ཡིག་རྗེས་འཇུག་ཏུ་མ་གཏོགས་ཞེས་པའོ། ། །
དེས་ན་སྡེ་པ་བདུན་པ་ལ་ཡོད་པའི་རྗེས་འཇུག་ནི་ཤ་མ་གཏོགས་པ་གཞན་ར་ལ་ས་
རྣམས་འཇུག་གོ་ཞེས་པ་སྟེ། རྗེས་འཇུག་གི་ཡི་གེ་རྣམས་བསྡོམས་པས་ནི། ག་ང་ད་ན་བ་མ་
འ་རེ་ལ་ས་སྟེ་བཅུ་བྱུང་བའོ། །དེ་དག་ལས་དབྱུང་བའི་ཡིག་འབྲུ་བཅུ་དེ་ཉིད་དགོས་པ་ཅི་
ཞིག་བྱེད་མི་ཤེས་པ་ལ་དགོངས་ནས། རྗེས་འཇུག་ཡི་གེ་བཅུ་རུ་འདོད། །ཅེས་གསུངས་སོ། །
རྗེས་ཀྱི་སྒྲ་ནི་ཕྱིས་དང་། རྟིང་དང་། མཇུག་དང༌། མཐའ་རྣམས་ལ་འཇུག་གོ། །འཇུག་གི་
སྒྲ་ནི་འཛུལ་བ་དང༌། སོང་བ་དང་། འགྲོ་བ་དང་། རྟེན་པར་བྱེད་པ་རྣམས་ལ་འཇུག་སྟེ།
དེའི་ཕྱིར་ཡི་གེ་རྣམས་ཀྱི་རྗེས་སུ་འཇུག་པའི་ཕྱིར་རྗེས་འཇུག་ཅེས་ཀྱང་གྲགས་ལ། ཡི་གེ་
རྣམས་ཀྱི་མཐའ་མར་རྟེན་པའི་ཕྱིར་མཐའ་རྟེན་ཞེས་ཀྱང་གྲགས་ཏེ། ཡི་གེ་གང་ཡིན་ལ་ཁྱད་



པ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
མེད་དུ་འཇུག་པའི་ཕྱིར་རོ། །བཅུ་རུ་འདོད་ཅེས་པ་ནི་བོད་སྐད་ལ་ཡི་གེ་རྣམས་ཀྱི་རྗེས་སུ་
འཇུག་པའི་ཡི་གེ་དེ་ལས་ལྷག་པས་དགོས་མེད་དང་ཉུང་བས་དོན་མི་རྫོགས་ཞེས་བསྟན་
པའོ། །
གཉིས་པ་སྔོན་འཇུག་ལྔ་དབྱུང་བ་ནི། རྗེས་འཇུག་ཡི་གེ་བཅུ་ཉིད་ལས། །དང་པོ་
གསུམ་པ་ལྔ་པ་དྲུག །བདུན་པ་རྣམས་ནི་སྔོན་དུའང་འཇུག །ཅེས་གསུངས་ཏེ། རྗེས་སུ་
འཇུག་པའི་ཡི་གེ་བཅུ་ཉིད་ལས་ཞེས་པའི་ཉིད་ཀྱི་སྒྲ་ནི་གཞན་ལ་མི་ལྡན་པ་ཉིད་དུ་ངེས་
པར་བཟུང་བ་སྟེ། དེ་ལས་གཞན་དུ་སྔོན་འཇུག་ལྔ་མེད་པའི་ཕྱིར་རོ། །ལས་སྒྲ་ནི་ལྔ་པར་
གཟུང་སྟེ་རྗེས་འཇུག་དེ་ལས་ཞེས་པའོ། །དེ་ལས་ཇི་ལྟར་དབྱུང་ཞེ་ན། དང་པོ་གསུམ་པ་ལྔ་
པ་དྲུག །བདུན་པ་རྣམས་ནི་ཞེས་གསུངས་ཏེ། དང་པོ་གསུམ་ལ་སོགས་པའི་གྲངས་ནི་རྗེས་
འཇུག་གི་དང་པོ་ག་དང་གསུམ་པ་ད་ལྔ་པ་བ་དྲུག་པ་མ་བདུན་པ་འ་རྣམས་ཏེ་ལྔའོ། །ནི་སྒྲ་
ནི་ཟླ་ལས་དགར་བའི་དོན་དུ་སྦྱར་བ་སྟེ། ཕྱི་མའི་ཚིག་སྔོན་དུ་འཇུག་པའི་དོན་སྔོན་འཇུག་
ལྔའི་ཟླ་རྗེས་འཇུག་ལྷག་མ་རྣམས་ལ་མེད་པས་སོ། །སྔོན་དུའང་འཇུག་ཅེས་པའི་འང་སྒྲས་
ནི་ག་ད་བ་མ་འ་དང་ལྔ་ནི་རྗེས་སུ་འཇུག་པར་མ་ཟད་ཅེས་པའོ། །སྔོན་གྱི་སྒྲ་ནི་དང་པོ་དང་།
སྔ་མ་དང་། ཐོག་མ་རྣམས་སུ་འཇུག་སྟེ། དུ་ནི་བདུན་པར་གཟུང་ངོ༌། །དེས་ན་རང་རང་གི་
མིང་གཞིའི་སྔོན་དུ་འཇུག་པའི་ཕྱིར་སྔོན་འཇུག་ཅེས་ཀྱང་བྱ་ལ། སྔོན་ནས་འཕུལ་བའི་ཕྱིར་
འཕུལ་ཡིག་ཅེས་ཀྱང་བརྗོད་དོ། །དེས་ན་དེ་དག་རྗེས་སུ་འཇུག་པར་མ་ཟད། ཡི་གེ་རྣམས་
ཀྱི་སྔོན་དུ་འཇུག་པའང་ཡོད་པས་སྔོན་འཇུག་ཅེས་ནི་མི་བྱ་སྟེ། སྔོན་འཇུག་དེ་དག་གིས་ཡི་
གེ་མཐའ་དག་ལ་ཁྱད་མེད་དུ་འཇུག་པ་མེད་པའི་ཕྱིར་རོ། །
གཉིས་པ་ཞར་བྱུང་སྔོན་རྗེས་གང་དུའང་མི་འཇུག་པའི་ཡི་གེ་ཉི་ཤུ་བཤད་པ་ནི། མིང་
གཞི་གཉིས་སམ་གསུམ་སྦྲེལ་ལམ། །དེ་ལ་དབྱངས་ཀྱི་བཞིར་ལྡན་ཡང་། །གང་དུའང་
ལ22མ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
འཇུག་མིན་སྦྱར་བའང་མིན། །ཞེས་གསུངས་ཏེ། མིང་གཞི་ནི་སྔོན་རྗེས་གང་དུའང་མི་
འཇུག་པའི་མིང་གཞི་ཁོ་ན་ཡིན་པ་ཉི་ཤུ་སྟེ། ཀ་ཁ་ཅ་ཆ་ཇ་ཉ་ཏ་ཐ་པ་ཕ་ཙ་ཚ་ཛ་ཝ་ཞ་ཟ་ཡ་
ཤ་ཧ་ཨ་རྣམས་སོ། །དེ་ཅིའི་ཕྱིར་མི་འཇུག་ཅེ་ན། དེ་བསྟན་པའི་ཕྱིར། གཉིས་སམ་གསུམ་
སྦྲེལ་ལམ། །དེ་ལ་དབྱངས་སོགས་གསུངས་ཏེ། མིང་གཞི་ཁོ་ནར་ངེས་པའི་ཡི་གེ་ཀཁ་ལྟ་
བུ་དབྱངས་གཅིག་ཏུ་སྦྲེལ་བའི་གཉིས་སམ། ཡང་ཀཁཅལྟ་བུ་དབྱངས་གཅིག་གིས་སྦྲེལ་
བའི་གསུམ་སྦྲེལ་ལམ་སྟེ་སྤྲེལ་གྱི་སྒྲ་ནི་རིགས་མཐུན་དུ་མ་འཇུག་པ་བསྡུས་ནས་མཐར་
རྣམ་དབྱེ་གཅིག་སྦྱར་བ་ཟླས་དབྱེ་བའི་བསྡུ་བར་གཟུང་ངོ༌། །ཀཁཅ་ལྟ་བུ་དེ་ལ་དབྱངས་ཀྱི་
ཡི་གེ་དང་པོ་ཨི་ལྟ་བུ་སྦྱར་ནས་ཀཁིཅ་ཞེས་པ་ལྟ་བུ་དབྱངས་གཅིག་གིས་སྦྲེལ་ཞིང་བཞིར་
ལྡན་པ་ཅན་དུ་སྦྱར་བ་ཡིན་ཡང་བརྗོད་པ་གང་དུའང་འཇུག་པ་མིན་ཞིང་བརྡ་སྤྲོད་མཁན་པོ་
རྣམས་ཀྱིས་སྦྱར་བའང་མིན་ནོ་ཞེས་པའོ། །འདིས་ནི་མཁན་པོས་དབྱངས་གཅིག་གིས་
བཅིངས་པའི་ཡི་གེ་རྣམས་ཀྱི་ཐ་སྙད་བཞེད་པར་འགྱུར་རམ་སྙམ་པའི་ཡིད་གཉིས་སུ་ཟ་
བའང་བཅོམ་པར་བྱས་པ་ཡིན་ཏེ། ཚེག་བར་གཅིག་ཏུ་ཚོགས་པའི་ཡི་གེ་རྣམས་ལ།
བཅིངས་པ་དང་། ཕན་ཚུན་གཅིག་གིས་གཅིག་ལ་བརྟེན་པ་དང་། གཅིག་ཏུ་བཅིངས་པ་
རྣམས་ཀྱི་དོན་ལ་འཇུག་པའི་སྦྲེལ་བའི་སྒྲས་བསྟན་པའི་ཕྱིར་རོ། །
སྐབས་འདིར་མིང་གཞིའི་དོན་ལ་ཅུང་དཔྱད་ན། སྤྱིར་སྔོན་རྗེས་མིང་གཞི་གསུམ་གྱི་
ཟླས་དབྱེ་བའི་མིང་གཞི་རྣམས་ཀྱི་ངོ་བོ་ནི་འཇུག་པའི་ཡི་གེ་རྣམས་ཀྱི་འཇུག་ཡུལ་དུ་གྱུར་
པ་ཞིག་ལ་གྲགས་པའོ། །ངེས་པའི་ཚིག་ནི་ཡི་གེ་དང་། སྒྲ་དང་། སྐད་དང་། བརྡ་དང་། ཐ་
སྙད་དང་། མིང་རྣམས་ནི་དོན་གཅིག་ལ་འཇུག་སྟེ། དེའི་ཕྱིར་སྒྲ་དོན་གྱི་རྣམ་སྤྱིའི་ཡི་གེ་
སྐྱེད་པའི་གཞིའམ་རྩ་བར་གྱུར་པས་ན་མིང་གཞི་ཞེས་བྱ་སྟེ། སྒྲ་གདངས་དྲག་ཞན་བར་མ་
གསུམ་ལས་གང་ཞིག་བསྐྱེད་པར་བྱེད་ཀྱང་འཇུག་པའི་ཡི་གེ་རྣམས་ཀྱི་འཇུག་ཡུལ་དུ་གྱུར་
ལ23ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
པ་འདི་ཉིད་ལས་བསྐྱེད་པར་བྱ་དགོས་པའི་ཕྱིར་རོ། །དེ་ལྟ་ན། གང་གིས་མིང་གཞི་སྔོན་
གསུངས་པ། །ཞེས་པའི་མིང་གཞིའི་སྒྲ་ལ་མིང་ཚིག་བརྗོད་པ་ཀུན་གྱི་གཞིར་གྱུར་པ་ཞེས་
བཤད་པ་མ་ཡིན་ནམ་ཞེ་ན། གོང་དུ་ནི་སྤྱིར་དབྱངས་གསལ་གྱི་ཡི་གེ་རྣམས་གསར་དུ་
གཏོད་པ་ལ་གསུངས་པས་དེ་ནི་མིང་ཚིག་བརྗོད་པ་ཀུན་གྱི་གཞིར་ངེས་ལ། སྐབས་འདིར་
ནི་འཇུག་པའི་ཡི་གེ་རྣམས་ཀྱི་འཇུག་ཡུལ་དུ་གྱུར་པ་ལ་གསུངས་པ་ཡིན་པས་ན་མི་འཐད་དེ།
འཇུག་པའི་ཡི་གེ་རྣམས་ཀྱང་མིང་ཚིག་བརྗོད་པ་ཀུན་གྱི་གཞི་ཡིན་པའི་ཕྱིར་རོ། །དེས་ན་
མིང་གཞི་ཁོ་ན་ཡིན་པ་དང་འཇུག་པའི་ཡི་གེ་གཉིས་ལ་མུ་གཉིས་སུ་ཡོད་དེ། མིང་གཞི་ཁོ་
ན་ཡིན་ལ་འཇུག་པའི་ཡི་གེ་མིན་པ་ནི་བཤད་མ་ཐག་པ་ཉི་ཤུའོ། །འཇུག་པ་ཡིན་ལ་མིང་
གཞི་ཁོ་ན་མིན་པ་ནི་འཇུག་པའི་ཡི་གེ་བཅུའོ། །འཇུག་པའང་ཡིན་ལ་མིང་གཞི་ཁོ་ནའང་
ཡིན་པ་དང་། དེ་བཞིན་དུ་གཉིས་ཀ་མིན་པ་ནི་མེད་དོ། །ཡང་སྔོན་འཇུག་དང་རྗེས་འཇུག་
གཉིས་ལ་མུ་གསུམ་ཡོད་དེ། སྔོན་འཇུག་ཡིན་ལ་རྗེས་འཇུག་མིན་པ་ནི་མེད། རྗེས་འཇུག་
ཡིན་ལ་སྔོན་འཇུག་མིན་པ་ནི་ཡོད་དེ་རྗེས་འཇུག་བཅུ་ལས་སྔོན་དུ་མི་འཇུག་པ་ལྔ་ཡོད་པ་
དེ་ཡིན་ལ། སྔོན་འཇུག་དང་རྗེས་འཇུག་གཉིས་ཀ་ཡིན་པའང་ཡོད་དེ་སྔོན་དུ་འཇུག་པའི་
ཡི་གེ་ལྔ་དེ་ཡིན་ལ། སྔོན་འཇུག་རྗེས་འཇུག་གཉིས་ཀ་མིན་པ་ནི་མིང་གཞི་ཁོ་ན་ཡིན་པ་ཉི་
ཤུའོ། །དེ་དག་གི་ནི་ཕྲད་ཀྱི་དབྱུང་གཞི་རྗེས་འཇུག་བཅུའི་འཕྲོས་དོན་དང་བཅས་པ་ལེགས་
པར་བཤད་ཟིན་ཏོ། །
ད་ནི་གཉིས་པ་སྦྱོར་བྱེད་ཀྱི་ཚིག་ཕྲད་བསྟན་པ་དངོས་ལ་གཉིས། སྤྱི་དོན་དང་།
གཞུང་དོན་ནོ། །དང་པོ་ལ་གཉིས། ཚིག་ཕྲད་ཀྱི་རྣམ་པར་གཞག་པ་དང་། རྣམ་དབྱེའི་རྣམ་
གཞག་གོ། །དང་པོ་ལ་བཞི། ངོ་བོ། ངེས་ཚིག །མཐུན་དཔེ། དབྱེ་བའོ། །དང་པོ་ནི། ཚིག་
གང་ཞིག་རང་ལ་བསྟན་པར་བྱ་བའི་དོན་མེད་ཅིང་ཚིག་གི་གསལ་བྱེད་དུ་གྱུར་པ་སྟེ། སྨྲ་སྒོ་
མ24



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ལས། གང་ཞིག་རང་གི་དོན་མེད་ཅིང་། །དོན་གྱི་མིང་ལ་གསལ་བྱེད་པ། །ཚིག་གི་ཕྲད་
ཅེས་བྱ་བ་སྟེ། །ཞེས་སོ། །གཉིས་པ་ནི། མིང་དང་ཕྲད་ན་ཚིག་གི་གསལ་བྱེད་དུ་གྱུར་པས་
ན་ཚིག་ཕྲད་ཅེས་ཀྱང་བྱ་ལ། རྐྱེན་ཞེས་ཀྱང་བྱ་ལ། ས་ཞེས་ཀྱང་བྱའོ། །གསུམ་པ་ནི། ལྕགས་
གཉིས་སྦྱོར་བའི་ཚ་ལ་ལྟ་བུ་སྟེ། མིང་རྣམས་སྦྱོར་བར་བྱེད་པའི་ཕྱིར་རོ། །བཞི་པ་དབྱེ་ན་
རྗེས་འཇུག་ལ་ལྟོས་པ་ཅན་དང་། ཕྲད་རང་དབང་ཅན་ཏེ་གཉིས་སུ་ཡོད་ལ། དང་པོ་ལའང་
རྣམ་དབྱེའི་རྐྱེན་དུ་གྱུར་པ་ལ་དོན། འབྲེལ་སྒྲ། བྱེད་སྒྲ་དེ་གསུམ་དང༌། གཉིས་པ་ལའང་།
འབྱུང་ཁུངས་དང་། བོད་སྒྲ་སྟེ་རྣམ་དབྱེའི་རྐྱེན་དུ་གྱུར་པ་གཉིས་སུ་ཡོད་དོ། །
གཉིས་པ་རྣམ་དབྱེའི་རྣམ་པར་གཞག་པ་ལའང་ངོ་བོ། ངེས་ཚིག །དབྱེ་བ་དང་གསུམ་
མོ༑ ༑དང་པོ་ནི། སྒྲ་གཅིག་སྒྲ་ཀུན་ཏུ་བསྒྱུར་དུ་བཏུབ་པ་དང་། སྒྲ་གཅིག་དོན་ཐམས་ཅད་
ལ་འཇུག་ཏུ་རུང་བ་སྟེ་ཟུར་དང་པོས་སྒྲ་ཙམ་ལ་རྣམ་དབྱེ་གཅིག་བྱར་ཡོད་པ་དང་། ཟུར་
གཉིས་པས་བསྒྱུར་བ་བདུན་བོད་པ་དང་བརྒྱད་དུ་རྣམ་དབྱེར་བྱར་ཡོད་པར་བསྟན་པ་སྟེ་
གནས་བརྒྱད་ཀྱི་དགོངས་པའོ། །
གཉིས་པ་ངེས་ཚིག་ནི། སྒྲ་ལ་རྣམ་གྲངས་ཉེར་གཅིག་དང་དོན་ལ་རྣམ་གྲངས་བསྒྱུར་
བ་བདུན་བོད་པ་དང་བརྒྱད་དུ་དབྱེར་ཡོད་པས་རྣམ་དབྱེ་སྟེ། གནས་བརྒྱད་ལས། དེ་སྒྱུར་
བྱེད་ཀྱི་ཡི་གེ་ཉི་ཤུ་རྩ་གཅིག་དང་སྒྲ་ཙམ་དུ་ཕྲད་ནས་སྒྲ་གཅིག་ཐམས་ཅད་ལ་འགྱུར་རུང་
བའི་དོན་ནི། བིབྷཀྟ་ཞེས་བྱ་བ་རྣམ་པར་དབྱེ་བའི་དོན་ཡིན་གྱི་ཞེས་དང༌། དེ་ལྟར་བསྒྱུར་
བ་བདུན་བོད་པ་དང་བརྒྱད་ལ་རྣམ་པར་དབྱེ་བ་ཡིན་ནོ་ཞེས་སོ། །
གསུམ་པ་དབྱེ་བ་ནི་བྱེད་པ་བདུན་དང༌། རྣམ་དབྱེ་སྟེ་གཉིས་སོ། །དང་པོ་ནི་ཇི་ལྟ་བུ་
ལ་བྱ་ཞེ་ན། སྒྲ་གཅིག་གི་བྱིངས་ལས་བྱ་བ་གཅིག་རྣམ་དབྱེ་བདུན་དུ་བསྒྱུར་བ་བྱེད་པ་
བདུན་དང་། མིང་ཇི་སྙེད་ཅིག་ལ་རྣམ་དབྱེ་སྦྱར་དུ་རུང་བ་རྣམ་དབྱེ་ཞེས་བྱའོ། །བརྒྱད་པ་
..
15



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
བོད་པ་ནི་དེ་དག་གང་དུ་བསྒྱུར་བ་དེ་ལ་བོད་པ་འཇུག་པས་བོད་པ་དང་བརྒྱད་དོ། །དེའང་
གནས་བརྒྱད་དང་ལྡོག་པ་བསྡུས་པ། སྨྲ་བ་ཐམས་ཅད་ལ་འཇུག་པ་རྣམས་ཀྱི་དགོངས་པ་
སྟེ་ལྡོག་པ་བསྡུས་པ་ལས། བོད་པ་དགག་པ་ནི་མེད་དེ། གང་བརྗོད་པ་དེ་ཐམས་ཅད་ལ་
བོད་པས་གཞི་བྱེད་པ་མེད་པའི་ཕྱིར་རོ། །དགག་པ་ལ་བོད་པ་ནི་ཡོད་དེ། གང་བརྗོད་པ་དེ་
ཐམས་ཅད་ལ་བོད་པ་འཇུག་པའི་ཕྱིར་རོ། །ཞེས་སོ། །
ཁ་ཅིག་ན་རེ། ཚིག་ཕྲད་ཅེས་པ་ནི་གོང་གི་རྣམ་དབྱེ་བདུན་པོ་དེར་མི་གཏོགས་པའི་
སླར་བསྡུ། རྒྱན་སྡུད། ལྷག་བཅས། འབྱེད་སྡུད། དགར་སྡུད། ནི་སྒྲ། དང་སྒྲ། དེ་སྒྲ། གང་
སྒྲ༑ བདག་སྒྲ། དགག་སྒྲ་རྣམས་ཀྱི་རྐྱེན་གྱི་ཡི་གེ་སྦྱར་བ་རྣམས་ཏེ་ཞེས་འདོད་དོ། །དེ་ལྟ་
ན་རྣམ་དབྱེ་སོགས་ལ་དོན་བསྟན་དུ་མེད་པའི་སྐྱོན་དུ་འགྱུར་ཏེ། སུ་རུ་ར་དུ་སོགས་ཀྱི་ཕྲད་
ལ་རང་ལ་བསྟན་པར་བྱ་བའི་དོན་མེད་པའི་ཕྱིར་རོ། །མ་ཡིན་ཏེ་དེ་དག་རྣམ་དབྱེའི་རྐྱེན་དུ་
ཞུགས་པའི་ཕྱིར་རོ་ཞེ་ན། རྣམ་དབྱེའི་རྐྱེན་དུ་ཞུགས་པས་རྣམ་དབྱེར་བརྗོད་ན། ས་ལུད་
དྲོད་གཤེར་རྣམས་ཀྱང་མྱུ་གུར་ཐལ་ཏེ། མྱུ་གུའི་རྐྱེན་དུ་གྱུར་པའི་ཕྱིར་རོ། །དེས་ན་རྐྱེན་
དང་རྐྱེན་ཅན་མ་ཕྱེད་པར་གཅིག་ཏུ་བཟུང་བའི་སྐྱོན་དུ་སྣང་སྟེ། སྒྲ་གཞུང་རྣམས་ནས་རྣམ་
དབྱེ་དེ་དག་གི་ས་བསྟན་པའི་ཕྱིར་ཏེ༑ རང་གཞུང་ལས་ཀྱང་། དེ་དག་ཨི་སྦྱར་འབྲེལ་བའི་
ས༑ ༑ཞེས་པས་ཤེས་སོ། །དེས་ན་ལ་དོན་དང་འབྲེལ་བའི་ས་ལ་སོགས་པ་དེ་དག་ནི་རྣམ་
དབྱེའི་རྐྱེན་ཡིན་གྱི་རྣམ་དབྱེ་དངོས་ནི་མ་ཡིན་ཏེ། རྣམ་དབྱེ་དང་པོ་དོན་གྱི་ངོ་བོ་ཙམ་སྟོན་
པ་ལ་སོགས་པ་རྣམ་དབྱེའི་རྐྱེན་རྐྱང་པ་དེ་དག་ལ་བསྟན་དུ་མེད་པས་ཤེས་སོ། །དེ་དག་གིས་
ཕྲད་དང་རྣམ་དབྱེའི་སྤྱི་དོན་ལེགས་པར་ཕྱེ་སྟེ་བསྟན་པ་ཡིན་ནོ། །
ད་ནི་གཉིས་པ་གཞུང་དོན་ལ་གཉིས། རྗེས་འཇུག་ལ་ལྟོས་པ་ཅན་གྱི་རྣམ་དབྱེའི་
རྐྱེན་གྱི་ཚིག་ཕྲད་དང་བཅས་པར་སྟོན་པ་དང་། རང་དབང་ཅན་གྱི་རྣམ་དབྱེའི་རྐྱེན་གྱི་ཚིག་
ཆ26–



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ཕྲད་དང་བཅས་པར་སྟོན་པའོ། །དང་པོ་ལ་བདུན། ཟླ་སྡུད། ལ་དོན། འབྲེལ་བའི་ས། བྱེད་
པོའི་ས། རྒྱན་སྡུད། ལྷག་བཅས། འབྱེད་སྡུད་དོ། །དང་པོ་ལ་གཉིས། དངོས་དང་། དཔེར་
བརྗོད་དོ། །དང་པོ་ལ་གཉིས། རྗེས་འཇུག་གི་སྦྱོར་བ་དང་། སླར་བསྡུའི་སྦྱོར་བ་དངོས་སོ། །
དང་པོ་ནི། རྗེས་འཇུག་ཡི་གེ་བཅུ་པོ་ནི། །མིང་གང་གི་ནི་མཐར་སྦྱར་བ། །ཞེས་གསུངས་
ཏེ༑ རྗེས་འཇུག་ཡི་གེ་བཅུ་པོ་ཞེས་པའི་པོ་སྒྲ་ནི་བདག་སྒྲ་དངོས་དང་རིལ་པོའི་དོན་ལ་
འཇུག་པ་གཉིས་ལས་རིལ་པོའི་དོན་ལ་ཞུགས་པ་སྟེ་རྗེས་འཇུག་ཡི་གེ་བཅུ་རིལ་པོ་ཞེས་
པའོ། །དེས་ཅི་ཞིག་བྱེད་ཅེ་ན། ནི་ཞེས་གསུངས་ཏེ་ནི་སྒྲ་ནི་ཟླ་ལས་དགར་བའི་དོན་ལ་
སྦྱར་བ་སྟེ། ཕྱི་མའི་ཚིག་མིང་གང་གི་ནི་མཐར་སྦྱར་བ་ཞེས་པའི་དོན་ལ་རྗེས་འཇུག་ཉིད་
སྦྱར་བ་ཡིན་གྱི་མིང་གཞི་ཁོ་ན་ཡིན་པ་ནི་མི་འཇུག་གོ་ཞེས་པའོ། །ཇི་ལྟར་སྦྱར་བར་བྱ་ཞེ་ན།
མིང་གང་གི་ནི་མཐར་སྦྱར་བ། །ཞེས་པའི་མིང་གི་སྒྲ་ནི་མིང་ཚིག་ཡི་གེ་གསུམ་གྱི་ཟླས་དབྱེ་
བའི་མིང་ལའང་འཇུག་སྟེ་དེའི་ཕྱིར་མིང་དངོས་ལའང་གཟུང་ངོ༌། །ཡང་མིང་གི་སྒྲ་ནི་ཡི་གེ་
སྤྱི་ལའང་འཇུག་སྟེ་དེའི་ཕྱིར་རྗེས་འཇུག་སྦྱར་དུ་ཡོད་པའི་ཡི་གེ་ཡང་གཟུང་བ་སྟེ། མིང་
དངོས་དང་རྗེས་འཇུག་སྦྱར་དུ་ཡོད་པའི་ཡི་གེ་གང་གི་ནི་མཐའ་མར་སྦྱར་བར་བྱ་ཞེས་པའོ། །
སྐབས་འདིར་ཡང་ནི་སྒྲ་ནི་ཟླ་ལས་དགར་བ་སྟེ་སྔོན་རྗེས་ཀྱི་མཐར་སྦྱར་བ་ནི་མིན་ཞེས་
པའོ། །
གཉིས་པ་སླར་བསྡུའི་སྦྱོར་བ་དངོས་ནི། དེ་ལ་ཨཱ་ལི་བཞི་པ་སྦྱར། །སླར་བསྡུ་བར་ནི་
ཤེས་པར་བྱ། །ཞེས་གསུངས་ཏེ། དེ་ལ་སྟེ་བཤད་མ་ཐག་པར་མིང་དངོས་དང་རྗེས་འཇུག་
སྦྱར་དུ་ཡོད་པའི་ཡི་གེ་རྣམས་ལ་རྗེས་འཇུག་བཅུ་པོ་སྦྱར་བ་དེ་ལའོ། །ལ་ནི་གཉིས་པ་སྟེ་
བཤད་མ་ཐག་པ་རྗེས་འཇུག་སྦྱར་ཟིན་པ་དེ་ལ་ཨཱ་ལི་བཞི་པ་ཨོ་སྒྲ་སྦྱར་བའི་ལས་ཀྱི་ཡུལ་
དུ་བྱས་པའི་ཕྱིར་རོ། །རྗེས་འཇུག་བཅུ་པོ་རང་རང་ལ་ཨཱ་ལི་བཞི་པ་ཨོ་སྒྲ་སྦྱར་བས་དགོས་
ཀ27



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
པ་གང་ཞེ་ན། སླར་བསྡུ་བར་ནི་ཤེས་པར་བྱ། །ཞེས་གསུངས་པ་སྟེ། སླར་ནི་ཡང་དང་། ཟླ་
དང་། གཞན་དང་། ལྷག་མ་རྣམས་ལ་འཇུག་གོ། །བསྡུ་བ་ནི་རྫོགས་པ་དང་། ཟིན་པ་དང་།
མེད་པ་རྣམས་ལ་འཇུག་པས་ན། གང་ཞིག་དམ་བཅས་པའི་དོན་བསྟན་པར་བྱ་བ་ལྷག་མ་
གཞན་མེད་པར་རྫོགས་སོ་ཞེས་བསྟན་དུ་རུང་བས་སླར་བསྡུ་བའོ། །སྐབས་འདིར་ཡང་ནི་
སྒྲ་ནི་དགར་བའི་དོན་ལ་སྟེ། དེ་ལས་གཞན་དུ་ཤེས་པར་བྱ་བ་མ་ཡིན་པས་སོ། །དེ་ལྟ་བུའི་
དོན་ལ་རིག་པར་བྱ་བ་ཡིན་པས་ཤེས་པར་བྱ་ཞེས་པའོ། །བསྡུ་བར་ཞེས་པའི་ར་ནི་གཉིས་
པ་མཚན་ཉིད་པ་དང་། ཤེས་པར་ཞེས་པའི་ར་ནི་གཉིས་པའི་དེ་ཉིད་ཀྱི་དོན་ལ་སྟེ། ཤེས་པ་
དང་ཤེས་བྱེད་ངོ་བོ་ཐ་དད་དུ་མེད་པས་སོ། །གཞུང་འདིས་དངོས་བསྟན་དུ་རྗེས་འཇུག་དེ་
དག་ཉིད་ལ་ཨཱ་ལི་བཞི་པ་སྦྱར་བས་ཆོག་པར་བསྟན་མོད། དེས་རྗེས་འཇུག་རང་རང་གི་སྒྲ་
གང་ཡིན་པ་དེ་ཉིད་རྗེས་འཇུག་རང་རང་གི་རྗེས་སུ་སྦྱར་བས་ཆོག་པའང་བསྟན་པ་ཡིན་ཏེ།
རྗེས་འཇུག་བཅུ་ལས་གང་ཞིག་ཡིན་པ་དེ་ཉིད་ལ་སྦྱར་བས་ཆོག་པའི་ཕྱིར་རོ། །
གཉིས་པ་དཔེར་བརྗོད་ལའང་གཉིས། རྗེས་འཇུག་གི་སྦྱོར་ཚུལ་དང་། སླར་བསྡུའི་
ཕྲད་ཀྱི་སྦྱོར་ཚུལ་དངོས་སོ། །དང་པོ་ལ་དང་པོ་གང་དུ་སྦྱར་བའི་མིང་གི་ཡི་གེ་ནི། སླའོ།
ཕྱའ། བརྐྱལ། སྤྱལ། མཁྱེ། བསྐྱའ། གདའ། མཛའ། འཆའ། མཇའ། ཤེ་ཞེས་པ་ལྟ་བུའོ། །
གང་གི་ཕྱིར་དེ་དག་ལ་རྗེས་འཇུག་མ་སྦྱར་ནའང་འ་ཡིག་ཞུགས་ཤེ་ན། ཁོང་ནས་འབྱུང་
བའི་ཡི་གེ་ཡིན་པའི་ཕྱིར་ཡི་གེ་མཐའ་དག་ནས་འབྱུང་ངོ༌། །གཉིས་པ་དེ་དག་ལ་རྗེས་
འཇུག་ཇི་ལྟར་སྦྱོར་ཞེ་ན། དང་པོ་ཕྱའ་ཞེས་པ་དེ་ཉིད་ཕྱག་ཅེས་པར་འགྲུབ་པར་འདོད་ན།།
ཨ་ཆུང་དེ་ཉིད་མགྲིན་པ་ལ་བརྟེན་ནས་ཞན་པར་བརྗོད་པ་ལས་ག་ཞེས་འབྱུང་ངོ༌། །དེ་ཉིད་
མིང་གཞི་ཕྱའ་དང་དབྱངས་གཅིག་ཏུ་བཅིངས་པས། ཕྱག་ཅེས་འགྲུབ་བོ། །དེ་བཞིན་དུ་
བརྐྱའ་ཞེས་པའི་མིང་དེ་ཉིད་ལ་རྗེས་འཇུག་ང་སྦྱོར་བར་འདོད་ནའང་། ཨ་ཆུང་ཉིད་སྣ་དང་
མ 28



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ལྡན་པས་ང་ཞེས་འབྱུང་སྟེ། དེ་ཉིད་མིང་གཞི་དང་ང་རོ་གཅིག་གིས་བཅིངས་པས། བརྐྱང་
ཞེས་འགྲུབ་བོ། །སྤྱའ་ཞེས་པའི་མིང་གི་ཡི་གེའང་རྗེས་སུ་ད་སྦྱར་བར་འདོད་ན་ཨ་ཆུང་ཉིད་
ལྕེ་རྩེ་དང་སོ་ཕྲད་པ་ལ་བརྟེན་ཏེ་ཞན་པར་བརྗོད་ན་ད་ཞེས་འབྱུང་བ་དེ་ཉིད་དབྱངས་གཅིག་
ཏུ་སྦྱོར་བས། སྤྱད་ཅེས་འགྲུབ་བོ། །དེ་བཞིན་དུ་མཁྱེ་ཞེས་པའི་ཡི་གེ་དེ་ཉིད་ལྕེ་རྩེ་དང་སྣ་
དང་ལྡན་པར་བརྗོད་པས། མཁྱེན་ཞེས་འགྲུབ་པ་དང༌། བསྐྱའ་ཞེས་པའི་མིང་གི་ཡི་གེའང་
རྗེས་འཇུག་བ་སྦྱར་བར་འདོད་ན་ཨ་ཆུང་ཉིད་མཆུ་ལ་བརྟེན་ནས་ཞན་པར་བརྗོད་པས། བ་
ཞེས་འབྱུང་བས་དེ་ཉིད་མིང་གཞི་དང་དབྱངས་གཅིག་ཏུ་སྦྲེལ་བས། བསྐྱབ་ཅེས་འགྲུབ་བོ། །
གདའ་ཞེས་པའི་མིང་གི་ཡི་གེའང་རྗེས་འཇུག་མ་སྦྱར་བར་འདོད་པས་ཨ་ཆུང་དེ་ཉིད་མཆུ་
ལ་བརྟེན་ནས་ཞན་དུ་བོས་པས་མ་ཞེས་བྱུང་བ་དེ་ཉིད་དབྱངས་གཅིག་གིས་བཅིངས་པས།
གདམ་ཞེས་པ་དང་། འཆའ་ཞེས་པའང་ཨ་ཆུང་དེ་ཉིད་ལྕེ་རྩེ་དང་རྐན་གཉིས་ཕྲད་ཅིང་བོས་
པས་ར་ཞེས་བྱུང་བ་དེ་ཉིད་དབྱངས་གཅིག་གིས་བཅིངས་པས། འཆར་ཞེས་པ་དང༌།
མཇའ་ཡང་རྗེས་འཇུག་སྦྱར་བར་འདོད་ན་ར་བཞིན་ཞན་དུ་བརྗོད་པས་ལ་ཞེས་བྱུང་བ་ཉིད་
དབྱངས་གཅིག་ཏུ་བཅིངས་པས། མཇལ་ཞེས་པ་དང༌། ཤེ་ཞེས་པའི་སྒྲའང་རྗེས་འཇུག་ས་
སྦྱར་བར་འདོད་ན། ཨཱ་ལི་གསུམ་པ་ཉིད་སོ་ལ་བརྟེན་ནས་བརྗོད་པས་སེ་ཞེས་བྱུང་བ་ཉིད་
གཅིག་ཏུ་བཅིངས་པས། ཤེས་ཞེས་འགྲུབ་བོ། །དེའང་ཀུན་མཁྱེན་ཞབས་ཀྱིས། ཡི་གེ་དེ་
དག་ལ་ཨའི་སྒྲས་ཁྱབ་པ་ནི་པི་ཝང་གི་སྒྲ་སྙན་དེས་པི་ཝང་གི་སྒྲ་མཐོ་དམན་དང་དྲག་ཞན་
ཐམས་ཅད་ལ་ཁྱབ་པ་བཞིན་ནོ་ཞེས་དང་། ཡི་གེ་ཐམས་ཅད་ཀྱི་འབྱུང་ཁུངས་ཨ་ཉིད་རྐྱེན་
གྱི་ཡི་གེ་རྣམ་པ་སྣ་ཚོགས་པར་སྣང་བའི་རང་བཞིན་ཡིན་ཏེ་ཞེས་དང་། མཚན་བརྗོད་ལས།
ཨ་ནི་ཡིག་འབྲུ་ཀུན་གྱི་མཆོག །ཁོང་ནས་འབྱུང་བ་སྐྱེ་བ་མེད། །དོན་ཆེན་ཡི་གེ་དམ་པ་སྟེ། །
བརྗོད་པ་ཀུན་གྱི་རྒྱུ་ཡི་མཆོག །ཚིག་ཀུན་རབ་ཏུ་གསལ་བར་བྱེད། །ཅེས་གསུངས་པའི་
མ 29ག



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
དགོངས་པའོ། །
གཉིས་པ་སླར་བསྡུའི་ཕྲད་ཀྱི་སྦྱོར་ཚུལ་དངོས་ནི། རྗེས་འཇུག་གི་ཡི་གེ་གང་ཡིན་པ་
དེ་ཉིད་འཐོབ་པས་ན། སླའ། ཕྱག་གའ། བརྐྱང་ངའ། སྤྱད་དལ། མཁྱེན་ནའ། བསྐྱབ་པའ།
གདམ་མའ། འཆར་རའ། མཇལ་ལའ། ཤེས་སའ་ཞེས་འབྱུང་ངོ༌། །དེ་ལ་ཨཱ་ལི་བཞི་པ་
སྦྱར་བ་ནི། སླའ་ཞེས་པའི་ཨ་ཆུང་དེ་ཉིད་བསྟོད་དེ་བརྗོད་པས་ཨོ་ཞེས་འབྱུང་བས་ན།
སླའོ། །ཞེས་འགྲུབ་བོ། །དེ་བཞིན་དུ་གའ་ཞེས་པའི་ཨ་ཆུང་ཡང་བསྟོད་དེ་བརྗོད་པས་
འགྲུབ་པའི་ཕྱིར། ག་དང་དབྱངས་གཅིག་གིས་བཅིངས་པས། ཕྱག་གོ་ཞེས་འགྲུབ་པ་
བཞིན་དུ། བརྐྱང་ངོ༌། །སྤྱད་དོ། །མཁྱེན་ནོ། །བསྐྱབ་བོ། །གདམ་མོ། །འཆར་རོ། །མཇལ་
ལོ༑ ༑ཤེས་སོ། །ཞེས་འགྲུབ་བོ། །བསྟནད་ཅེས་པ་ལྟ་བུའི་མཐར་ཏོ་འཐོབ་པ་ནི་རྗེས་
འཇུག་མ་ནིང་དྲག་པར་གྱུར་པས་ཕོ་ཡིས་ཕོའི་མིང་མཐའ་འདྲེན་པ་ཡིན་པས་རྟགས་འཇུག་
གི་གཞུང་ལས་སྤྱིར་གསུངས་པ་ཉིད་ལ་འཁྲུལ་གཞི་མེད་པས་འདིར་མ་བསྟན་ཞིང་རྟགས་
འཇུག་ཉིད་ལས་རྟོགས་པའི་ཡུལ་དུ་བྱས་པའོ། །
གཉིས་པ་ལ་དོན་ལ་གཉིས། ལ་དོན་གྱི་ཕྲད་སྦྱོར་བ་དངོས་དང༌། གང་ལ་འཇུག་
པའི་ཡུལ་བསྟན་པའོ། །དང་པོ་ལ་གཉིས། གཞན་གྱི་ལོག་རྟོག་འགོག་པ་དང་། གཞུང་
དོན་བརྗོད་པ་དངོས་སོ། །དང་པོ་ལ་གཉིས། ཕྱོགས་སྔའི་འདོད་པ་འགོད་པ་དང་། དེ་མི་
འཐད་པའི་རྒྱུ་མཚན་བསྟན་པའོ། །དང་པོ་ནི། འདིར་འདོད་པ་ཐ་དད་པ་དུ་མར་སྣང་ཡང་
མཐའ་དག་དགག་པ་དོན་མེད་ཅིང་དགག་ཏུ་ཡང་མི་ལང་བས་ཁ་ཅིག་ན་རེ། གང་ཡང་རུང་
བའི་མིང་གི་མཐའ་ན་ལ་དོན་གྱི་རྣམ་དབྱེ་སྦྱར་བའི་ཆེད་དུ་བཅུ་པ་ས་ཡིག་གནས་པ་དེ་ལ་
ཨཱ་ལི་ཞེས་སོགས་དང་། དེ་བཞིན་དུ་ཚེག་བར་གཅིག་ཉིད་དུ་མིང་མཐར་བརྒྱད་པ་ར་ཡིག་
སྦྱར་ཏེ་གནས་པ་ལྷག་པར་ལྟ་བུ་དང་། ཡང་ར་ཡིག་དེ་ཉིད་ཚེག་བར་ཕྱེས་པ་ལ་ཨུ་ཡིག་
~30ལ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ཀྱང་སྦྱར་བས་རུ་ཞེས་པ་དང༌། རྗེས་འཇུག་གསུམ་པ་ད་ཡིག་གནས་པ་ཨུ་ཡིག་སྦྱར་བས་
དུ་དང༌། ཞེས་སོགས་དང་། སྐབས་འདིའི་གཞུང་གི་དངོས་བསྟན་དུ་རྣམ་དབྱེའི་རྐྱེན་གྱི་ངོ་
བོ་ཙམ་ལས་དེ་དག་མིང་མཐའི་རྗེས་འཇུག་དང་སྦྱོར་ཚུལ་མི་གསལ་ཡང་ཤུགས་ཀྱིས་རྟོགས་
ནུས་པའི་དབང་དུ་མཛད་པས་རྗེས་འཇུག་ག་བ་གཉིས་དང་ད་དྲག་ཅན་གྱི་མཐར་སླར་
བསྡུའི་སྐབས་སུ་བཤད་པ་བཞིན་འདིར་མ་བསྟན་ཀྱང་དོན་གྱིས་ཐོབ་པས་ཏ་ཡིག་ཨུ་ལྡན་
སྦྱར་བ་དང་། ང་ད་ན་མ་ར་ལ་རྣམས་ཀྱི་རྗེས་སུ་དུ་དང༌། ས་མཐར་སུ་དང་སོགས་སུ་འགྲེ་
ཞིང་གཞུང་འདི་ཉིད་བརྗོད་བྱའི་ལུས་ཡོངས་སུ་རྫོགས་པར་བསྟན་པ་མེད་པའི་སྐྱོན་ཅན་
ཉིད་དུ་བཟུང་ཞིང་གཟུང་དགོས་པ་བྱུང་མོད། གཉིས་པ་ནི། དེ་ལ་བརྗོད་པར་བྱ་སྟེ་དེ་ལྟར་
ན་ལ་དོན་གྱི་ཕྲད་སུ་ལ་སོགས་པ་མིང་མཐའ་གང་རུང་རུང་སྦྱར་བས་ཆོག་པར་འགྱུར་ཏེ།
གང་ཡང་རུང་བའི་མིང་གི་མཐའ་ན་ཞེས་འགྲེལ་པ་མཛད་པའི་ཕྱིར་རོ། །དེ་བཞིན་དུ་གཞུང་
གི་དགོངས་པ་རང་འདོད་ཀྱིས་བཀྲལ་ཡང་ཆོག་པར་འགྱུར་ཏེ། ར་ཡིག་དེ་ཉིད་ཚེག་བར་
ཕྱེས་ཏེ་ཨུ་སྦྱར་བ་མ་གསུངས་ཀྱང་རྩ་བར་དེ་ལྟར་བཀྲལ་ཆོག་འདུག་པའི་ཕྱིར་རོ། །ཡང་
ཤུགས་ཀྱིས་རྟོགས་ནུས་པའི་དོན་རང་བློ་ལོག་རྟོག་གི་ཤུགས་ཀྱིས་གཞུང་དོན་ལ་སྦྱར་ཡང་
ཆོག་པར་འགྱུར་ཏེ། ཤུགས་རྟོགས་ཀྱི་ཚིག་ཟིན་བཟུང་བ་མེད་ཀྱང་རང་འདོད་ཀྱིས་སྦྱར་
ཆོག་འདུག་པའི་ཕྱིར་རོ། །མཁན་པོའི་གཞུང་འདི་ཉིད་བརྗོད་བྱ་ཕུན་སུམ་ཚོགས་པ་ཉིད་
དུ་མི་འགྱུར་བའི་སྐྱོན་ཡང་ཡོད་དེ། དེ་དག་རྗེས་འཇུག་གི་མཚམས་སྦྱོར་གང་དུ་ཡང་བསྟན་
པ་མེད་པས་བཏང་སྙོམས་སུ་སོང་བའི་ཕྱིར་རོ། །ཞེས་གཞུང་གི་དགོངས་པ་སློང་བ་ལ་ཕན་
པའི་ཐབས་སུ་རིག་ནས་ཐལ་ངག་ཀྱང་ཅུང་ཟད་དུ་ངོ་ཚ་མེད་པར་ཐལ་ལོ། །
གཉིས་པ་གཞུང་དོན་བརྗོད་པ་དངོས་ལ་གསུམ། ལ་དོན་སུ་སྒྲ་སྦྱར་བ་དང་། ལ་དོན་
རུ་སྒྲ་སྦྱར་བ་དང༌། ལ་དོན་དུ་སྒྲ་སྦྱར་བའོ། །དང་པོ་ལ་གཉིས། དངོས་དང་དཔེར་བརྗོད་
རང
བ
li-
31༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
དོ༑ །དང་པོ་ལ་གཉིས། སྔ་མའི་མིང་མཐའ་རྗེས་འཇུག་སྦྱོར་བ་དང་། ཕྱི་མའི་མིང་མཐའ་
སུ་སྒྲ་སྦྱར་བའོ། །དང་པོ་ནི། རྗེས་འཇུག་ཡི་གེ་བཅུ་རྣམས་ལས། །གང་མིང་མཐའ་ན་བཅུ་
པ་གནས། །ཞེས་གསུངས་ཏེ། རྗེས་འཇུག་ཡི་གེ་བཅུ་རྣམས་ལས། །ཞེས་པས་ནི་ལ་དོན་
གྱི་ཕྲད་རྣམས་གང་ལས་དབྱུང་བའི་གཞི་ངོས་བཟུང་བའོ། །གང་མིང་མཐའ་ན་ཞེས་
གསུངས་པའི་གང་སྒྲ་ནི། སྤྱིར་སྤྱི་སྒྲ་སྤྱི་ལ་འཇུག་པའི་སྐབས་ཀྱང་མཆིས་ཏེ། གང་ཡང་
ཕྱོགས་བཅུའི་འཇིག་རྟེན་སྒྲོན་མ་རྣམས། །ཞེས་པ་ལྟ་བུ་དང༌། ཡང་སྤྱི་སྒྲ་བྱེ་བྲག་ལ་འཇུག་
པའང་ཡོད་དེ། གང་གི་བློ་གྲོས་ཞེས་པ་ལྟ་བུའོ། །སྐབས་འདིར་ནི་སྤྱི་སྒྲ་སྤྱི་ལ་འཇུག་པ་སྟེ།
མིང་དང་ཡི་གེའི་སྒྲ་ལ་གདམ་ཁ་མེད་པར་བསྟན་ཅིང་མིང་གི་སྒྲས་བསྙད་པས་ནི་གཙོ་བོ་
མིང་ལ་འཇུག་པར་ཡང་བསྟན་པ་ཡིན་ནོ། །དེས་ན་གང་ཡང་རུང་བའི་ཡི་གེའམ་གཙོ་བོར་
མིང་གི་མཐའ་ན་རྗེས་འཇུག་གི་ཡི་གེ་བཅུ་པ་ས་ཡིག་གནས་པའམ་ཡོད་པར་བྱ་ཞེས་པའོ། །
དེས་ནི་སྔ་མའི་མིང་མཐའ་བསྒྲུབ་ཚུལ་ལེགས་པར་གསུངས་སོ། །གཉིས་པ་ཕྱི་མའི་མིང་
མཐའ་སུ་སྒྲ་སྦྱར་བ་ནི། དེ་ལ་ཨཱ་ལི་གཉིས་པ་སྦྱར། །ཞེས་གསུངས་ཏེ། གཞུང་གི་དངོས་
བསྟན་དུ་ན་སླར་བསྡུའི་ཕྲད་བཞིན་གང་ཡང་རུང་བའི་ཡི་གེའམ་མིང་གི་མཐའ་ན་རྗེས་
འཇུག་བཅུ་པ་ས་ཡིག་གནས་པའམ་སྦྱར་བ་དེ་ཉིད་ལ་ཨཱ་ལི་གཉིས་པ་དབྱངས་ཨུ་སྦྱར་
ཞེས་གསུངས་ཤིང་རྗེས་འཇུག་དེ་ཉིད་ལ་སྦྱར་བས་ཆོག་པར་བསྟན་མོད། དེའི་ཤུགས་ཀྱིས་
སྔ་མའི་མིང་མཐའི་རྗེས་འཇུག་རང་གི་སྒྲ་མཐུན་ཕྱི་མའི་མིང་མཐའང་རྗེས་འཇུག་དེ་ཉིད་
དྲངས་པས་ཆོག་པར་བསྟན་པ་ཡིན་ནོ། །དེས་ནི་ཕྱི་མའི་མིང་མཐའ་སུ་སྒྲ་བསྒྲུབ་ཚུལ་དང་
རྗེས་འཇུག་གི་མཚམས་སྦྱོར་ཡང་ལེགས་པར་བསྟན་པས་དེ་དག་མིང་མཐའི་རྗེས་འཇུག་
དང་སྦྱོར་ཚུལ་མི་གསལ་ཞེས་པའི་སྒྲ་དེ་འཁྱམས་སོ། ། །
གཉིས་པ་དཔེར་བརྗོད་ལའང་གཉིས་ལས་དང་པོ་སྔ་མའི་མིང་མཐའ་རྗེས་འཇུག་
~32-



བྱེ
རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
སྦྱར་བ་ནི། དཔེར་ན་ཕྱག་ཅེས་པ་ལྟ་བུའི་མིང་ལ་རྗེས་འཇུག་ས་སྦྱར་བར་འདོད་ན་མིང་
དེ་ཉིད་ཀྱི་རྗེས་འཇུག་ག་ཡིག་ཕྱིས་པས་དེ་མཐའ་མེད་དུ་སོང་། ཕྱ་ཞེས་པའི་ཁོང་ནས་ཨ་
འབྱུང་བས་ཕྱའ་ཞེས་འགྱུར། ཨ་ཆུང་དེ་ཉིད་སོ་ལ་བརྟེན་ནས་བརྗོད་པས་ས་ཞེས་འབྱུང་
བས། ཕྱས་ཞེས་འགྲུབ་བོ། །ཡང་མིང་གཞི་དེ་ཉིད་ལ་ཨཱ་ལི་དང་པོ་སྦྱར་བར་འདོད་ན་ཕྱའ་
ཞེས་འབྱུང་བའི་ཨ་ཆུང་དེ་ཉིད་བཀུག་སྟེ་བརྗོད་པས་ཨི་ཞེས་འབྱུང་བས་དེ་ཉིད་སོ་ལ་
བརྟེན་ནས་བརྗོད་ན་སི་ཞེས་འགྲུབ། དེ་ཉིད་མིང་གཞི་ཕྱ་དང་དབྱངས་གཅིག་གིས་
བཅིངས་པས། ཕྱིས་ཞེས་འགྲུབ་བོ། །ཕྱི་མོའི་ཡི་གེ་ཁོ་ནའི་དབང་དུ་བྱས་ན། ཕྱག་གི་མིང་
ལ་རྗེས་འཇུག་ག་ཕྱིས། དེ་མཐའ་མེད་དུ་སོང་། དེ་ལ་ཨཱ་ལི་དང་པོ་སྦྱར། ཕྱི་ཞེས་གྲུབ། དེ་
ལ་རྗེས་འཇུག་བཅུ་པ་སྦྱར། ཕྱིས་ཞེས་འགྲུབ་བོ། །
གཉིས་པ་ཕྱི་མའི་མིང་མཐའ་སུ་སྒྲ་སྦྱར་བ་ནི། བཅུ་པ་གང་ཕྱིས་ཞེས་པ་ལྟ་བུའི་མིང་
གི་མཐའ་ན་གནས་པའི་མཐའ་ན་སླར་བཅུ་པ་ས་ཡིག་གནས་པ་དེ་ལ་ཨཱ་ལི་གཉིས་པ་སྦྱར་
བས་ས་མཐར་སུ་ཞེས་ཐོབ་པ་སྟེ། ཕྱིས་སུ་ཞེས་འགྲུབ་བོ། །སྒྲ་སྤྱིའི་ཡི་གེའི་དབང་དུ་ན་
བཅུ་པ་གང་ཕྱིས་ཞེས་པ་ལྟ་བུའི་མིང་གི་མཐའ་ན་གནས་པ་དེ་ལ་ལ་དོན་སྦྱར་བར་འདོད་
ན༑ དེའི་མཐའ་ན་བཅུ་པ་ས་ཡིག་གནས་པའམ་ཡོད་པར་བྱ། ས་ཞེས་པའི་ཁོང་ནས་ཨ་
འབྱུང་བས་སའ་ཞེས་འོང་། ཨ་ཆུང་དེ་ཉིད་སྨད་དེ་བརྗོད་པས་ཨུ་ཞེས་ཨཱ་ལི་གཉིས་པ་
འབྱུང་། དེ་ས་ཡིག་དང་དབྱངས་གཅིག་གིས་བཅིངས་པས། སུ་ཞེས་འགྲུབ་བོ། །དེས་ན་
ཕྱིས་སུ་ཞེས་གྲུབ་པའོ། །
གཉིས་པ་ལ་དོན་རུ་ཡིག་སྦྱར་བ་ལ་གཉིས། གཞུང་དོན་བརྗོད་པ་དང༌། དཔེར་
བརྗོད་དོ། །དང་པོ་ལ་གཉིས། སྔ་མའི་མིང་མཐའ་རྗེས་འཇུག་གི་སྦྱོར་བ་དང་། ཕྱི་མའི་
མིང་མཐའ་རུ་ཡིག་སྦྱར་བའོ། །དང་པོ་ནི། གང་མིང་མཐའ་ན་བརྒྱད་པ་གནས། །ཞེས་
~ 33



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ལ་གཉིས་པ་ཨུ་ཡང་སྦྱར། །ཞེས་སྦྱར་བ་སྟེ། སྔ་མའི་མཐའ་འ་ཡིག་སྦྱར་བ་གང་ཞིག་གི་
མིང་གི་མཐའ་ན་རྗེས་འཇུག་བརྒྱད་པ་ར་ཡིག་གནས་པ་དེ་ལ་ཨཱ་ལི་གཉིས་པ་ཡང་སྦྱར་བར་
བྱས་པ་འ་མཐར་རུ་ཞེས་འཐོབ་བོ་ཞེས་པའོ། །དེས་ན་ལ་དོན་ར་ཡིག་སྦྱར་ཚུལ་ཀྱང་དེས་
རྟོགས་ཏེ། ར་ཡིག་ལ་དོན་དུ་ཞུགས་པ་བོད་ཀྱི་ངག་གི་འདུ་བྱེད་དུ་གནས་པ་གང་ཞིག་རུ་
དང་ར་དེ་གཉིས་ལ་རྐང་པ་སྐོང་བ་དང་བསྡུས་པ་གཉིས་ཀྱི་ཁྱད་ལས་མེད་པས་སོ། །དེས་
ན་སྐབས་འདིར་འགྲེལ་བྱེད་ཕལ་མོ་ཆེས་ཁ་ཅིག་གིས་ར་མཐར་རུ་འཇུག་པ་མི་འདོད་
བཞིན་དུ་ཁས་ལེན་པ་དང་། ཁ་ཅིག་གིས་དེ་ལ་གཉིས་པ་ཨུ་ཡང་སྦྱར་ཞེས་ར་ཡིག་བསྣན་
ནས། གཉིས་པ་ཞེས་པ་སྔོན་འཇུག་གཉིས་པར་ངོས་བཟུང་སྟེ་ར་མཐར་དུ་སྦྱར་བའི་དོན་དུ་
འཆད་པ་རྣམས་ཀྱི་ངག་ཀྱང་ཡད་ཡུད་པོ་ཉིད་དུ་འཁྱམས་སོ། །དེས་ན་ལ་དོན་རུ་ཡིག་དང་
ར་ཡིག་གཉིས་ཀྱི་སྦྱོར་ཚུལ་མཚམས་སྦྱོར་དང་བཅས་པར་བསྟན་ཏོ། །
གོང་དུ་སླར་བསྡུའི་ཕྲད་དང་ལ་དོན་སུ་སྒྲ་སྨོས་པ་ཉིད་དུའང་། རྗེས་འཇུག་ཡི་གེ་
བཅུ་པོ་ནི། །མིང་གང་གི་ནི་མཐར་སྦྱར་བ། །ཞེས་པ་དང་། གང་མིང་མཐའ་ན་བཅུ་པ་
གནས། །ཞེས་གསུངས་པའི་རྐང་པ་དེ་ཉིད་གཅིག་གིས་ལན་གྲངས་གཉིས་རེ་ཟློས་པས།
ལན་གྲངས་དང་པོས་སྔ་མའི་མིང་གི་མཐའི་སྦྱོར་བ་དང༌། ལན་གྲངས་གཉིས་པར། དེ་ལ་
ཨཱ་ལི་བཞི་པ་སྦྱར། །ཞེས་པ་དང་། ལ་དོན་སུ་ལ། དེ་ལ་ཨཱ་ལི་གཉིས་པ་སྦྱར། །ཞེས་པའི་
རྐང་པ་དང་བཅས་པར་ཟློས་པས་ཕྱི་མའི་མིང་མཐའི་སྦྱོར་ཚུལ་ཡང་ལེགས་པར་བསྟན་
པར་འགྱུར་བས་དེ་ལྟར་བཀྲལ་ཡང་ཆོག་སྟེ། ཚིག་ཚོགས་ཉུང་ཞིང་དོན་རྫོགས་པར་སྟོན་
པའི་གཞུང་ཁྱད་འཕགས་ཅན་ཡིན་པ་གང་ཞིག་གཞུང་ཚིག་འདི་ཉིད་ཀྱིས་དོན་རྫོགས་པར་
སྟོན་ནུས་པའི་ཕྱིར་རོ། །དེ་ནི་རྣམ་གྲངས་གཞན་གྱི་སྒོ་ནས་གཞུང་དོན་ལ་ཕན་པའི་གདམས་
ངག་ཏུ་བྱས་སོ། །
35



བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
གཉིས་པ་དཔེར་བརྗོད་ལའང་གཉིས་ལས་དང་པོ་སྔ་མའི་མིང་མཐའ་སྦྱོར་བ་ནི།
དཔེར་ན་གང་ཡང་རུང་བའི་མིང་ངམ་ཡི་གེ་མཛེས་ཞེས་པ་ལྟ་བུ་ལ་རྗེས་འཇུག་སྡེ་པ་བརྒྱད་
པ་ཨ་སྦྱར་ཞིང་མཛའ་ཞེས་འགྲུབ་པར་འདོད་ན། ཨཱ་ལི་གསུམ་པ་དང་རྗེས་འཇུག་ས་ཕྱིས་
པས། དེ་མཐའ་མེད་དུ་སོང་། དེ་ལ་སྡེ་པ་བརྒྱད་པ་ཨ་སྦྱར་བས་མཛའ་ཞེས་འགྲུབ་བོ། །
ཡང་ན་མཛ་ཞེས་པའི་མཐའ་མེད་ཀྱི་ཡི་གེ་དེ་ཉིད་རྐན་གྱི་དབུས་དང་ལྕེའི་དཀྱིལ་དུ་ཕྲད་
ཅིང་བརྗོད་པས་ལྕེ་ལས་ཀྱང་མཛའ་ཞེས་འབྱུང་ངོ༌། །གཉིས་པ་ཕྱི་མའི་མིང་མཐའ་རུ་ཡིག་
སྦྱར་བ་ནི། སྡེ་པ་བརྒྱད་པའི་རྗེས་འཇུག་འ་མཐའ་ཅན་གང་ཞིག་གི་མིང་གི་མཐའ་ན་རྗེས་
འཇུག་བརྒྱད་པ་ར་ཡིག་གནས་པའམ་ཡོད་པར་བྱས་པ་དེ་ལ་ཨཱ་ལི་གཉིས་པ་ཨུ་ཡང་སྦྱར་
བས། མཛའ་རུ་ཞེས་འགྲུབ་བོ། །ཡང་ན། སྡེ་པ་བརྒྱད་པའི་རྗེས་འཇུག་ཨ་མཐའ་ཅན་
མཛའ་ཞེས་གྲུབ་པ་དེ་ཡི་མཐའ་ན་རྗེས་འཇུག་བརྒྱད་པ་ར་གནས་པར་བྱ། ར་ཡིག་དེ་ཉིད་
ལྕེ་རྩེ་དང་རྐན་གཉིས་ཕྲད་པ་ལ་བརྟེན་ནས་བརྗོད་པས། རའ་ཞེས་འགྲུབ། དེ་ལ་ཨཱ་ལི་
གཉིས་པ་སྦྱར་བར་འདོད་པས་ཨ་ཆུང་ཉིད་སྨད་དེ་བརྗོད་པས་ཨུ་ཞེས་འབྱུང༌། དེ་ཉིད་ར་
ཡིག་གི་མིང་གཞི་དང་དབྱངས་གཅིག་གིས་བཅིངས་པས་རུ་ཞེས་འགྲུབ་པས། མཛའ་རུ་
ཞེས་འགྲུབ་བོ། །ལ་དོན་ར་ནི་རྐང་པ་བསྡུས་པ་སྟེ། མཛར་ཞེས་སྦྱར་བར་བྱའོ། ། །
གསུམ་པ་ལ་དོན་གྱི་ཕྲད་དུ་སྒྲ་སྦྱར་བ་ལ་གཉིས། དངོས་དང་། དཔེར་བརྗོད་དོ། །
དང་པོ་ལ་གཉིས། སྔ་མའི་མིང་མཐའ་སྦྱར་བ་དང༌། ཕྱི་མའི་མིང་མཐའ་སྦྱར་བའོ། །དང་
པོ་ནི། གང་མིང་མཐའ་ན་གསུམ་པ་གནས། །ཞེས་གསུངས་ཏེ། དེའི་དོན་ནི་གང་ཡང་རུང་
བའི་མིང་ངམ་ཡི་གེའི་མཐའ་ན་རྗེས་འཇུག་གསུམ་པ་ད་ཡིག་གནས་པའམ་ཡོད་པར་བྱས་
པས་ད་མཐའ་ཅན་གྱི་མིང་ངམ་ཡི་གེར་འགྲུབ་ཅེས་པའོ། །ད་མཐར་དུ་འཐོབ་པ་དེ་ནི་
གཞུང་གི་དངོས་བསྟན་དུ་སྨོས་པས་ཕོ་ཡིས་ཕོའི་མིང་མཐའ་དྲངས་པ་ད་མཐར་ཏུ་འཐོབ་
~36



，
བ
རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
པའི་འཁྲུལ་གཞི་ཡོད་པ་བསལ་ལོ། །དེ་ལྟ་ནའང་རྗེས་འཇུག་ང་ན་མ་ར་ལ་རྣམས་ཀྱི་སྔ་
མའི་མིང་མཐའ་ཇི་ལྟར་སྦྱར་ཤེས་པར་འགྱུར་ཞེ་ན། ཚིག་བསྡུས་ཉིད་ཀྱིས་བསྟན་པ་སྟེ།
གསུམ་པའི་སྒྲ་གཅིག་གིས་གསུམ་པའི་ཟླ་ཐམས་ཅད་སྡུད་པས་ན་ཟླས་དབྱེ་བའི་བསྡུ་བས་
བསྟན་པ་ཡིན་ནོ། །དེས་ན་གསུམ་པའི་སྒྲ་ནི་དངོས་པོ་གསུམ་ལའང་འཇུག་སྟེ། དངོས་པོ་
བཅུ་ཡོད་པ་ལ་བཅུ་པ་ཞེས་བརྗོད་པ་བཞིན་ནོ། །དེའི་ཕྱིར་གང་ཡང་རུང་བའི་མིང་ངམ་ཡི་
གེའི་མཐའ་ན་རྗེས་འཇུག་ཡ་མཐའི་གསུམ་པ་ང་ད་ན་གསུམ་གནས་པའམ་ཡོད་པར་བྱས་
པས་ང་ད་ན་ཅན་གྱི་མིང་ངམ་ཡི་གེ་གང་ཡང་རུང་བར་འགྲུབ་ཅེས་པའོ། །ཡང་གསུམ་པའི་
སྒྲ་ནི་རྗེས་འཇུག་གི་མ་མཐའི་གསུམ་པ་མ་ར་ལ་གསུམ་ལའང་འཇུག་སྟེ། མ་མཐའ་ནས་
བགྲངས་པའི་གསུམ་པ་ཡིན་པའི་ཕྱིར་རོ། །དེས་ན་གང་ཡང་རུང་བའི་མིང་ངམ་ཡི་གེའི་
མཐའ་ན་རྗེས་འཇུག་གི་མ་མཐའི་གསུམ་པ་མ་ར་ལ་གསུམ་གནས་པར་བྱས་པས་མ་ར་ལ་
གསུམ་གྱི་མིང་མཐའ་ཅན་དུ་འགྲུབ་ཅེས་པའོ། ། །
འོ་ན་ས་དང་འ་མཐའ་གཉིས་གོང་དུ་སྦྱར་ཟིན་པས་འདིར་རྗེས་འཇུག་ཏུ་བགྲང་དུ་
མེད་པར་འཐད་ཀྱང་། ག་དང་བ་གཉིས་ཀྱི་མཐའ་ནི་འདིར་དོར་ཞིང་དེ་ལྟར་གསུམ་དུ་
བགྲངས་པ་ཅན་ནི་མི་འཐད་དེ་རང་གང་འདོད་དུ་བགྲངས་པས་ཆོག་ན་དེ་ལས་བསླུ་བའི་
མཁས་པ་སུ་ཞེ་ན། སྨྲས་པ། ག་བ་གཉིས་ནི་འདིར་མི་འཁྲུལ་ཏེ། གཞུང་འདིར་རྟགས་
འཇུག་ཏུ་ཕོ་མ་ནིང་གི་མིང་མཐའ་འདྲེན་ཚུལ་སྤྱིར་གསུངས་པ་ཉིད་ལ་འཁྲུལ་གཞི་ཡོད་པ་
རྣམས་གསུང་གིས། རྟགས་འཇུག་ཏུ་ཕོ་མ་ནིང་གི་མིང་མཐའ་འདྲེན་ཚུལ་སྤྱིར་གསུངས་པ་
ཉིད་ལ་འཁྲུལ་གཞི་མེད་པ་རྣམས་ནི་འདིར་གསུངས་པ་མེད་དེ། དཔེར་ན་ད་དྲག་ཅན་གྱི་
མཐར་ཏོ་ཐོབ་པ་སོགས་འདིར་མ་གསུངས་པས་གསལ་ལོ། །འདི་ལྟར་བརྗོད་པ་ནི་གཞུང་
འདིར་ཤེས་དགོས་པའི་གནད་གལ་པོ་ཆེ་ཉིད་དུ་རིག་སྟེ། འདིར་གསུངས་པ་མེད་པ་རྣམས་
༤ 3



ཐུན་མོང་རིག་མཛོད་ལ། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ལ་འགྲེལ་བྱེད་གཞན་གྱིས་ཀྱང་། དོན་གྱིས་ཐོབ་པས་ཞེས་སྦྱར་མོད། དོན་གྱིས་ཐོབ་པའི་
རྒྱུ་མཚན་བསྟན་དུ་མེད་ན་དེ་ལ་མཁས་པ་སུ་ཞིག་གིས་ཡིད་ཆེས་པར་འགྱུར། དེའི་ཕྱིར་
རྟགས་འཇུག་གིས་ཕོ་མོ་མ་ནིང་འདྲེན་ཚུལ་སྤྱིར་བཏང་བ་ཉིད་དུ་གསུངས་པ་རྣམས་ལ་
འཁྲུལ་གཞི་མེད་ཅིང་རྟོགས་སླ་བ་རྣམས་ནི་འདིར་མ་གསུངས་ཤིང་དེ་ལས་རྟོགས་པའི་
ཡུལ་དུ་བྱས་སོ་ཞེས་བདག་གིས་སྨོས་པ་ནི་རང་རང་གིས་བརྟགས་པས་མཐོང་བར་འགྱུར་
རོ༑ །དེའི་ཕྱིར་འགྲེལ་ཚུལ་གྱིས་རྣམ་གྲངས་ཤུགས་བསྟན་གྱི་སྒོ་ནས་སྟོན་ཀྱང་ཆོག་སྟེ། ད་
མཐར་དུ་འཐོབ་པ་ནི་གཞུང་གི་དངོས་བསྟན་དུ་སོང་། ག་བ་གཉིས་ནི་རྟགས་འཇུག་ཏུ་
གསུངས་པ་ཉིད་ཀྱིས་འཐུས་པས་འདིར་མི་འཁྲུལ། ས་དང་འ་གཉིས་ཀྱང་གོང་དུ་སྦྱར་ཟིན་
པས་འདིར་མི་འཁྲུལ། དེས་ན་རྗེས་འཇུག་ལྷག་མ་ང་ན་མ་ར་ལ་རྣམས་ཀྱི་མཐའ་ཅན་དུ་
གྲུབ་པའི་མིང་ངམ་ཡི་གེ་གང་ཡང་རུང་བ་ཞིག་གི་མིང་གི་མཐའ་ན་རྗེས་འཇུག་གསུམ་པ་ད་
ཡིག་གནས་པ་དེ་ལ་ཨཱ་ལི་གཉིས་པ་ཨུ་སྦྱར་བས་ང་ད་ན་མ་ར་ལ་རྣམས་ཀྱི་མཐའ་ན་དུ་
འཐོབ་བོ་ཞེས་བསྟན་པ་ཡིན་ནོ་ཞེས་ཀྱང་གཞུང་གི་དགོངས་པ་འཁྲུལ་མེད་དུ་གནས་པ་
ཡིན་པས་བརྟགས་པས་ཤེས་ཏེ། གོང་དུ་ནི་ཟླས་དབྱེ་བའི་བསྡུ་བ་ལ་བརྟེན་ནས་བཀྲལ་ལོ། །
གཉིས་པ་ཕྱི་མའི་མིང་མཐའ་དུ་སྦྱར་བ་ཡང་སྤྱི་སྒྲ་དང་གསུམ་པའི་སྒྲ་འདི་ཉིད་ཀྱི་
བསྟན་པ་ཡིན་པས་ན། གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །
ཞེས་སྦྱར་བ་སྟེ། གང་སྒྲ་ནི་ཁྱབ་པ་སྐབས་ཀྱིས་བརྩི་དགོས་པས་ན་སྐབས་འདིར་ཡང་། ང་
ད་ན་མ་ར་ལ་རྣམས་གང་ཡང་རུང་བའི་རྗེས་འཇུག་གི་མཐའ་ཅན་མིང་དེ་ཉིད་ཀྱི་མཐའ་ན་
རྗེས་འཇུག་གསུམ་པ་གནས་པ་སྟེ་ཡོད་པར་བྱས་པ། དེ་ལ་ཨཱ་ལི་གཉིས་པ་ཨུ་ཡིག་སྦྱར་
བས་ང་ད་ན་མ་ར་ལ་རྣམས་ཀྱི་མཐར་ལ་དོན་དུ་ཡིག་འཐོབ་པ་ཉིད་དུ་འགྱུར་རོ་ཞེས་པའོ། །
གཉིས་པ་དཔེར་བརྗོད་ལའང་གཉིས་ལས་དང་པོ་སྔ་མའི་མིང་མཐའ་ང་ད་ན་མ་ར་ལ་
~38–



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
རྣམས་སྦྱར་བ་ནི། དཔེར་ན་ཕྱག་ཅེས་པ་ལྟ་བུའི་མིང་གང་ཡང་རུང་བ་དེ་ཉིད་ཀྱི་རྗེས་
འཇུག་ག་ཕྱིས། དེ་མཐའ་མེད་དུ་སོང་། དེ་ལ་རྗེས་འཇུག་ང་སྦྱར་བར་འདོད་ན་ཕྱ་ཞེས་པའི་
ཡི་གེ་དེ་ཉིད་ལྕེ་དཀྱིལ་དང་ཡ་རྐན་ཕྲད་པ་ལ་བརྟེན་ནས་བརྗོད་པས་ཕྱའ་ཞེས་འབྱུང་། ཨ་
ཆུང་དེ་ཉིད་སྣ་དང་ཕྲད་པ་ལ་བརྟེན་ནས་བརྗོད་པས། ཕྱང་ཞེས་འགྲུབ་བོ། །དེ་བྱ་ཚིག་
ཅན་དུ་བྱ་བར་འདོད་ན་འཕྱང་ཞེས་རྟགས་འཇུག་ལས་ཤེས་དགོས་པ་དེ་ཉིད་སྦྱར་རོ། །ཕྱི་
མོའི་ཡི་གེ་ཇི་ལྟ་བར་སྦྱར་ན་གང་ཡང་རུང་བའི་མིང་གི་མཐའ་ན་རྗེས་འཇུག་གི་ཡི་གེ་ཡ་
མཐའི་གསུམ་པ་ང་ད་ན་གསུམ་གནས་པས། འཕྱང་། ཕྱད། འཕྱན་ཞེས་འགྲུབ་བོ། །ཡང་
རྗེས་འཇུག་མ་ར་ལ་གསུམ་གྱི་མཐའ་ཅན་དུ་བསྒྲུབ་པར་འདོད་ན། གང་ཡང་རུང་བའི་མིང་
གི་མཐའ་ན་རྗེས་འཇུག་གི་མ་མཐའི་གསུམ་པ་མ་ར་ལ་གསུམ་གནས་པར་བྱས་པས། འཕྱམ།
འཆར། འཕྱལ་ཞེས་པ་འགྲུབ་བོ། །
གཉིས་པ་ཕྱི་མའི་མིང་མཐའ་དུ་སྦྱར་བ་ནི། དེ་དག་གི་མིང་གང་ཡང་རུང་བའི་མིང་
གི་མཐའ་ན་རྗེས་འཇུག་གསུམ་པ་ད་ཡིག་གནས་པར་བྱས་པ་དེ་ཉིད་ལ་ཨཱ་ལི་གཉིས་པ་ཨུ་
སྦྱར་བས། འཕྱང་དུ། ཕྱད་དུ། འཕྱན་དུ། འཕྱམ་དུ། འཆར་དུ། འཕྱན་དུ་ཞེས་འགྲུབ་བོ། །
འདིར་ཚིགས་སུ་བཅད་པས་ཚིག་བསྡུས་སྦྱར་ན། རྗེས་འཇུག་ཡི་གེ་བཅུ་པོ་ལས། །གང་
མིང་མཐའ་ན་བཅུ་པ་གནས། །དེས་ནི་ས་མཐའ་ཅན་མིང་འགྲུབ། །གང་མིང་མཐའ་ན་
བཅུ་པ་གནས། །དེ་ལ་ཨཱ་ལི་གཉིས་པ་སྦྱར། །ས་མཐར་སུ་ཞེས་བྱ་བ་འགྲུབ། །གང་མིང་
མཐའ་ན་བརྒྱད་པ་གནས། །དེས་ནི་ཨ་མཐའ་ཅན་མིང་འགྲུབ། །གང་མིང་མཐའ་ན་
བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར། །དེས་ནི་འ་མཐར་རུ་ཞེས་འགྲུབ། །ཚིག་
རྐང་བསྡུས་ལ་ར་སྦྱར་བ། །འ་མཐའ་རུ་ཞེས་སྦྱར་བས་རྟོགས། །གང་མིང་མཐའ་ན་རྗེས་
འཇུག་གི། །ཡ་མཐའ་མ་མཐའི་གསུམ་པ་གནས། །དེས་ནི་ང་ད་ན་མ་དང་། །ར་ལ་རྣམས་



ཐུན་མོང་རིག་མཛོད་ལ། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ཀྱི་མཐའ་ཅན་འགྲུབ། །གང་མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །ང་
ད་ན་མ་ར་ལ་དུ། །ཞེས་པའི་མིང་མཐའ་འདྲེན་པར་འགྱུར། །ག་དང་བ་དང་དྲག་མཐར་གྱི། །
མཐར་ནི་ཏུ་ཞེས་འབྲི་བར་བྱ། །རྟགས་ཀྱི་འཇུག་པར་ཕོ་ཡིས་ཕོ། །མིང་མཐའ་འདྲེན་ཚུལ་
སྤྱིར་གསུངས་ཉིད། །འཁྲུལ་གཞི་མེད་ཅིང་སླར་ཕྱིར་རོ། །སྤྱིར་ནི་རྟགས་འཇུག་དགོངས་
པ་ལ། །འཁྲུལ་གཞི་ཡོད་ཅིང་རྟོགས་དཀའ་རྣམས། །ཕྲད་ཀྱི་སྦྱོར་ཚུལ་གཞུང་འདིར་
བསྟན། །གཅིག་ཤོས་འདི་རུ་མ་ཟློས་སོ། །ཡང་ན་འདི་ལྟར་སྦྱར་ཤེས་བྱ། །གང་ནི་སྤྱི་སྒྲ་
ཡིན་པའི་ཕྱིར། །དཀྱུས་མའི་གྲངས་ཀྱང་སྤྱི་སྒྲར་སྦྱར། །དཔེར་ན་གང་གི་བློ་གྲོས་ལ། །
འཇམ་དཔལ་གང་ཞེས་སྦྱར་བ་བཞིན། །བཅུ་པ་གང་མིང་མཐའ་ན་གནས། །དེས་ནི་ས་
མཐའ་ཅན་མིང་འགྲུབ། །གང་མིང་མཐའ་ན་བཅུ་པ་གནས། །དེ་ལ་ཨ་ལི་གཉིས་པ་སྦྱར། །
ས་མཐར་སུ་ཞེས་བྱ་བ་འགྲུབ། །སྡེ་པ་ཕྱེད་དང་བརྒྱད་པ་ཨ། །གང་མིང་མཐར་གནས་འ་
མཐར་འགྱུར། །གང་མིང་མཐའ་ན་བརྒྱད་པ་གནས། །དེ་ལ་གཉིས་པ་ཨུ་ཡང་སྦྱར། །འ་
མཐར་རུ་ཞེས་བྱ་བ་འགྲུབ། །ཚིག་རྐང་བསྡུས་ལ་ར་མཐར་སྦྱར། །ག་དང་བ་དང་དྲག་
མཐར་གྱི། །མཐའ་རུ་ཏུ་ཞེས་འདྲི་བ་ནི། །རྟགས་འཇུག་ཉིད་ལས་སླ་ཕྱིར་རྟོགས། །གསུམ་
པའི་སྒྲ་ནི་རྗེས་འཇུག་གི། །ཡ་མཐའི་གསུམ་པ་ལའང་འཇུག །དེ་ཕྱིར་ཡ་མཐའི་གསུམ་པ་
གང༌། །མིང་གི་མཐའ་ན་གནས་བྱས་ན། །ང་དང་ད་ནའི་མཐའ་ཅན་འགྲུབ། །གང་མིང་
མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །ང་ད་ན་མཐར་དུ་ཞེས་འགྲུབ། །
གསུམ་པའི་སྒྲ་ནི་རྗེས་འཇུག་གི། །མ་མཐའི་གསུམ་པ་ལ་ཡང་འཇུག །དེ་ཕྱིར་མ་མཐའི་
གསུམ་པ་གང༌། །མིང་གི་མཐའ་ན་གནས་བྱས་པས། །མ་ར་ལ་ཡི་མིང་ཅན་འགྲུབ། །གང་
མིང་མཐའ་ན་གསུམ་པ་གནས། །དེ་ལ་ཨཱ་ལི་གཉིས་པ་སྦྱར། །མ་ར་ལ་མཐར་དུ་ཞེས་
འགྲུབ། །དེ་ལྟར་འགྲེལ་ཚུལ་དུ་མ་ཡིས། །དོན་དང་མི་འགལ་བསྟན་པ་གང་། །མཁན་
~40མ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
པོའི་ཁྱད་ཆོས་མཐོང་ཕྱིར་ཏེ། །ཚིག་གང་དོན་རྣམས་གོ་ངེས་ཤིང་། །དགོས་མེད་ཚིག་ལྷག་
རྣམས་དོར་ནས། །ཚིག་འབྲུ་རེ་རེའི་གོ་རིམ་དང་། །ཚིག་འབྲུ་གཅིག་གི་ནུས་པས་ཀྱང་། །
དོན་གྱི་སྤྱི་རྒྱ་མ་ལུས་པར། །རླབས་ཀྱིས་གཅོད་པར་ནུས་པ་ནི། །མཁས་པའི་ཁྱད་ཆོས་
ཡིན་ཕྱིར་ཏེ། །ཐ་མལ་གྱིས་ཀྱང་རྟོགས་སླ་ན། །མཁས་པའི་ཁྱད་ཆོས་གང་ལ་ཟེར། །ཞེས་
པའི་གཏམ་ཡང་ཐལ་ཏེ་སོང་། །དེས་ནི་དེ་དག་མིང་མཐའི་རྗེས་འཇུག་དང་སྦྱོར་ཚུལ་མི་
གསལ་ཞེས་པ་དང་དུ་སྒྲ་ད་མཐར་འཐོབ་ཚུལ་ཙམ་ལས་གཞན་མ་གསུངས་ཞེས་འདོད་པ་
སྣ་ཚོགས་པ་བྱུང་བ་རྣམས་ཀྱང་ནམ་མཁའི་པདྨའི་རང་བཞིན་དུ་བྱས་སོ། །
ད་ནི་ལ་སྒྲ་དངོས་བཤད་པ་ནི། བཞི་པ་དགུ་པ་དངོས་ཀྱང་སྟེ། །ཞེས་གསུངས་ཏེ།
བཞི་པ་དགུ་པ་ནི་རྗེས་འཇུག་གི་ཡི་གེ་རྣམས་ཀྱི་གྲངས་སུ་བཟུང་བ་སྟེ། བཞི་པ་ན་དང་
དགུ་པ་ལ་ཞེས་པའོ། །དེ་ཅི་བྱ་ཞེ་ན་དངོས་ཀྱང་སྟེ་ཞེས་གསུངས་པས་ནི། དངོས་ཀྱི་སྒྲ་ལ་
འཇུག་ཡུལ་ལྔ་སྟེ། རང་བཞིན་གྱི་དངོས་པོ་དང་། དམིགས་པའི་དངོས་པོ་དང་། ལྡན་པའི་
དངོས་པོ་དང་། རྒྱུའི་དངོས་པོ་དང་། ཡོངས་སུ་གཟུང་བའི་དངོས་པོ་སྟེ་ལྔར་འབྱུང་བ་ལས།
དམིགས་པའི་དངོས་པོར་ཏེ་དངོས་པོ་ཇི་ལྟ་བ་བཞིན་དུ་ཤེས་པས་ཤེས་པར་བྱ་བ་ལ་དམིགས་
པའི་དངོས་པོར་འབྱུང་བས་ན་ན་ལ་གཉིས་ནི་གཞན་དུ་མི་འགྱུར་བར་དངོས་པོ་དེ་ཉིད་དུ་
གནས་པའོ་ཞེས་པའོ། །ཡང་དངོས་ཀྱི་སྒྲ་ནི་དངོས་དང་ཡན་ལག་གཉིས་ལས་དངོས་
ལའང་འཇུག་པ་ཡོད་པས་ན། ན་ལ་གཉིས་ནི་ལ་དོན་བདུན་ལས་དངོས་ཀྱང་ཡིན་ལ་གཞན་
དུའང་མི་འགྱུར་བར་དེ་བཞིན་དུ་གནས་པའོ་ཞེས་པའོ། །ཡང་དངོས་ཀྱི་སྒྲ་ནི་གཙོ་ཕལ་
གཉིས་ལས་གཙོ་བོ་རང་དབང་ཅན་ལའང་འཇུག་པས་ན་ན་ལ་གཉིས་ནི་རྗེས་འཇུག་ལ་
ལྟོས་མི་དགོས་པར་རང་དབང་དུའང་འཇུག་གོ་ཞེས་ཀྱང་བསྟན་པའོ། །ཀྱང་གིས་ནི་སྡུད་པ་
ལ་ཞུགས་པ་སྟེ་སུ་རུ་ར་དུ་ཏུ་རྣམས་ཀྱི་མ་ཟད་ལ་དོན་དངོས་ན་ལ་གཉིས་ཀྱང་བགྲང་ངོ་
41



བྱ
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ཞེས་པའོ། །སྟེ་ནི་བྱ་བ་གཉིས་རིམ་གྱིས་མཚམས་སྦྱོར་བའི་ལྷག་བཅས་ཀྱི་དོན་ལ་ཞུགས་
པ་སྟེ། དང་པོ་ལ་དོན་གྱི་ལེགས་པར་སྦྱར་བའི་བྱ་བ་བྱས་ནས་གདོད་དོན་གྱི་སྦྱོར་བའི་བྱ་
བ་ལ་འཇུག་པར་བྱ་ཞེས་པའོ། །
གཉིས་པ་གང་ལ་འཇུག་པའི་ཡུལ་བརྗོད་པ་ལ་གཉིས། གཞུང་དོན་དངོས་དང་། ཞར་
བྱུང་ངོ༌། །དང་པོ་ལ་གཉིས། གཞུང་དོན་ངོས་གཟུང་བ་དང་། དེའི་བསྡུས་དོན་བརྗོད་པའོ། །
དང་པོ་ནི། ལས་དང་ཆེད་དང་རྟེན་གནས་དང༌། །དེ་ཉིད་ཚེ་སྐབས་ལ་སྒྲ་ཡིན། །ཞེས་
གསུངས་ཏེ། ལ་དོན་དེ་དག་དོན་གང་ཞིག་ལ་འཇུག་པར་འགྱུར་ཞེ་ན། ལས་དང་ཞེས་པས་
ནི་ལ་སྒྲའི་འཇུག་ཡུལ་གྱི་རྣམ་གྲངས་གཅིག་བསྟན་པའོ། །དེ་བཞིན་དུ་ཆེད་དང་ཞེས་པས་
གཅིག་དང་། རྟེན་གནས་དང་ཞེས་པ་དང་དེ་ཉིད་ཅེས་པ་དང་ཚེ་སྐབས་ཞེས་པ་སྟེ་འཇུག་
ཡུལ་ལྔར་གསུངས་པའོ། །ལ་སྒྲ་ཡིན་ཞེས་པས་ནི་ལ་དོན་བདུན་གྱི་ངེས་ཚིག་སྨོས་པ་སྟེ།
འདི་ལྟར་འཇུག་ཡུལ་ལྔ་ལ་ལ་སྒྲ་དང་དོན་མཐུན་པར་འཇུག་པའི་ཕྱིར་དེ་དག་རྣམས་ནི་ལ་
སྒྲ་ཞེས་སྨོས་པ་ཡིན་ནོ་ཞེས་པའོ། །
གཉིས་པ་ལའང་ལྔ་ལས་དང་པོ་ལས་སུ་བྱ་བའི་དོན་ལ་བཞི། ངོ་བོ། མཚན་ཉིད།
ངེས་ཚིག །དཔེར་བརྗོད་དོ། །དང་པོ་ནི། མངོན་པར་འདུ་བྱེད་པའོ། །ཡང་ན་བྱེད་པ་ལ་ཡོད་
པའི་གཡོ་བའམ་རྩོལ་བའོ། །གཉིས་པ་ནི། ཁ་ཅིག་ན་རེ། བྱེད་པ་པོས་བྱ་བ་གང་ལ་བྱེད་
པའི་ལས་ཀྱི་དོན་ཅན་དུ་འགྱུར་བ་རྣམ་དབྱེ་གཉིས་པ་ཞེའོ། །དེ་ལྟ་ན་འགྲོ་ཞེས་པ་ལྟ་བུའི་
བྱེད་ཚིག་ཀྱང་ལས་སུ་བྱ་བའི་དོན་དུ་འགྱུར་ཏེ། བྱེད་པ་པོས་བྱ་བ་གང་ལ་བྱེད་པའི་ལས་
ཀྱི་དོན་ཅན་དུ་འགྱུར་བའི་ཕྱིར་རོ། །དེས་ན་འདིར་ནི་གནས་བརྒྱད་ལས་གསུངས་པ་ལྟར།
ལས་སུ་བྱ་བ་གང་ཞིག་ལས་བྱེད་པ་གཞན་ཞིག་ཡུལ་དུ་བྱས་པའོ་ཞེས་འབྱུང་བ་ཉིད་གཟུང་
ངོ་༑ ༑ལས་སུ་བྱ་བ་གང་ཞིག་ཅེས་པས་རྣམ་དབྱེ་གཞན་རྣམ་བཅད་དུ་བྱས་ལ། ལས་བྱེད་
མ42ལ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར། །
པ་གཞན་ཞིག་ཡུལ་དུ་བྱས་ཞེས་པས་གཡོ་རྩོལ་ཙམ་དུ་གནས་པ་ཉིད་རྣམ་པར་བཅད་པ་
སྟེ༑ སྨྲ་བ་ཀུན་ལ་འཇུག་པ་ལས། བྱེད་པ་དང་རྣམ་པར་གཞག་པའི་ཚེ་ན་ནི་བྱ་བའི་གཞི་ལ་
ཡོད་པའི་སྔ་མའི་གནས་ལས་གྱུར་པ་ལས་སུ་གཟུང་ངོ་ཞེས་པའི་དགོངས་པའོ། །གསུམ་པ་
ནི༑ ལས་ལྟ་བུར་བྱེད་པ་སྟོན་པའི་ཕྱིར་གཉིས་པ་ལས་ཀྱིས་ཞེས་གསུངས་ཏེ། འཇིག་རྟེན་
དུའང་གཅིག་ཏུ་སྡོད་པ་མེད་པར་རྩོལ་བ་བྱེད་པ་ལ་ལས་མི་ཞེས་གྲགས་པ་བཞིན་དུ་མཐོང་
ངོ་༑ ༑བཞི་པ་དཔེར་བརྗོད་ནི། བསྟན་པའི་ཕྱིས་སུ་གཞུག་ཅེས་པ་ལྟ་བུའོ། ། །
གཉིས་པ་རྣམ་དབྱེ་བཞི་པ་དགོས་ཆེད་ཀྱི་དོན་ལའང་བཞི་ལས་དང་པོ་ངོ་བོ་ནི། གང་
དག་གི་དགོས་པའམ་འབྲས་བུ་བརྗོད་པའོ། །གཉིས་པ་མཚན་ཉིད་ནི། ཁ་ཅིག་ན་རེ། བྱ་
བ་གང་ཞིག་གིས་བྱ་བའི་ཡུལ་དེའམ། དེ་དང་འབྲེལ་བའི་ལས་ལ་ཕན་འདོགས་པར་འགྱུར་
བའི་དོན་གྱི་ཆེད་དུ་བྱ་བའི་ཡུལ་ལ་འཇུག་པ་རྣམ་དབྱེ་བཞི་པ་ཞེའོ། །དེ་མི་འཐད་དེ།
དགོས་པ་ཞེས་བྱ་བ་ནི་བྱ་བ་བྱེད་པ་པོ་ཉིད་ལ་འགྲུབ་དགོས་པའི་ཕྱིར་རོ། །དཔེར་ན་སྡེ་
སྣོད་གསུམ་ལ་ཅི་དགོས་འདི་དགོས་མེད་པ་ཡིན་ཀྱང་ཐོས་བསམ་བྱེད་པ་པོ་རང་ལ་ཤེས་
རབ་གསུམ་གྱི་སྣང་བ་བསྐྱེད་པའི་ཕྱིར་སློབ་ཏུ་ཞུགས་པ་བཞིན་ནོ། །དགོས་ཆེད་ཀྱི་དཔེར་
བརྗོད་བརྗོད་པ་དག་ལས་ཀྱང་རྟོགས་ཏེ། བྱེད་པ་པོ་དང་སྦྱར་བ་ལས་དགོས་ཆེད་འབྱུང་
ལ་བྱེད་པ་ཙམ་དུ་སྦྱོར་བས་དགོས་ཆེད་མི་འབྱུང་བས་ཤེས་སོ། །དེ་ལྟར་ན་གནས་བརྒྱད་
ལས། ཁ་ཅིག་མཆོད་སྦྱིན་གྱི་ཡུལ་དུ་སྦྱོར་བའང་ཡོད་ཅེས་གསུངས་པ་མ་ཡིན་ནམ་ཞེ་ན།
ཡུལ་ལ་སྦྱོར་བ་ཡོད་པར་གསུང་གི། ཡུལ་གྱི་ཆེད་དོན་ཁོ་ན་ཡིན་པར་མ་གསུངས་པས་
གསལ་ལོ། །འོ་ན་ཡུལ་ལ་སྦྱོར་ཡང་ཡུལ་གྱི་ཆེད་དོན་མ་ཡིན་པར་བལྟ་བ་ནི་དངོས་སུ་
འགལ་བས་རིགས་པ་མ་ཡིན་ནོ་ཞེ་ན། བདེན་ན་འོན་ཀྱང་དངོས་ཤུགས་ཀྱི་ཁྱད་པར་ཡོད་
དེ༑ དངོས་སུ་ནི་ཡུལ་གྱི་དགོས་པར་སྣང་ཡང་ཤུགས་ཀྱིས་སམ་དོན་གྱིས་ནི་བྱེད་པ་པོ་ཉིད་
མན་ས་
༤ 13



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ། །
ཀྱི་དགོས་པ་ཉིད་དུ་རིགས་པས་གྲུབ་པ་སྟེ། དེ་ཉིད་ལས། དོན་གྱིས་ན་བྱེད་པ་པོའི་ཆེད་
ཡིན་པར་སྦྱར་བར་བྱ་སྟེ་ཞེས་གསུངས་པས་ཤེས་སོ། །དཔེར་ན་སྦྱིན་པའི་བྱ་བའང་དངོས་
སུ་དབུལ་ཕོངས་ལ་དགོས་པ་ཡོད་པར་སྦྱོར་ཡང་དོན་གྱིས་ན། སྦྱིན་པས་ལོངས་སྤྱོད་
ཁྲིམས་ཀྱིས་བདེ། །ཞེས་སྦྱིན་པ་པོ་ཉིད་ཀྱི་དགོས་པ་ཡིན་པར་སྦྱར་བ་བཞིན་ནོ། །དེས་ན་
འདིར་ནི། ལའི་དོན་བརྒྱུད་ཅིང་བྱེད་པ་པོའི་དགོས་ཆེད་སྟོན་པ་ནི་རྣམ་དབྱེ་བཞི་པའི་མཚན་
ཉིད་དོ། །དོན་དང་པོ་ལའི་དོན་བརྒྱུད་ཅེས་པས་རྣམ་དབྱེ་དང་པོ་དང་གསུམ་པ་ལྔ་པ་དྲུག་
པ་རྣམས་རྣམ་པར་བཅད། དོན་གྱི་ཟུར་ཕྱི་མས་བྱེད་པ་པོའི་དགོས་ཆེད་སྟོན་པ་ཞེས་པས་
རྣམ་དབྱེ་གཉིས་པ་དང་བདུན་པ་ཙམ་པོ་རྣམ་བཅད་བྱས་པར་མཐོང་བས་མཚན་ཉིད་ངེས་
སོ༑ ༑གསུམ་པ་ངེས་པའི་ཚིག་ནི། ལ་སྒྲ་ཆེད་དུ་བསྒྱུར་བའི་ཕྱིར་དགོས་ཆེད་ཅེས་བྱ་སྟེ།
གནས་བརྒྱད་ཀྱི་དགོངས་པའོ། །དེ་ལྟ་མ་ཡིན་ན་ཤིང་ལ་ཆུ་འདྲེན་ཞེས་པ་ལྟ་བུའང་རྣམ་
དབྱེ་གཉིས་པ་ཡིན་གྱི་གཉིས་པ་དང་བཞི་པ་གཉིས་ལ་ཁྱད་པར་འཇོག་དཀའོ། །དེས་ན་
ལ་སྒྲ་ཕྱིར་དུ་བསྒྱུར་ཞིང་འབྲས་བུ་སྨིན་པའི་ཕྱིར་ཤིང་ལ་ཆུ་འདྲེན་པ་ཡིན་ནོ་ཞེས་བརྒྱུད་
པར་བྱེད་པས་རྣམ་དབྱེ་བཞི་པར་གོ་བ་ཡིན་ནོ། །བཞི་པ་དཔེར་བརྗོད་ནི་བསྟན་པ་ལ་
གཞུག་ཅེའམ་བསྟན་པའི་ཕྱིས་སུ་གཞུག་ཅེས་པ་ལྟ་བུའོ། །
གསུམ་པ་རྟེན་གནས་ཀྱི་དོན་ལའང་དང་པོ་ངོ་བོ་ནི་གང་ཡོད་པར་སྟོན་པའི་དོན་
ཅན་ནོ། །གཉིས་པ་ངེས་པའི་ཚིག་ནི། རྟེན་དེ་ལ་བརྟེན་པ་ཉིད་གནས་པར་སྟོན་པའི་དོན་
གྱིས་ན་རྟེན་གནས་སོ། །གསུམ་པ་དཔེར་བརྗོད་ནི། བསྟན་པའི་ཕྱིས་སུ་ཕན་བདེའི་
འབྲས་བུ་ཞེའམ། བསྟན་པ་ལ་བརྗོད་བྱ་ཕུན་སུམ་ཚོགས་ཞེས་པ་ལྟ་བུའོ། ། །
བཞི་པ་དེ་ཉིད་ཀྱི་དོན་ལའང་ངོ་བོ་ནི། ཁ་ཅིག་ན་རེ། ཡུལ་གང་ཞིག་ལ་བྱ་བ་གང་
ཞིག་བྱེད་པའི་ཚེ། ལས་དེ་ཁོ་ན་ཉིད་ཀྱི་ངོ་བོར་གྱུར་པས་ལས་དང་བྱ་བ་ངོ་བོ་གཅིག་པ་ཡིན་
~ 44



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
པ་ཞེས་དང་། ཡང་ཕལ་བའམ་འདིར་བསྟན་དེ་ཉིད་ཀྱི་དོན་ཅན་ནི་བྱ་བ་ཉིད་ལ་ལས་དང་
བྱ་བ་གཉིས་སུ་དབྱེ་བའོ་ཞེས་སོ། །དེ་ལྟ་ན་སྟ་རེ་དང་ཤིང་གཉིས་ཀྱང་ངོ་བོ་གཅིག་པར་
འགྱུར་ཏེ། ཡུལ་ཤིང་གང་ཞིག་ལ་སྟ་རེས་བྱ་བ་གང་ཞིག་བྱེད་པ་ཡིན་པས་སོ། །ཡང་རྣམ་
དབྱེ་གཉིས་པ་དངོས་ཀྱང་དེ་ཉིད་དུ་འགྱུར་ཏེ། བྱ་བ་ཉིད་ལ་ལས་དང་བྱ་བ་གཉིས་སུ་དབྱེ་
བའི་ལས་ཡིན་པའི་ཕྱིར་ཏེ། སྨྲ་བ་ཀུན་ལ་འཇུག་པ་ལས། བྱེད་པ་དང་རྣམ་པར་གཞག་
པའི་ཚེ་ན་ནི་བྱ་བའི་གཞི་ལ་ཡོད་པའི་སྔ་མའི་གནས་ལས་གྱུར་པ་ལས་སུ་གཟུང་ངོ་ཞེས་
དང༌། འདིར་ནི་རྣམ་པར་དབྱེ་བ་སྟོན་པའི་དོན་ཡིན་པས་བྱེད་པ་དང་རྣམ་པར་གཞག་པའི་
ལས་ཉིད་གཟུང་བར་བྱའོ་ཞེས་པས་ཤེས་སོ། །
དེས་ན་འདིར་ནི། བྱ་བྱེད་གཉིས་ལྡོག་པ་ནི་ཐ་དད་དུ་ཡོད་ལ་ངོ་བོ་ནི་ཐ་དད་དུ་བཞག་
ཏུ་མེད་པ་ཉིད་ཀྱི་དོན་སྟོན་པ་ནི་དེ་ཉིད་ཀྱི་ངོ་བོའམ་མཚན་ཉིད་ཅེས་བྱ་སྟེ། ལྡོག་པ་བསྡུས་
པ་ལས། སྟ་རེ་དང་ཤིང་ལྟ་བུ་དངོས་པོ་ཐ་དད་པའི་བྱ་བ་བྱེད་པར་སྦྱོར་བ་གཅོད་པའི་བྱ་བ་
དང་བྱེད་པར་འགྱུར་བ་ནི་གཅིག་ཏུ་མི་རུང་ངོ༌། །གཡོ་བའི་བྱ་བ་ནི་སྟ་རེ་ཡང་གཡོ་བའི་ལས་
སྟ་རེ་ཉིད་ལ་ཡོད་པའི་ཕྱིར། བྱ་བ་དང་བྱེད་པ་གཉི་ག་ཡང་སྟ་རེ་དེ་ཉིད་ལས་གུད་ན་མེད་
དོ༑ ༑ཞེས་སོགས་འབྱུང་བས་ཤེས་སོ། །གཉིས་པ་གང་གི་ཕྱིར་དེ་ཉིད་ཅེས་བྱ་ཞེ་ན། ཉིད་
ཀྱི་སྒྲ་ལ་དོན་བརྒྱད་དུ་འཇུག་པ་ཡོད་པ་ལས་སྐབས་འདིར་ནི་དངོས་པོའི་རྐྱེན་དུ་འགྱུར་བ་
སྟེ༑ བྱ་བྱེད་དེ་གཉིས་ངོ་བོ་གཅིག་པུ་ཉིད་ལས་གུད་ན་མེད་པའི་ཕྱིར་དེ་ཉིད་ཅེས་བྱ་སྟེ།
དཔེར་ན་སྲ་བ་ཉིད་ཅེས་པའང་སྲ་བའི་དངོས་པོ་སྲ་བ་ཉིད་དུ་སྟོན་པ་ལས་གཞན་དུ་མེད་པ་
བཞིན་ནོ། །གསུམ་པ་དཔེར་བརྗོད་ནི། ཕྱིས་སུ་འགྱངསཤེའམ། བསྟན་པར་འགྱུར་ཞེས་
པ་ལྟ་བུའོ། །
ལྔ་པ་ཚེ་སྐབས་ཀྱི་དོན་ལའང་ངོ་བོ་ནི། འདས་མ་འོངས་ད་ལྟ་བ་རྣམས་ཀྱི་དུས་ཚེ་
ག 43,



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ལ་གནས་པའི་གོ་སྐབས་སྟོན་པ་སྟེ། བདུན་པའི་བྱེ་བྲག་གོ། །དཔེར་བརྗོད་ནི། ས་ག་ཟླ་
བར་ཚོགས་པ་འདུས། སྟོན་ཟླ་ར་བ་ལ་ཚོགས། ལྷ་ལས་བབས་པའི་དུས་སུ་བསྐོར་བ་སྐོར་
ཞེས་པ་ལྟ་བུ་སྟེ། དུས་ནམ་གྱི་ཚེ་ལ་གནས་པའི་གོ་སྐབས་ཕྱེ་བ་ལ་དེ་སྐད་དུ་བརྗོད་པའི་ཕྱིར་
ཏེ༑ དུས་ལ་སྦྱོར་བའི་བདུན་པ་ཞེས་ཀྱང་འབྱུང་ངོ༌། །དེ་ལྟ་ནའང་སྒྲའི་སྦྱོར་ཚུལ་ལ་སྔ་མའི་
སྒྲ་ཉིད་བཙན་པར་བྱས་ཤིང་དོན་གྱི་སྦྱོར་ཚུལ་ལ་ཕྱི་མའི་ཚིག་ཉིད་བཙན་པར་བྱས་པའི་
ངེས་པ་གང་ཞེ་ན། མཐར་སྦྱར་འོག་མའི་མིང་དོན་ལས། ཞེས་འབྱུང་བའི་དགོངས་པའོ། །
དེ་དག་གིས་ནི་ལ་སྒྲའི་འཇུག་ཡུལ་ཁྱབ་མཉམ་དུ་འཇུག་པ་རྣམས་ཀྱི་སྒྲ་དོན་གཉིས་ཀའི་
སྦྱོར་ཚུལ་ལེགས་པར་གྲུབ་བོ། ། །
གཉིས་པ་ཞར་བྱུང་ལ་གཉིས། གང་ཞིག་གང་ལ་མི་འཇུག་པའི་ཡུལ་གྱི་ཁྱད་པར་
སྨོས་པ་དང༌། གང་ཞིག་གང་ལ་འཇུག་པའི་ཡུལ་གཞན་བསྟན་པའོ། །དང་པོ་ནི། འཇུག་
ཡུལ་བཞི་ལ་ལ་དོན་བདུན་པོ་འཇུག་པར་མཉམ་ཡང་དེ་ཉིད་ཀྱི་དོན་ལ་ན་ལ་གཉིས་ཀྱིས་
འཇུག་པ་མེད་པར་གསུངས་ཏེ། སྨྲ་སྒོ་ལས། དུ་ལ་སོགས་པ་ལ་དང་མཐུན། །དེ་ཉིད་དག་
ནི་ལྷག་པ་ཡིན། །ཞེས་པས་བསྟན་ཏོ། །གཉིས་པ་ལ་གཉིས། ན་སྒྲའི་འཇུག་ཡུལ་གཞན་
སྨོས་པ་དང་། ལ་སྒྲའི་འཇུག་ཡུལ་གཞན་སྨོས་པའོ། །དང་པོ་ནི། དེ་ཉིད་ལས། ན་ཞེས་བྱ་
བའི་ཚིག་གི་དོན། །དམིགས་ཀྱིས་འབྱེད་དང་རྒྱུ་མཚན་དང་། །རྒྱུ་མཚན་དོན་གྱིས་བསྟན་
པ་དང་། །ལས་དང་ཆེད་དང་རྟེན་གནས་དང་། །ཕྱི་ཚིག་དེ་གཞན་སོགས་སྟོན་དང་། །འོས་
པར་དཀའ་བ་ཆགས་འཛིན་ལས། །ཕྱི་ཚིག་ངེས་པར་བྱེད་པ་དང་། །དེ་ལས་བཟློག་པ་ཉིད་
དང་ནི། །འགལ་བའང་མི་འགལ་སྟོན་པ་དང༌། །སྨོན་དང་འདྲི་དང་ཐེ་ཚོམ་གཞི། །ཚེ་
སྐབས་རྣམས་ལ་འདིར་མཐོང་ངོ༌། །ཞེས་གསུངས་པ་བཞིན་བཅུ་བཞིར་གནས་ཀྱང་འགའ་
ཞིག་སྐབས་འདིར་གཞུང་གི་དངོས་བསྟན་དུ་སོང་བས་འདིར་གོང་གི་ལྷག་མ་རྣམ་གྲངས་
~46༽



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར། །
བཅུ་ལས་དང་པོ་དམིགས་ཀྱིས་འབྱེད་པའམ་དམིགས་བསལ་གྱིས་སྟོན་པ་ལ་གཉིས།
གཞུང་འཛུགས་པ་དང་། གལ་འཛུགས་པའོ། །དང་པོ་ནི། དངོས་སུ་ན་ཞེའམ། མདོར་ན་
ཞེས་པ་ལྟ་བུས་མཚོན་ནོ། །གཉིས་པ་ནི། ཡིན་གྲང་ན་ཞེའམ། འགྱུར་གྲང་ན་ཞེས་པ་ལྟ་
བུས་མཚོན་ནོ། །
གཉིས་པ་རྒྱུ་མཚན་གྱི་དོན་ལ་འཇུག་པ་ལ་གཉིས། མཚན་མའི་ཚིག་དང་། རྒྱུའི་
ཚིག་གོ། །དང་པོ་ནི་ཅི་ཞིག་ཡོད་ན་འདི་བྱེད་ཅེས་པ་ལྟ་བུ་དང་། གཉིས་པ་ནི་འདི་ཡོད་ན་
འདི་འབྱུང་ཞེས་པ་ལྟ་བུས་མཚོན་ནོ། །གསུམ་པ་རྒྱུ་མཚན་དོན་གྱིས་བསྟན་པ་ནི། འདི་
ལྟར་ཤིང་ཉིད་མེད་ན་ཤིང་ཤ་པ་གང་ཞིག་ཡོད་ཅེས་པ་ལྟ་བུས་མཚོན་ཏེ། འདི་བའི་ཚིག་
གིས་ལན་ལྡོན་པར་བྱེད་པའོ། །བཞི་པ་ཕྱི་ཚིག་དེ་གཞན་སོགས་སྟོན་པ་ནི། ཚིག་ཕྱི་མ་དེ་
དང་འགལ་བ་སྟོན་པ་སྟེ། འདི་ལྟར་གང་ན་དུ་བ་ཡོད་པ་དེ་ན་མེ་ཡོད་པ་ཡིན་ན་དེ་ན་ནི་མེ་
མ་ཡིན་པ་ཡོད་དོ་ཞེས་པ་ལྟ་བུས་མཚོན་ནོ། །ལྔ་པ་འོས་པར་དཀའ་བ་ཆགས་འཛིན་པ་
ཉིད་ལས་ཕྱི་ཚིག་ངེས་པར་བྱེད་པ་ནི། ལྷ་ཡང་ཕྱག་འཚལ་ན་མི་ལྟ་ཅི་སྨོས་ཞེས་པས་མཚོན་
ཏེ་མི་འོས་པའི་ཚིག་གིས་ཕྱི་མ་ངེས་པར་བྱེད་པའོ། །དྲུག་པ་དེ་ལས་བཟློག་པ་ནི། སྔ་མའི་
ཚིག་གིས་ཕྱི་མ་ངེས་པར་བྱེད་པ་སྟེ། མི་ལྟ་ལྷ་ལ་ཕྱག་འཚལ་ན་ལྷ་ཡང་ཕྱག་འཚལ་ལམ་
ཞེས་པ་ལྟ་བུས་མཚོན་ནོ། །བདུན་པ་འགལ་བའང་མི་འགལ་བར་སྟོན་པ་ནི་མི་མཐུན་པའི་
རྒྱན་དུ་གྱུར་པ་ཡིན་ཏེ། འདི་ལྟར་དོན་དམ་པར་དབྱེར་མེད་ན་ཀུན་རྫོབ་ཏུ་དབྱེར་ཡོད་ཅེས་
པ་ལྟ་བུས་མཚོན་ནོ། །དགུ་པ་འདྲི་བའི་གཞི་ལ་འཇུག་པ་ནི། གཟུགས་གཟུགས་སུ་རུང་བ་
ཡིན་ན་འདི་ཅིས་གཟུགས་སུ་རུང་ཞེས་པ་ལྟ་བུས་མཚོན་ནོ། །བཅུ་པ་ཐེ་ཚོམ་གྱི་གཞི་ལ་
འཇུག་པ་ནི། ས་བོན་ཡོད་ན་མྱུ་གུ་འབྱུང་བར་འགྱུར་རམ་འོན་ཏེ་མ་ཡིན་ཞེས་པ་ལྟ་བུས་
མཚོན་ནོ། །
47༤



ན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ཁ་ཅིག་ན་རེ། ན་སྒྲ་འགལ་བའང་མི་འགལ་བར་སྟོན་པ་ལ་འཇུག་པ་ནི། ཕྱི་ཚིག་དེ་
གཞན་སོགས་སྟོན་དང་ཞེས་པའི་བསྟན་བྱ་དང་ཟློས་པར་འགྱུར་ཞིང་། འདྲི་བའི་གཞིར་
འཇུག་པ་ནི། དམིགས་ཀྱིས་འབྱེད་པའམ་ཐེ་ཚོམ་གྱི་གཞི་གང་རུང་ལས་བརྩམས་ཏེ་འདྲི་
དགོས་པའི་ཕྱིར་དེ་དག་གི་དོན་ལས་ལོགས་སུ་དབྱེ་བ་དགོས་པ་མེད་པ་སོགས་བརྗོད་
ནས་དོར་བར་མཛད་མོད། དེ་ནི་རང་གིས་ཁྱད་པར་ཡོད་པ་མ་རྟོགས་པས་གཞན་ལའང་
ཁྱད་མེད་དུ་འདོམས་པའི་སྐྱོན་དུ་མཐོང་ངོ་། །འདི་ལྟར་དང་པོ་ཕྱི་ཚིག་དེ་གཞན་སོགས་
སྟོན་པ་ནི་ཚིག་ཕྱི་མ་སྔ་མ་ལས་གཞན་སྟོན་པ་དང་། འགལ་བར་སྟོན་པ་དང་། མེད་པར་
རྟོན་པ་ཁོ་ན་ཡིན་ཅིང་། འགལ་བའང་མི་འགལ་བར་སྟོན་པ་ནི་མི་མཐུན་པའི་རྒྱན་དུ་སྟོན་
པ་ཡིན་པས་ན་ཇི་ལྟར་མཚུངས། དེས་ན་འདི་ལྟར་སྨྲ་ཤེས་པར་བྱ་སྟེ། ཕྱི་ཚིག་དེ་གཞན་
སོགས་སྟོན་ནི་གཞི་གཅིག་ལ་ཆོས་གཉིས་ཡོད་པ་འགལ་བ་ཁོ་ནར་བསྟན་ཅིང་། འགལ་
བའང་མི་འགལ་བར་སྟོན་པ་ནི་གཞི་གཅིག་ལ་ཆོས་གཉིས་ཡོད་པའང་མི་འགལ་བར་བསྟན་
པ་ཡིན་པས་ན། ཟློས་པའི་སྐྱོན་དུ་འགྱུར་བའི་གོ་སྐབས་མེད་ཅིང་གནས་མེད་པ་ཉིད་དོ། །
ཡང་འདྲི་བའི་གཞིར་འཇུག་པ་དམིགས་ཀྱིས་འབྱེད་པ་དང་ཐེ་ཚོམ་གྱི་གཞི་ལས་ལོགས་སུ་
དབྱེ་བ་དགོས་པ་མེད་ན། དམིགས་ཀྱིས་འབྱེད་པ་དང་ཐེ་ཚོམ་གྱི་གཞིའང་གཞན་ལ་འདྲི་
བ་འཇུག་པ་ཡིན་པར་འགྱུར་ཏེ། དེ་དག་གི་དོན་ལས་ལོགས་སུ་དབྱེ་བ་དགོས་པ་མེད་པར་
འདོད་པའི་ཕྱིར་རོ། །འདོད་མི་ནུས་ཏེ། དམིགས་ཀྱིས་འབྱེད་པ་ནི་ཆོས་གང་ཞིག་བྱེ་བྲག་
ཏུ་བཟུང་བའི་དོན་ཡིན་ལ། ཐེ་ཚོམ་གྱི་གཞི་ནི་རང་ཉིད་བློ་རྩེ་གཉིས་སུ་འཇུག་ཅིང་ཕྱོགས་
མ་བཅད་པ་སེམས་ཁོ་ནའི་བྱ་བ་ཞིག་ཡིན་པས་ན། སྔ་འགྱུར་གྱི་གཞུང་སྨྲ་སྒོའི་བརྗོད་བྱ་
ཕུན་སུམ་ཚོགས་པ་ཉིད་ལ་ལོག་པར་རྟོག་པ་རྔམས་པོ་ཆེ་ཉིད་དུ་རིག་གོ། ། །
གཉིས་པ་ལ་སྒྲའི་འཇུག་ཡུལ་གཞན་བསྟན་པ་ནི། དེ་ཉིད་ལས། ལ་ནི་གཉིས་པ་བཞི་
48ལ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
པ་དང་། །བདུན་པ་སྡུད་དང་སྦྱོར་བ་དང༌། །སྨོན་དང་ཚད་འཛིན་གཞི་དང་ནི། །ཚེ་སྐབས་
དག་ཏུ་འདོད་པ་ཡིན། །ཞེས་གསུངས་པའི་འཇུག་ཡུལ་བརྒྱད་ལས་འདིར་གོང་དུ་གཞུང་
ཚིག་གིས་བསྟན་པའི་ལྷག་མ། སྡུད་པ་དང་། མཚམས་སྦྱོར་བ་དང༌། སྨོན་པ་དང་། ཚད་
འཛིན་པ་སྟེ་བཞི་ལས་དང་པོ་ནི། ལག་པ་བསྙལ་ལ་ཟན་བཟའ་ཞེས་པ་ལྟ་བུས་མཚོན་ནོ། །
གཉིས་པ་ནི། འདི་ན་ནི་ཡོད་ལ་འདི་ན་ནི་མེད་དོ་ཞེས་པ་ལྟ་བུས་མཚོན་ནོ། །གསུམ་པ་ནི་
བདག་ནམ་ཞིག་ན་འདི་ལྟ་བུ་ཞིག་ཏུ་འགྱུར་ལ། གྱུར་ནས་ཀྱང་ཞེས་པས་མཚོན་ནོ། །བཞི་
པ་ཚད་འཛིན་པ་ནི། དེ་ཙམ་དུ་བྱ་བ་ལ། ཅི་ཙམ་ལ། དེ་ཙམ་ལ་ཞེས་སོགས་ཀྱིས་མཚོན་ནོ། །
འདིར་ཡང་ཁ་ཅིག་ན་རེ། ལའི་སྒྲ་སྡུད་པ་དང་སྦྱོར་བ་དང་སྨོན་པ་རྣམས་ལ་འཇུག་པར་
བཤད་པ་ནི་སོ་སོའི་དཔེར་བརྗོད་དང་སྦྱར་ནས་བརྟགས་ན་ལྷག་བཅས་ཉིད་དུ་གསལ་
བས་སོ་སོར་དབྱེ་བ་དོན་མི་ཆེ་བ་དང་། ཚད་འཛིན་ལ་འཇུག་པར་བཤད་པ་དེ་ནི་ཚད་བརྗོད་
པའི་དོན་ཅན་དུ་མི་འདུག་པས་དེ་རྣམས་ནི་འདིར་མ་སྨོས་སོ་ཞེས་ཟེར་ཞིང་འདོར་བར་
བྱེད་དོ། །
སྨྲས་པ། ལྷག་བཅས་ཉིད་དུ་གསལ་བས་སོ་སོར་དབྱེ་བ་དོན་མི་ཆེ་ན། ཐ་སྙད་ལ་
འཇུག་པའི་ལྷག་བཅས་ཀྱི་དེ་སྒྲའང་སོ་སོར་དབྱེ་བ་དགོས་པ་མི་ཆེ་བར་འགྱུར་ཏེ། ལྷག་
བཅས་ཉིད་དུ་གསལ་བའི་ཕྱིར་རོ། །དངོས་པོ་ལ་འཇུག་པའི་བདག་གི་བ་དང་ཕ་རོལ་པའི་
དེ་སྒྲའང་སོ་སོར་དབྱེ་བ་དགོས་པ་མི་ཆེ་བར་འགྱུར་ཏེ། ཐ་སྙད་ལ་འཇུག་པའི་བཤད་མ་
ཐག་པ་འདས་པ་ལ་འཇུག་པ་ཉིད་དུ་གསལ་བའི་ཕྱིར་རོ། །དེ་འདྲ་བའི་སྐྱོན་མཐའ་ཡས་
སོ༑ །ཁ་ཅིག་ན་རེ། སྨོན་པ་དང་། ཚད་འཛིན་ནི། གྱུར་ཅེས་པ་དང་། ཙམ་ཞེས་པས་སྟོན་
ཅིང་། ལ་ཡིག་གི་ནུས་པ་མིན་ནོ་ཞེས་ཟེར་ཞིང་དོར་རོ། །སྨྲས་པ། ལ་ཡིག་གི་ནུས་པ་ཡིན་
པར་སྨྲ་སྒོའི་གཞུང་གང་ནས་སྟོན་པར་བྱེད་དེ་སྟོན་པར་གྱིས་དང་ངོ་མཚར་དུ་བྱ་བར་འོས་
ཀ49



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
སོ༑ ༑ལ་ནི་གཉིས་པ་བཞི་པ་དང༌། །བདུན་པ་སྡུད་དང་སྦྱོར་བ་དང་། །སྨོན་དང་ཚད་འཛིན་
གཞི་དང་ནི། །ཚེ་སྐབས་དག་ཏུ་འདོད་པ་ཡིན། །ཞེས་གསུངས་པ་མ་ཡིན་ནམ་ཞེ་ན། །ཧེ་
ཧེ༑ དེ་ལ་འཇུག་པ་ཡོད་པའམ། དེ་དག་ལ་འགྱུར་བ་ཡོད་པར་གསུངས་པ་ཡིན་གྱི། དོན་
དེ་དག་སྟོན་པ་ལ་ནུས་པ་ཡིན་པས་བཞག་པ་དང༌། དེ་དག་སྟོན་པ་ལ་འཇུག་པའམ་འགྱུར་
བར་ནུས་པ་ཡོད་པ་ཡིན་པས་བཞག་པའི་ཁྱད་ཀྱང་ལེགས་པར་ཕྱེ་མ་ནུས་ཤིང་སྨྲ་སྒོའི་
འགྲེལ་པར་ཡང་ལེགས་པར་མ་དཔྱད་པར་ཕྲག་དོག་གིས་ཀུན་ནས་འཁྲུགས་པའི་དབང་
གིས་ཡིད་བརྟན་གྱི་རང་དབང་དང་བྲལ་ཞིང་གཏོལ་མེད་ཀྱི་སྨྲ་བས་སྨྲ་སྒོའི་གཞུང་བཟང་
ཆུད་ཟོས་སུ་བྱས་པ་ཉིད་དུ་མཐོང་ངོ༌། །དེ་ལྟ་མ་ཡིན་ན་བཤད་མ་ཐག་པའི་དོན་དེ་དག་སྟོན་
པ་ལ་ཕྲད་གཞན་རྣམས་ཀྱིས་ཀྱང་འཇུག་པའམ་འགྱུར་ནུས་པར་ཐལ་ཏེ། ལ་ཡིག་གི་ནུས་
པ་མིན་པར་འདོད་པས་སོ། །དེས་ན་ལ་དོན་གྱི་འཕྲོས་དོན་དང་བཅས་པ་ལེགས་པར་
གཏན་ལ་ཕབ་ཟིན་ཏོ། ། །
ད་ནི་གསུམ་པ་འབྲེལ་པའི་ས་བརྗོད་པ་ལ་གཉིས། གཞུང་དོན་བརྗོད་པ་དང་། དེའི་
དོན་བསྡུས་ཏེ་བསྟན་པའོ། །དང་པོ་ནི། རྗེས་འཇུག་ཡི་གེ་བཅུ་པོ་ནི། །ཨི་དང་མཐུན་
ལུགས་འདི་ཞེས་བྱ། །དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་སྦྱར། །
བདུན་པ་ཉིད་ལ་བདུན་པ་སྟེ། །ལྷག་མ་རྣམས་ལ་གྱ་སྦྱར་བ། །དེ་དག་ཨི་སྦྱར་འབྲེལ་པའི་
ས༑ ༑ཞེས་གསུངས་ཏེ། རྗེས་འཇུག་ཡི་གེ་བཅུ་པོ་ནི་ཞེས་པས་ནི་ཕྲད་ཀྱི་མིང་མཐའ་འདྲེན་
པའི་སྔ་མའི་མིང་མཐའ་དང་ཕྱི་མའི་མིང་མཐའི་ཕྲད་རྣམས་སྦྱར་བའི་ཡི་གེ་ཉིད་དུ་རྗེས་
འཇུག་བཅུ་རིལ་པོར་ངོས་བཟུང་བའོ། །ཕྱི་མའི་ཕྲད་གང་ཞིག་སྦྱར་བར་བྱ་ཞེ་ན། ཨི་དང་
མཐུན་ལུགས་ཞེས་གསུངས་ཏེ། ཨི་ནི་འབྲེལ་པའི་ས་སྟེ་དེ་དང་སྒྲ་གདངས་མཐུན་ལུགས་
སམ་མཐུན་ཚུལ་རྣམས་སྦྱར་བར་བྱ་ཞེས་པ་སྟེ། དེ་ཉིད་རང་གི་སྒྲ་མཐུན་པའི། །ཞེས་འབྱུང་
~ 5)



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
བའི་དགོངས་པའོ། །ཇི་ལྟར་སྦྱར་ཞེ་ན། འདི་ཞེས་བྱ་ཞེས་གསུངས་ཏེ། འདི་ནི་མངོན་སུམ་
པའི་ཕྲད་དེ་འོག་ནས་འབྱུང་བ་འདི་ལྟར་ཞེས་བྱ་ཞེས་ངེས་པར་བཟུང་བའོ། །ཇི་ལྟར་ཞེ་ན།
དང་པོ་གཉིས་ལ་དང་པོ་མཐུན། །ཞེས་གསུངས་ཏེ། དང་པོ་གཉིས་ནི་རྗེས་འཇུག་གི་དང་
པོ་གཉིས་ག་དང་ངའོ། །དེ་ལ་འབྲེལ་སྒྲ་གང་ཞིག་གི་སྒྲ་གདངས་མཐུན་པར་འགྱུར་ཞེ་ན།
དང་པོ་མཐུན་ཞེས་པ་སྟེ། དང་པོ་ནི་རྗེས་འཇུག་གི་དང་པོ་ག་ཡིག་སྟེ་དེ་ཡི་སྒྲ་གདངས་
མཐུན་པར་འགྱུར་ཞེས་པས་རྗེས་འཇུག་ག་ང་གཉིས་ཀྱི་མཐར་ག་འཐོབ་ཅེས་པའོ། །རྗེས་
འཇུག་གཞན་དང་འབྲེལ་སྒྲ་གང་ཞིག་སྦྱར་ཞེ་ན། གསུམ་ལྔ་བཅུ་ལ་ཀྱ་དང་སྦྱར་ཞེས་
གསུངས་པ་སྟེ། གསུམ་ནི་རྗེས་འཇུག་གི་གསུམ་པ་ད་དང་ལྔའང་རྗེས་འཇུག་གི་ལྔ་པ་བ་
ཡིག་དང་རྗེས་འཇུག་གི་བཅུ་པ་ས་སྟེ་དེ་དག་རྣམས་ལ་འབྲེལ་སྒྲའི་སྒྲ་གདངས་ཀྱ་ཡིག་
ཉིད་མཐུན་པར་འགྱུར་བས་དེ་དང་སྦྱར་བར་བྱ་ཞེས་པ་སྟེ། ད་བ་ས་གསུམ་གྱི་མཐར་ཀྱི་
འཐོབ་པ་ཉིད་དུ་བསྟན་པའོ། །
འོ་ན་རྗེས་འཇུག་ལྷག་མ་རྣམས་ལ་གང་དང་སྦྱར་ཞེ་ན། བདུན་པ་ཉིད་ལ་བདུན་པ་
སྟེ༑ ༑ལྷག་མ་རྣམས་ལ་གྱ་སྦྱར་བ། །ཞེས་གསུངས་པས། རྗེས་འཇུག་གི་བདུན་པ་འ་ཡིག་
ཉིད་ལ་བདུན་པ་དེ་ཉིད་དང་སྒྲ་གདངས་མཐུན་པ་སྟེ་འ་མཐར་འ་ཉིད་འཐོབ་ཅེས་པའོ། །
དེའི་ཤུགས་ཀྱིས་འ་མཐར་ཡི་ཉིད་ཀྱང་མཐུན་པར་བསྟན་པ་སྟེ། མོ་ཡིས་མོའི་མིང་མཐའ་
འདྲེན་པ་ཉིད་དུ་ཤེས་སླ་བའི་ཕྱིར་རོ། །དེས་ན་རྐང་པ་སྐོང་ལ་ཡི་ཡིག་དང་རྐང་པ་བསྡུས་
ལ་འི་ཡིག་བྲིས་པ་ཉིད་དུ་མཁས་པ་རྣམས་ལ་གྲགས་སོ། །སྟེ་ནི་གཞན་འདྲེན་པ་ལ་འཇུག་
པའི་ལྷག་བཅས་སོ། །ལྷག་མ་སྟེ་གོང་དུ་འབྲེལ་སྒྲ་སྦྱར་ཟིན་པའི་རྗེས་འཇུག་ལྷག་མ་ན་མ་
ར་ལ་རྣམས་ལ་གྱ་ཡིག་དང་སྒྲ་གདངས་མཐུན་པར་འགྱུར་བས་གྱ་ཡིག་ཉིད་སྦྱར་བར་བྱ་
ཞེས་པའོ། །དེ་ལྟ་ན་ག་ཀྱ་འ་གྱ་ཞེས་སྦྱར་བར་བྱའམ་ཞེ་ན། དེ་དག་ཨི་སྦྱར་ཞེས་གསུངས་
ལ51ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ཏེ་བཤད་མ་ཐག་པའི་ག་ཀྱ་འ་གྱ་དེ་དག་རྣམས་ལ་ཨཱ་ལི་དང་པོ་ཨི་སྦྱར་བར་བྱས་པས། ག་
ང་གཉིས་ཀྱི་མཐར་གི་དང་ད་བ་ས་རྣམས་ཀྱི་མཐར་ཀྱི་དང་འ་མཐར་འི་དང་ཡི། ན་མ་ར་ལ་
རྣམས་ཀྱི་མཐར་གྱི་ཞེས་འགྲུབ་ཅེས་སོ། །དེ་ལྟར་སྦྱར་བར་བྱས་པས་དོན་ཅི་ཞིག་བསྟན་
པར་འགྱུར་ཞེ་ན། འབྲེལ་པའི་ས་ཞེས་གསུངས་ཏེ། འབྲེལ་པ་ནི་ཆོས་གང་ཞིག་ཆོས་གཞན་
མི་འདོར་བའོ། །ས་ནི་གཞི་བྱེད་པས་ན་སའོ། །རྟེན་བྱེད་པས་ན་སའོ། །གནས་བྱེད་པས་
ནི་ས་སྟེ། དེའི་ཕྱིར་ཆོས་གང་ཞིག་ཆོས་གཞན་མི་འདོར་བའི་འབྲེལ་པའི་དོན་གྱི་གོ་སྐབས་
ཀྱི་ཡུལ་བྱེད་པས་ན་འབྲེལ་པའི་ས་ཞེས་གསུངས་པ་སྟེ། གང་ཞིག་གང་གི་གོ་སྐབས་ཀྱི་
ཡུལ་ཡིན་པ་དེ་ནི་དེའི་ས་ཞེས་འབྱུང་བའི་ཕྱིར་རོ། །
གཉིས་པ་དེའི་དོན་བསྡུས་ཏེ་བསྟན་པ་ལ་ངོ་བོ། ངེས་ཚིག །དཔེར་བརྗོད་དང་
གསུམ་ལས་དང་པོ་ནི། བདག་པོའི་དོན་དུ་ཚིག་སྔ་མ་བྱེད་ཅིང་བརྟེན་པར་བྱ་བའི་དོན་དུ་
ཚིག་ཕྱི་མ་བྱེད་པའི་དོན་ཅན་གྱི་ཕྲད་དོ། །གཉིས་པ་ནི། ཕན་ཚུན་གྱི་དོན་འབྲེལ་བར་སྦྱོར་
བའི་བརྡ་སྤྲོད་པ་ཡིན་པས་ན་འབྲེལ་པའི་སའོ། །གསུམ་པ་ནི། གང་གི་ཐུགས། དེ་དག་གི་
ཡོན་ཏན་ཞེས་པ་ལྟ་བུའོ། །དེའང་གང་ཞེས་པ་ནི་བདག་པོའི་དོན་དུ་ཚིག་སྔ་མ་བྱེད་པའོ། །
ཐུགས་ཞེས་པ་ནི་བརྟེན་པར་བྱ་བའི་དོན་དུ་ཚིག་ཕྱི་མ་བྱེད་པ་སྟེ་དེས་མཚོན་པར་བྱའོ། །ཁ་
ཅིག་ན་རེ། རྟེན་དང་བརྟེན་པའམ་ཡན་ལག་དང་ཡན་ལག་ཅན་སོགས་མིང་དོན་ཕན་ཚུན་
འབྲེལ་པ་བརྗོད་པའི་དོན་ཅན་གྱི་སྒྲ་ཡིན་པས་འབྲེལ་པའི་ས་ཞེས་འགྲེལ་ཏེ། དེ་ལྟ་ན་སྒྲ་
ཐམས་ཅད་འབྲེལ་པའི་སར་འགྱུར་ཏེ། མིང་དོན་ཕན་ཚུན་འབྲེལ་པ་བརྗོད་པའི་དོན་ཅན་
ཡིན་པས་སོ། །དེས་ནི་འབྲེལ་སྒྲའི་དོན་ལེགས་པར་བསྟན་ཟིན་ཀྱང་འབྲེལ་སྒྲ་ཉིད་མི་
མཐུན་རྒྱན་ལའང་འཇུག་པ་ཡོད་པས་འོག་ནས་བསྟན་པར་འགྱུར་རོ། །
བཞི་པ་བྱེད་པོའི་ས་བརྗོད་པ་ལའང་གཉིས། དངོས་དང་། འཕྲོས་དོན་ནོ། །དང་པོ་
~52ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
མོད་ཀྱིས་ཞེས་དང༌། འོན་གྱིས་ཀྱང༌། ཞེས་བཀོད་པའི་སྔ་མའི་ཞེན་དོན་ལ་བརྟགས་ན།
རྟག་པར་ཡོད་ཀྱིས། མི་རྟག་པར་མ་ཡིན་ནོ། །ཞེས་པ་ལྟ་བུ་ལ་བསམས་པར་སྣང་ཡང་།
དེ་འདྲའི་ཀྱིས་སོགས་ཀྱི་སྒྲ་དེ་རྒྱུ་མཚན་གྱི་དོན་གྱི་བྱེད་པ་པོའི་རྣམ་དབྱེ་ཡིན་གྱི་མི་མཐུན་
པའི་རྒྱན་མ་ཡིན་པའི་ཕྱིར་དང་། ཕྱི་མ་དེའི་ཞེན་དོན་ལ་བརྟགས་ན་བསྒྲུབ་ཏུ་རུང་གིས་ཀྱང་
མི་བསྒྲུབ་བོ། །ལྟ་བུ་ལ་བསམས་པར་སྣང་ཡང་དེ་འདྲའི་མི་མཐུན་པའི་རྒྱན་དུ་གྱུར་པའི་སྒྲ་
ནི་ཀྱང་ཞེས་པ་ཡིན་གྱི་གིས་ཀྱི་སྒྲ་མ་ཡིན་ཏེ། དེའང་རྒྱུ་མཚན་གྱི་དོན་ཅན་ཡིན་པའི་ཕྱིར་
རོ༑ ༑ཞེས་སོགས་གླེང་ཞིང་འདོར་རོ། །བཤད་པར་བྱ་སྟེ། ཁྱོད་ལྟར་ན་མོད་ཀྱི་སྒྲ་ཉིད་ཡོད་
པའི་དོན་ཁོ་ན་ལ་འཇུག་པ་ཅན་དུ་འགྱུར་ཏེ། ཡིན་མོད་ཀྱིས་ཞེས་པའི་སྒྲ་འདི་ཉིད་རྟག་པར་
ཡོད་ཀྱིས་ཞེས་པ་ཡོད་པ་ཁོ་ན་ལ་བཙན་པར་བྱེད་པའི་ཕྱིར་རོ། །འདོད་པར་མི་ནུས་ཏེ། མོད་
ཀྱི་སྒྲ་ལ་དེ་མ་ཐག་པར་འཇུག་པའང་ཡོད་དེ། ཞེ་སྡང་མེ་ནི་མཆེད་གྱུར་པ། །བསོད་ནམས་
འཚིག་པར་དོགས་པ་ཡིས། །དེ་ནི་དེ་ཡི་མོད་ལ་དོར། །ཞེས་པ་ལྟ་བུའོ། །ཡང་མོད་ཀྱི་སྒྲ་ནི་
ཡོད་པའི་དོན་ལ་འཇུག་པའང་ཡོད་དེ། འཇིག་རྟེན་ན་ནི་སློང་བ་མོད། །གནོད་པར་བྱེད་པ་
དཀོན་པ་སྟེ། །ཞེས་པ་ལྟ་བུའོ། །ཡང་མོད་ཀྱི་སྒྲ་ནི་མི་མཐུན་པའི་རྒྱན་དུ་འགྱུར་བ་ཡང་
ཡོད་དེ། །རེ་ཞིག་དབང་ཕྱུག་གང་ཡིན་སྨོས། །འབྱུང་རྣམས་ཤེ་ན་དེ་ལྟ་མོད། །མིང་ཙམ་ལ་
ཡང་ཅི་ཞིག་ངལ། །ཞེས་པ་ལྟ་བུའོ། །
དེས་ན་མོད་ཀྱི་སྒྲ་ལ་ཡོད་པའི་དོན་ཁོ་ནར་བཟུང་ནས་གཞན་ལ་སྡང་བ་ནི་རང་གི་
ལོག་རྟོག་ཉིད་གཞན་ལ་བསླན་པ་ཁོ་ནའོ། །དེ་ལྟ་ན་མི་མཐུན་པའི་རྒྱན་དུ་མོད་ཀྱི་སྒྲས་
འགྱུར་མོད། ཀྱིས་སྒྲ་མ་ཡིན་པས་སོ་ཞེ་ན། མོད་ཀྱི་སྒྲ་ནི་མི་མཐུན་རྒྱན་དུ་མ་ངེས་པས་མི་
འགྱུར་རོ། །འོན་གྱིས་ཀྱང་ཞེས་པའང་གྱིས་ཀྱི་སྒྲས་མི་མཐུན་པའི་རྒྱན་དུ་གྱུར་པ་མ་ཡིན་
ཞིང་ཀྱང་སྒྲ་ཉིད་ཡིན་པར་འདོད་མོད། དེ་ལྟ་ན། དེ་བས་ཀྱང་ཞེས་པའི་སྒྲའང་མི་མཐུན་པའི་
~54ལ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
རྒྱན་དུ་འགྱུར་བར་འདོད་དམ་ཅི། ཀྱང་སྒྲ་ཉིད་ཞུགས་པའི་ཕྱིར་རོ། །དེ་བཞིན་དུ། བདག་
ལས་སུ་ཡང་རྒྱལ་མི་བྱ། །ཞེས་པའང་མི་མཐུན་པའི་རྒྱན་དུ་འགྱུར་བ་སོགས་སྐྱོན་མཐའ་
ཡས་སོ། །དེས་ན་བྱེད་སྒྲས་མི་མཐུན་པའི་དོན་སྟོན་པ་ན་མི་མཐུན་རྒྱན་དུ་འགྱུར་བའི་ནུས་
པ་ཡོད་པས་མི་མཐུན་རྒྱན་དུ་འདོད་པར་བྱའོ། །དེས་ནི་བྱེད་སྒྲ་འཕྲོས་དོན་དང་བཅས་པར་
ལེགས་པར་བསྟན་ཟིན་ཏོ། །
ལྔ་པ་རྒྱན་སྡུད་ཀྱི་ཕྲད་ལ་གཉིས། དངོས་དང་། འཕྲོས་དོན་ནོ། །དང་པོ་ནི། ཨཱ་ལི་
ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་པར་འགྱུར། །ཞེས་གསུངས་ཏེ། དང་
པོར་འབྲེལ་སྒྲ་དེ་དག་ལ་ཨཱ་ལིའི་ཡི་གེ་གི་གུ་རྣམས་ཕྱིས་ཞེས་པ་སྟེ་ནས་ནི་བྱ་བ་གཉིས་
རིམ་པར་མཚམས་སྦྱོར་བའི་དོན་ལ་ཞུགས་པའོ། །ཕྱི་མའི་བྱ་བ་གང་ཞེ་ན། གཉིས་པ་སྦྱར་
ཞེས་གསུངས་སོ། །གཉིས་ཀྱི་སྒྲ་ནི་སྡེ་པའི་མཐའ་གཉིས་ལའང་འཇུག་སྟེ། དེའི་ཕྱིར་སྡེ་
པའི་མཐའ་གཉིས་ན་གནས་པའི་ཡི་གེ་ཀྱ་དང་ཨ་ཆུང་གཉིས་རྒྱན་སྡུད་ཀྱི་ཕྲད་ལ་སྦྱར་
ཞེས་པའོ། །ཡི་གེ་དེ་ཉིད་ཀྱིས་རྒྱན་སྡུད་ཀྱི་ཕྲད་དུ་འགྱུར་རམ་ཞེ་ན། ཡང་གཉིས་པའི་སྒྲ་ནི་
རྗེས་འཇུག་གི་ཡི་གེ་གཉིས་པ་ང་ཡིག་ལའང་འཇུག་སྟེ། དེའི་ཕྱིར་ཨཱ་ལི་ཕྱིས་པའི་ཀྱ་དང་འ་
གཉིས་ལ་རྗེས་འཇུག་གཉིས་པ་ང་ཡིག་སྦྱར་བས་ཀྱང་འང་ཞེས་འགྲུབ་ཅེས་པའོ། །འང་སྒྲ་
བསྟན་པའི་ཤུགས་ཀྱིས་ཡང་སྒྲ་ཡང་རྒྱན་སྡུད་ཀྱི་ཕྲད་དུ་རྐང་པ་སྐོང་བ་སོགས་ལ་སྦྱར་བ་
ཉིད་དུ་ཤེས་པའོ། །
དེས་ན་སྐབས་འདིའི་གཉིས་ཀྱི་སྒྲའང་གཉིས་ཀྱི་ཟླ་ཐམས་ཅད་སྡུད་པར་བྱེད་པའི་
ཚིག་བསྡུས་སུ་བལྟ་སྟེ་འགྲེལ་བྱེད་གཞན་དུ་ནི་རྒྱན་སྡུད་ཀྱི་ཕྲད་དུ་ཀྱང་དང་འང་གཉིས་
གཞུང་གི་ཚིག་ཟིན་མ་མཛད་པར་རང་འདོད་ཀྱིས་སྦྱར་བར་མཛད་དོ། །དེ་ལྟ་ན་སྔ་མའི་
མིང་མཐའ་རྗེས་འཇུག་གང་དང་གང་ལ་སྦྱར་ཞེ་ན། འ་ཡིག་ནི་གོང་དུ། བདུན་པ་ཉིད་ལ་
ལ55ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
བདུན་པ་སྟེ། །ཞེས་པས་བདུན་པའི་མཐར་ཀྱང་སྒྲ་མི་ཞུགས་པ་དང་འང་སྒྲ་གཞན་དུ་མི་
འཇུག་པ་བསྟན་ཟིན་ཅིང་། ཀྱང་སྒྲ་འང་གོང་དུ། གསུམ་ལྔ་བཅུ་ལ་ཀྱ་དང་སྦྱར། ། ཞེས་
པས་དངོས་བསྟན་དུ་སོང་བའི་ལྷག་མ་གཞན་རྗེས་འཇུག་ག་དང་ད་དྲག་གི་མཐའ་དང་། ང་
ན་མ་ར་ལ་རྣམས་ཀྱི་མཐའ་ན་སྦྱར་ཚུལ་ནི་རྟགས་འཇུག་ཏུ་ཕོ་མོ་མ་ནིང་གི་མིང་མཐའ་
འདྲེན་ཚུལ་སྤྱིར་གསུངས་པ་ཉིད་ལ་འཁྲུལ་རྒྱུ་མེད་པས་འདིར་མ་གསུངས་པ་སྟེ། འདི་ལྟར་
རྗེས་འཇུག་ག་དང་ད་དྲག་ནི་ཕོ་ཡིན་པས་ཕྱི་མའི་མིང་མཐའང་ཕོ་ཡིག་ཀྱང་ཞེས་སྦྱར་བ་
སྟེ༑ ག་དང་བ་ས་དྲག་མཐའ་རྣམས་ཀྱི་མཐའ་ན་ཀྱང་སྒྲ་སྦྱར་བའོ། །དེ་བཞིན་དུ་རྗེས་
འཇུག་ང་མ་དང་འ་ནི་མོ་ཡིན་པས་ཕྱི་མའི་མིང་མཐའ་རྒྱན་སྡུད་ཀྱང་མོ་ཡིག་ཡང་སྒྲ་སྦྱར་
ཞིང་འ་མཐའ་རྐང་པ་བསྡུས་ལ་འ་ཉིད་ཀྱིས་ཆོག་པར་བྱས་པ་དང་། རྗེས་འཇུག་ན་ར་ལ་
གསུམ་ནི་མ་ནིང་ཡིན་པས། འབྱོན་འགྱུར་དབུལ་ལྟ་བུ་ཞན་པར་འགྱུར་བ་ལ་རྒྱན་སྡུད་ཀྱི་
མོ་ཡིག་ཡང་སྒྲ་སྦྱར་ཞིང་། དེ་བཞིན་དུ་བྱོནད་གྱུརད་ཕུལད་ཅེས་པ་ལྟ་བུ་དྲག་པར་འགྱུར་
བ་ལ་རྒྱན་སྡུད་ཀྱི་ཕོ་ཡིག་ཀྱང་སྒྲ་སྦྱར་བ་ཉིད་དུ་བསྟན་པ་ཡིན་ནོ། །དེས་དོན་གང་ཞིག་
སྟོན་པར་བྱེད་ཅེ་ན། ཚིག་རྒྱན་གཉིས་དང་སྡུད་པར་འགྱུར། །ཞེས་གསུངས་ཏེ། ཚིག་སྔ་ཕྱི་
མཐུན་པར་སྟོན་པའི་རྒྱན་དང༌། སྔ་ཕྱིའི་ཚིག་མི་མཐུན་པར་སྟོན་པའི་རྒྱན་དུ་འགྱུར་བ་
གཉིས་ནི་ཚིག་རྒྱན་གཉིས་དང་། དོན་གྱི་ཡོན་ཏན་མཚུངས་པར་སྡུད་པ་ནི་སྡུད་པ་སྟེ། དེ་
ལྟ་བུའི་རྒྱན་དུ་འགྱུར་བའི་ཕྱིར་འགྱུར་ཞེས་པའོ། ། །
དེའང་སྔ་ཕྱིའི་ཚིག་དོན་མཐུན་པའམ་མི་མཐུན་པར་སྟོན་ཀྱང་རུང་དོན་གྱི་གཞི་
གཅིག་གི་ཆོས་བརྗོད་པའི་ཕྱིར་ཚིག་རྒྱན་ཞེས་གདགས་པ་ཉིད་དུ་རིག་གོ། །དེའི་དཔེར་
བརྗོད་པ་ལེགས་ཀྱང་ལེགས། འཐད་ཀྱང་འཐད། དགའ་ཡང་དགའ་ཞེས་པ་ལྟ་བུ་ནི་སྔ་
ཕྱིའི་ཚིག་མཐུན་པའི་རྒྱན་དུ་འགྱུར་བའི་དཔེ་དང༌། ལེགས་ཀྱང་མང་། འཐད་ཀྱང་བརྟག །
~56ག



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར། །
འོས་ཀྱང་འཆལ་ཞེས་པ་ལྟ་བུ་སྔ་ཕྱིའི་ཚིག་མི་མཐུན་པའི་རྒྱན་དུ་འགྱུར་བ་དང་། ཡོན་ཏན་
མཚུངས་པར་སྡུད་པ་ནི་སངས་རྒྱས་ཀྱང་སྟེ་བླ་མ་ཉིད་ཅེའམ་ཕྱག་ཀྱང་འཚལ་ཞེའམ་
དགའང་གུས་ཞེས་པ་ལྟ་བུའོ། ། །
གཉིས་པ་འཕྲོས་དོན་ནི། སྨྲ་སྒོ་ལས། ཡང་ཞེས་བྱ་བ་བསྣན་པ་ཡིན། །ཞེས་གསུངས་
ཏེ༑ དེ་ལ་གཉིས། རྩ་བ་ཁ་སྐོང་བ་དང་། ཚིག་ཁ་སྐོང་བའོ། །དང་པོ་ནི། གོང་དུ་བརྗོད་པ་
བཞིན་ཡི་གེ་ཚང་བར་བྱེད་པ་སྟེ་དགའ་ཡང་ཞེའམ་མགུ་ཡང་ཞེས་པ་ལྟ་བུའོ། །གཉིས་པ་ནི་
ཚིག་དང་ཚིག་གི་ལྷག་མ་སྟེ། ཡང་ཡང་སྐྱོ་ཞེའམ་ཡང་ནས་ཡང་དུ་དྲན་ཞེས་པ་ལྟ་བུ་སྟེ་སྨྲ་
བ་ཀུན་ལ་འཇུག་པའི་དགོངས་པའོ། ། །
དེས་ནི་རྒྱན་སྡུད་ཀྱི་ཕྲད་རྣམས་བསྟན་ནས་ད་ནི་དྲུག་པ་ལྷག་བཅས་ཀྱི་ཕྲད་བསྟན་
པ་ལ་གཉིས། གཞུང་དོན་དང་། འཕྲོས་དོན་གྱིས་ཁ་སྐོང་བའོ། །དང་པོ་ལ་གཉིས། ལྷག་
བཅས་ཀྱི་ཕྲད་སྦྱོར་བ་དང་། རྗེས་འཇུག་གི་མཚམས་སྦྱོར་བསྟན་པའོ། །དང་པོ་ལ་གསུམ།
ས་སྟེ་སྦྱོར་བ་དང་། ཏ་ཏེ་སྦྱོར་བ་དང་། ད་དེ་སྦྱོར་བའོ། །དང་པོ་ནི། ལ་དོན་སུ་ལ་ཨུ་ཕྱིས་
ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་དང་བཅས་
པ་འོ། །ཞེས་གསུངས་ཏེ། ལ་དོན་སུ་ལ་ཞེས་པ་ནི་གཉིས་པར་ཞུགས་པའོ། །བྱ་བ་གང་ཞེ་ན།
ཨུ་ཕྱིས་ནས་ཞེས་ཨུ་སྟེ་ཞབས་ཀྱུ་ཕྱིས་པར་བྱ་ཞེས་པ་སྟེ་ནས་སྒྲ་ནི་བྱ་བ་གཉིས་རིམ་པར་
མཚམས་སྦྱོར་བའོ། །གང་ཞིག་ཅེ་ན། དེ་ལ་གསུམ་པའི་དང་པོ་སྦྱར། །ཞེས་པ་སྟེ། ལ་དོན་
སུ་ལ་ཨུ་ཕྱིས་ཟིན་པའི་ས་དེ་ལ་སྡེ་པ་གསུམ་པའི་དང་པོ་ཏ་ཡིག་སྦྱར་བས་ས་ཏ་བཏགས་
སྟ་ཞེས་འགྲུབ་ཅེས་པའོ། །དེ་ལ་ཨཱ་ལི་གསུམ་པ་སྦྱར་ཞེས་པས་ནི་སྟ་དེ་ལ་ཨཱ་ལི་གསུམ་པ་
ཨེའི་དབྱངས་སྦྱར་ན་ས་ཏ་བཏགས་སྟ་འགྲེང་བུ་སྟེ་ཞེས་གྲུབ་པ་དེ་ནི་ལྷག་མ་དང་བཅས་
པའམ་ཡོད་པ་ཅན་གྱི་ཕྲད་དུ་འགྱུར་བའོ་ཞེས་པ་སྟེ་དེ་ནི་དངོས་བསྟན་ནོ། །སྐབས་འདིར་
~57ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ལ་དོན་སུ་ལ་ཨུ་ཕྱིས་ནས་ཏ་ཡིག་སྦྱོར་ཚུལ་སོགས་བསྟན་པ་ནི་སྤྱིར་ཡི་གེ་རྣམས་ཀྱི་དབྱངས་
གཅིག་ཏུ་སྦྱོར་ཚུལ་ཤེས་པའི་ཆེད་དུ་སྔ་མའི་དབྱངས་ཕྱིས་ཕྱི་མའི་སྒྲ་གཞན་སྦྱོར་ཞིང་ང་རོ་
གཅིག་གིས་བཅིངས་པས་སྒྲ་གཞན་འགྲུབ་ཚུལ་སོགས་བསྟན་པ་ཡིན་པར་སྙམ་སྟེ། རྗེས་
འཇུག་ཡི་གེ་བཅུ་པ་ལ། །ཞེས་སྨོས་ཀྱང་ཆོག་པའི་ཕྱིར་རོ། །
གཉིས་པ་ལྷག་བཅས་ཏ་ཏེ་བསྟན་པ་ནི། དེ་ལ་གསུམ་པའི་དང་པོ་སྦྱར། །དེ་ལ་ཨཱ་
ལི་གསུམ་པ་སྦྱར། །དེ་ནི་ལྷག་དང་བཅས་པ་འོ། །ཞེས་པ་ཉིད་ཀྱིས་བསྟན་པ་སྟེ། དེ་ལ་ནི་
ལྷག་བཅས་དེ་ལ་སྟེ་ས་སྟེ་གྲུབ་མ་ཐག་པར་ལྷག་བཅས་གཞན་ལ་བསམ་པ་སྲིད་པའི་ཕྱིར་
རོ༑ ༑།དེས་ན་སྡེ་པ་གསུམ་པའི་དང་པོ་ཏ་རྐྱང་ཡང་ལྷག་བཅས་ཀྱི་ཕྲད་དུ་སྦྱར་ཞིང་ཏ་ཡིག་
དེ་ཉིད་ལ་ཨཱ་ལི་གསུམ་པ་དབྱངས་ཨེ་སྦྱར་བས་རྟ་འགྲེང་བུ་ཏེ་ཞེས་གྲུབ་པ་དེ་ནི་ཡང་ལྷག་
དང་བཅས་པ་སྟོན་པའི་ཕྲད་དུ་འགྱུར་བའོ་ཞེས་པའོ། །གསུམ་པ་ལྷག་བཅས་ད་དེའང་
གཞུང་འདི་ཉིད་ཀྱིས་བསྟན་པ་སྟེ། དེ་ལ་ནི་ཡང་ལྷག་བཅས་དེ་ལ་ཞེས་སྦྱར་རོ། །གསུམ་
པའི་སྒྲ་ནི་རྗེས་འཇུག་གི་གསུམ་པ་ལའང་འཇུག་ཅིང་དང་པོའི་སྒྲ་ནི་གཅིག་ཉིད་ལའང་
འཇུག་པས་ན། རྗེས་འཇུག་གསུམ་པའི་དང་པོའམ་གཅིག་པོ་ད་ཡིག་ཀྱང་ལྷག་བཅས་ཀྱི་
ཕྲད་དུ་སྦྱར་ཞིང་ད་ཡིག་དེ་ལ་ཨཱ་ལི་གསུམ་པ་ཨེ་སྦྱར་བས་ད་འགྲེང་བུ་དེ་ཞེས་གྲུབ་པས་
དེ་ནི་ཡང་ལྷག་མ་དང་བཅས་པའི་ཕྲད་དུ་འགྱུར་བའོ་ཞེས་བསྟན་པ་སྟེ། དེས་ནི་ལྷག་བཅས་
ཀྱི་ཕྲད་མ་ལུས་པར་བརྗོད་པའི་བརྗོད་བྱ་ཕུན་སུམ་ཚོགས་པ་ཉིད་དུ་ལེགས་པར་བསྟན་ཏོ། །
གཉིས་པ་རྗེས་འཇུག་གི་མཚམས་སྦྱོར་བསྟན་པ་ལ་གཉིས། བྱ་བའི་གོ་རིམ་བསྟན་
པ་དང་། མཚམས་སྦྱོར་དངོས་སོ། །དང་པོ་ནི། དེ་ལ་གསུམ་པོའི་དང་པོ་སྦྱར། །ཞེས་པས་
བསྟན་པ་སྟེ། རྗེས་འཇུག་གི་མཚམས་སྦྱོར་བྱ་བ་དེ་ལ་སྡེ་པ་གསུམ་པའི་ལྷག་བཅས་ཀྱི་ཕྲད་
ཏེ་རྐྱང་ཉིད་དང་པོའམ་སྔོན་དུ་སྦྱར་ཞེས་བསྟན་སྟེ་དང་པོའི་སྒྲ་ནི་སྔོན་དུའང་འཇུག་པས་
~58ལ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར། །
སོ༑ ༑དེས་ས་སྟེའང་ད་དེའི་སྔོན་དུའམ་དང་པོར་སྦྱར་བར་བསྟན་པ་སྟེ་སྡེ་པ་གསུམ་པའི་
དང་པོ་ཡོད་པའི་ས་སྟེ་ཡིན་པས་སོ། །
གཉིས་པ་རྗེས་འཇུག་གི་མཚམས་སྦྱོར་དངོས་ལའང་གསུམ་ལས་དང་པོ་ཏ་ཏེའི་
མཚམས་སྦྱོར་སྨོས་པའང་། དེ་ལ་གསུམ་པའི་དང་པོ་སྦྱར། །ཞེས་པའི་ཚིག་ཉིད་ཀྱིས་བསྟན་
པ་སྟེ། དེ་ལ་ནི་ཏ་ཏེའི་ལྷག་བཅས་ཀྱི་རྗེས་འཇུག་གང་དུ་སྦྱོར་བའི་མཚམས་སྦྱོར་དེ་ལ་
ཞེས་སྦྱར་རོ། །ཇི་ལྟ་ཞེ་ན། གསུམ་པའི་དང་པོ་ནི་རྗེས་འཇུག་གི་གསུམ་པའི་སྔ་མར་ཡང་
འཇུག་སྟེ། དེའི་ཕྱིར་རྗེས་འཇུག་ག་ང་ད་སྟེ་གསུམ་པའི་སྔ་མ་ན་མཐར་སྦྱར་བར་བྱ་ཞེས་
པའོ། །ཡང་གསུམ་པའི་དང་པོ་ནི་དང་པོ་གསུམ་ལའང་འཇུག་སྟེ། དང་པོ་གཉིས་ལ་དང་
པོ་མཐུན་ཞེས་གཉིས་ལའང་དང་པོ་འཇུག་པ་ཡོད་པ་བཞིན་ནོ། ། དང་པོ་ནི་རྗེས་འཇུག་གི་
མ་མཐའ་ནའང་དང་པོ་ཡོད་དེ། དེའི་ཕྱིར་རྗེས་འཇུག་གི་མ་མཐའ་དང་པོ་གསུམ་ར་ལ་ས་
རྣམས་ཀྱི་མཐར་ཡང་ཏ་ཏེ་སྦྱར་བར་བྱ་ཞེས་པའོ། །དྲག་མཐར་ཏེ་འཐོབ་པ་ནི་རྟགས་ཀྱི་
འཇུག་པར་རྟོག་ཅིག་ཅེས་པའོ། །དེ་ལྟ་ན་རྗེས་འཇུག་མཐའ་དག་དེ་ལ་སྦྱོར་ཡང་ཆོག་པ་
ལ་ཞེ་ན། ཚིག་རྣམས་ནི་འདུན་པའི་སྒོ་ནས་འཇུག་པའི་ཕྱིར་བདེན་ཏེ་འོན་ཀྱང་བླ་མའི་
མན་ངག་ལ་བརྟེན་པར་དགོངས་པའོ། །གཉིས་པ་ས་སྟེའི་རྗེས་འཇུག་གི་མཚམས་སྦྱོར་
བསྟན་པའང་། དེ་ལ་གསུམ་པའི་དང་པོ་སྦྱར། །ཞེས་པ་ཉིད་ཀྱིས་བསྟན་པ་སྟེ། འདི་ལྟར་
ས་སྟེའི་རྗེས་འཇུག་གི་མཚམས་སྦྱོར་དེ་ལ་ཞེས་སྦྱར་ནས། གསུམ་པའི་དང་པོ་ནི་གསུམ་པ་
ཉིད་ཀྱི་སྔོན་རོལ་པ་ལའང་འཇུག་སྟེ། དེའི་ཕྱིར་རྗེས་འཇུག་གསུམ་པ་ད་ཡིག་གི་ལ་མཐའི་
སྔོན་རོལ་པའམ་དང་པོ་པ་ག་ང་གཉིས་དང༌། རྗེས་འཇུག་གསུམ་པ་ད་ཡིག་གི་མ་མཐའི་
སྔོན་རོལ་པའམ་དང་པོ་པ་བ་མ་འ་སྟེ་གསུམ་གྱི་མཐའ་རྣམས་སུ་ལྷག་བཅས་ས་སྟེ་ཉིད་
སྦྱར་བར་བྱ་ཞེས་པའོ། །
དུ9



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
གསུམ་པ་ལྷག་བཅས་ད་དེའི་རྗེས་འཇུག་གི་མཚམས་སྦྱོར་ནི་གཞུང་ཚིག་གིས་སྨྲས་
ཀྱང་ཆོག་ལ་ཤུགས་ཀྱིས་ཀྱང་རྟོགས་པ་སྟེ། རྗེས་འཇུག་གི་ཡི་གེ་ད་ཡིག་ཉིད་ལས་གཞན་
སྦྱོར་ཟིན་པའི་ཕྱིར་ད་མཐར་དེ་འཐོབ་པ་ཉིད་དུ་གདོན་མི་ཟ་བའོ། །གོང་དུ་ལ་དོན་གྱི་ཕྲད་
དང་སྐབས་འདིར་ལྷག་བཅས་ཀྱི་ཕྲད་རྣམས་ཀྱི་སྦྱོར་བ་དང་རྗེས་འཇུག་གི་མཚམས་སྦྱོར་
སོགས་སྔོན་ནས་བླ་མའི་མན་ངག་ཅིག་ལ་བརྟེན་པ་མེད་ན་རང་སྟོབས་ཀྱིས་དེ་ལྟར་སྨྲ་
ཤེས་པ་གཏན་ནས་མི་ནུས་པར་འདུག་པས་སྐབས་འདིར་འདི་བཞིན་སྨྲ་བ་ནི་སྔོན་ཆད་སུ་
ཡང་བྱུང་བར་མ་སྣང་ཞིང་། འོག་ཏུ། ཚིགས་སུ་བཅད་པའི་མཚམས་སྦྱོར་རྣམས། །ཅུང་ཟད་
བསྡུས་པ་ཡོད་ན་ཡང་། །དེ་ནི་དེ་བཞིན་སྦྱར་བར་བྱ། །ཞེས་སོགས་གསུངས་པ་ཉིད་ཀྱང་
གཙོ་བོར་སྐབས་འདིར་ཡང་དགོངས་ཤིང་གསུངས་པ་ཉིད་དུ་སྙམ་བྱེད་དོ། །
འདིར་ཚིགས་སུ་བཅད་པས་ཚིག་བསྡུས་རྣམས་སྦྱར་བ་ནི། ལ་དོན་སུ་ལ་ཨུ་ཕྱིས་
ནས། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་དང་བཅས་
པའོ། །ཡང་ནི་ལྷག་མ་དང་བཅས་ཕྲད། །དེ་ལ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་
པ་སྦྱར། །དེ་ནི་ལྷག་དང་བཅས་པ་འོ། །དེ་བཞིན་ལྷག་མ་ཡོད་པའི་ཕྲད། །དེ་ལ་གསུམ་
པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །དེ་ནི་ལྷག་དང་བཅས་པའོ། །རྗེས་འཇུག་
ཡི་གེ་བཅུ་པོ་ཡི། །མཐའ་སྦྱར་དང་པོ་གང་ཞེ་ན། །དེ་ལ་གསུམ་པའི་དང་པོ་སྦྱར། །གང་མིང་
གི་ནི་མཐར་ཞེ་ན། །གསུམ་པའི་དང་པོ་ན་མཐར་དང་། །གསུམ་པའི་དང་པོ་ར་ལ་སའོ། །
སྟེ་ནི་མིང་གང་མཐའ་ཞེ་ན། །གསུམ་པའི་དང་པོ་ག་ང་དང་། །བ་མ་འ་མཐར་སྦྱར་བ་སྟེ། །
དེ་ནི་ལྷག་མ་ད་མཐར་རོ། །ཡང་ནི་འདི་ལྟར་སྦྱར་ཤེས་བྱ། །ལྷག་དང་བཅས་པའི་ཕྲད་དེ་
ལ༑ ༑སྡེ་པ་གསུམ་པའི་དང་པོ་སྦྱར། །དེ་ལ་ཨཱ་ལི་གསུམ་པ་སྦྱར། །ལྷག་བཅས་ཏེ་སྒྲ་
འགྲུབ་པར་འགྱུར། །ཡང་ནི་ལྷག་བཅས་ཕྲད་དེ་ལ། །དང་པོའི་སྒྲ་ནི་གཅིག་ལའང་འཇུག །
ཀ(f)ན་



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
དེ་ཕྱིར་གསུམ་པའི་དང་པོ་སྟེ། །གཅིག་པོ་ད་ཡང་སྦྱར་བར་བྱ། །དེ་ལ་ཨཱ་ལི་གསུམ་པར་
སྦྱར། །དེ་ཞེས་བྱ་བའི་ལྷག་བཅས་སོ། །ད་ནི་རྗེས་འཇུག་བཅུ་པོ་ཡི། །གང་མིང་གི་ནི་མཐར་
སྦྱར་བྱ། །ཐོག་མར་སྦྱར་བའི་ཕྲད་ནི་གང་། །ཞེ་ན་དེ་ལ་སྡེ་པ་ཡི། །གསུམ་པའི་ཕྲད་ལ་དང་
པོ་སྦྱར། །དེ་ཡང་ཇི་ལྟ་བུ་ཞེ་ན། །དང་པོའི་སྒྲ་ནི་སྔོན་དུའང་འཇུག །གསུམ་པའི་སྔོན་ཉིད་
ན་མཐར་སྦྱར། །གསུམ་པའི་དང་པོ་ཞེས་པའི་སྒྲ། །གསུམ་ཉིད་གཅིག་ཏུ་བསྡོམས་ལའང་
འཇུག །མཐའ་མའི་གསུམ་པའམ་དང་པོ་གསུམ། །ར་ལ་ས་མཐར་ཏེ་ཞེས་སྦྱར། །དེ་ནས་
གང་ལ་སྦྱར་ཞེ་ན། །དེ་ལ་སྡེ་པ་གསུམ་པའི་ཏ། །ཡོད་པའི་ས་སྟེ་དང་པོ་སྦྱར། །དང་པོའི་སྒྲ་
ནི་སྔོན་དུའང་འཇུག །གསུམ་པའི་སྔོན་ཡོད་ག་ང་དང་། །བ་མ་འ་མཐར་སྟེ་ཞེས་སྦྱར། །དེ་
ནི་ད་མཐར་སྦྱར་བ་སྟེ། །སྦྱར་ཟིན་ལྷག་མ་རྗེས་འཇུག་ད། །གཅིག་པུ་ཉིད་ལས་མེད་ཕྱིར་
རོ༑ །འོ་ན་གསུམ་པའི་དང་པོ་སོགས། །གང་དུ་བསྒྱུར་ཡང་ཆོག་པས་ན། །སོ་སོར་སྦྱར་བ་
མ་ངེས་སོ། །ཞེ་ན་བདེན་ཀྱང་སྒྲ་འདི་ནི། །ཐ་སྙད་མཁན་པོས་སྒྲ་གང་ཞིག །དོན་རྣམས་ལ་
ནི་མཚམས་བཅད་པ། །དོན་གང་གོ་བྱེད་ཡིན་ཕྱིར་རོ། །སེན་པ་ཡི་སྒྲ་བཞིན་ནམ། །དཔེར་
ན་གོ་སྒྲ་ཇི་བཞིན་ཏེ། །རི་འོད་ས་དང་རྡོ་རྗེ་དང་། །མཐོ་རིས་བ་ལང་ཕྱོགས་རྣམས་སུ། །
མཁས་པས་གོ་སྒྲ་དེས་གཟུང་བཞིན། །ཞེས་པའི་ཚིགས་བཅད་འགའ་ཡང་ཐལ། །
གཉིས་པ་འཕྲོས་དོན་གྱིས་ཁ་སྐོང་བ་ནི། །སྨྲ་སྒོ་ལས། སྟེ་ནི་ལྷག་མ་ཡོད་པ་སྟེ། །
མཚམས་སྦྱོར་བ་དང་དམ་འཆའ་དང༌། །གཞན་འདྲེན་པ་དང་གསུམ་དུ་འདོད། །ཅེས་
གསུངས་པ་བཞིན་འཇུག་ཡུལ་གསུམ་ལས་དང་པོ་མཚམས་སྦྱོར་བ་ལ་གཉིས། འདིར་
བསྟན་ཕྲད་དངོས་དང་། གཞན་གྱིས་སྦྱོར་བའོ། །དང་པོ་ལའང་དེ་ཉིད་ལས། བྱེད་དང་བྱ་
བའམ་ཡང་ན་ནི། །བྱ་བ་ཉིད་དུ་སྦྱོར་བ་གང་། །ཚིག་གཉིས་རིམ་མམ་དུས་གཅིག་ཏུ། །
སྦྱོར་བར་བྱེད་པ་མཚམས་སྦྱོར་ཡིན། །ཞེས་པ་བཞིན། བྱེད་པ་དང་བྱ་བའི་ཚིག་མཚམས་
~61



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
སྦྱོར་བ་དང༌། བྱ་བ་གཉིས་དུས་རིམ་པར་སྦྱོར་བ་དང་། དུས་གཅིག་ཏུ་སྦྱོར་བ་སྟེ་གསུམ་
ལས་དང་པོ་ནི། ཚིག་སྔ་མ་བྱེད་པ་དང་ཕྱི་མ་བྱ་བ་ལ་དུས་མི་མཐུན་པར་རིམ་པར་སྦྱོར་བ་སྟེ།
དཔེར་ན་མདའ་འཕངས་ཏེ་ཕོག་ཅེས་པ་ལྟ་བུའོ། །གཉིས་པ་ནི་ཚིག་སྔ་ཕྱི་གཉིས་ཀ་བྱ་བ་
ལ་དུས་རིམ་པར་སྦྱོར་བ། དཔེར་ན་ལྷ་མཆོད་དེ་ལས་བྱ་ཞེས་པ་ལྟ་བུའོ། །གསུམ་པ་ནི་ཚིག་
སྔ་ཕྱི་གཉིས་ཀ་བྱ་བ་ལ་དུས་གཅིག་ཏུ་སྦྱོར་བ་དཔེར་ན། འཛུམ་དམུལ་ཏེ་མདངས་ཕྱུང་ཞེས་
པ་ལྟ་བུའོ། །
གཉིས་པ་ཕྲད་གཞན་གྱིས་སྦྱོར་བ་ནི། ནས་སྒྲ་དང་ཅིང་ཤིང་ཞིང་ཞེས་བྱ་བ་རྣམས་
ཏེ༑ དེ་ཉིད་ལས། ཅིང་ལ་སོགས་པ་བསྡུ་བ་དང་། མཚམས་སྦྱོར་དག་ཏུ་བྱེད་པ་ཡིན། །
ཞེས་གསུངས་ཏེ་གོང་དུ་སྟེ་སོགས་གང་དུ་འཇུག་པ་དེར་སྦྱར་བས་ཆོག་པའི་ཕྲད་ཡིན་ནོ། །
ཇི་སྐད་དུ། ཅིང་ཤིང་ཞིང་དང་ནས་ཀྱང་འཇུག །ག་ད་བ་དང་དྲག་མཐར་ཅིང་། ། ཅིག་ཅེས་
ཅེའོ་ཅེ་ན་འདྲ། །ང་ན་མ་འ་ར་ལ་ཞིང་། །ཞིག་ཞེས་ཞེའོ་ཞེ་ན་འདྲ། །ས་མཐར་ཤིང་སོགས་
ཐོབ་ན་ཡང་། །ཤེས་ཞེས་བྲིས་ལ་འཁྲུལ་གཞི་ཡོད། །དེ་ཕྱིར་ཞེས་བྲིས་མཁས་པའི་སྲོལ། །
ཞེས་གསུངས་པའང་སྐབས་འདིར་སྦྱར་ཤེས་པར་བྱའོ། །གཉིས་པ་དམ་བཅའ་བའི་དོན་
ལའང་སྨྲ་སྒོ་ལས། གང་ཞིག་གིས་ནི་སྔ་མ་ལ། །གསལ་བར་བྱེད་པ་དམ་འཆའ་བ། །ཞེས་
གསུངས་པ་བཞིན། ཚིག་སྔ་མར་དམ་བཅས་པའི་དོན་གསལ་བར་བྱེད་པ་སྟེ། དེ་ལའང་དེ་
ཉིད་ལས། རྣམ་གྲངས་དམ་བཅའ་བ་དང༌། གཏན་ཚིགས་སུ་དམ་བཅའ་བ་དང་། ངེས་
པའི་ཚིག་ཏུ་དམ་བཅའ་བ་དང་། བསྟན་པ་བཤད་པ་ལ་དམ་བཅའ་བ་དང་བཞིར་གསུངས་
ཏེ་དང་པོ་ནི་དཔེར་ན། དཀོན་མཆོག་བཞི་སྐོར་ཏེ། བླ་མ་དང་། སངས་རྒྱས་དང་། ཆོས་
དང༌། དགེ་འདུན་ནོ་ཞེས་པ་ལྟ་བུའོ། །གཉིས་པ་ནི་མེ་ཡོད་དེ་དུ་བ་ཡོད་པའི་ཕྱིར་ཞེས་པ་
ལྟ་བུའོ། །གསུམ་པ་ནི་བླ་མ་སྟེ་ཡོན་ཏན་གྱི་ཁུར་གྱིས་ལྕི་བས་ན་བླ་མ་ཞེས་པ་ལྟ་བུའོ། །
~62



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
བཞི་པ་ནི་དཔེར་ན། བླ་མ་སྟེ། དཀོན་མཆོག་ཀུན་འདུས། རྩ་གསུམ་ཀུན་འདུས། སྐུ་
གསུམ་ཀུན་འདུས་སོ་ཞེས་པ་ལྟ་བུའོ། །གསུམ་པ་གཞན་འདྲེན་པ་ནི། ད་དུང་བསྟན་པར་
བྱ་བ་གཞན་ཞིག་ཀྱང་ཡོད་པ་ཙམ་དུ་སྟོན་ཅིང་གོང་མ་གཉིས་ཀ་ལས་གཞན་དུ་སྟོན་པ་སྟེ།
འདི་ལྟར། ཤར་གྱི་ཕྱོགས་ན་དབང་པོ་སྟེ། །ལྷོ་ཡི་ཕྱོགས་ན་འཆི་བདག་གོ། །ཞེས་པ་ལྟ་
བུའོ། །དེས་ནི་ལྷག་བཅས་ཀྱི་འཕྲོས་དོན་དང་བཅས་པར་ལེགས་པར་སྦྱར་ཟིན་ཏོ། །
ད་ནི་བདུན་པ་འབྱེད་སྡུད་ཀྱི་ཕྲད་བསྟན་པ་ལའང་གཉིས། དངོས་དང་། འཕྲོས་དོན་
ནོ༑ ༑དང་པོ་ནི། རྗེས་འཇུག་ཡི་གེ་བཅུ་པོ་ལ། །དྲུག་པ་སྦྱར་ན་འབྱེད་སྡུད་ཡིན། །ཞེས་
གསུངས་ཏེ། རྗེས་འཇུག་བཅུ་རིལ་པོར་འཇུག་པས་རྗེས་འཇུག་ཡི་གེ་བཅུ་པོའོ། །ལ་ནི་
གཉིས་པར་གཟུང་སྟེ། དྲུག་པ་སྦྱར་བའི་ལས་ཀྱི་ཡུལ་དུ་བྱས་པའི་ཕྱིར་རོ། །དྲུག་པ་གང་ཞེ་
ན༑ རྗེས་འཇུག་གི་དྲུག་པ་མ་ཡིག་སྟེ། དེ་ཉིད་རྗེས་འཇུག་ཡི་གེ་བཅུ་པོ་ལ་གམ་ངམ་དམ་
ནམ་བམ་མམ་འམ་རམ་ལམ་སམ་ཞེས་སྦྱར་བར་བྱ་ཞེས་པའོ། །འདིར་ཡང་རྗེས་འཇུག་
བཅུ་ཉིད་ལ་དྲུག་པ་སྦྱར་བར་དངོས་སུ་སྨོས་པས་སྔ་མའི་མིང་མཐའ་རྗེས་འཇུག་གང་ཡིན་
པ་དེ་ཉིད་ཀྱི་རྗེས་སུ་སྔ་མའི་རྗེས་འཇུག་ཉིད་འདྲེན་པས་ཆོག་པར་བསྟན་པ་ཡིན་ནོ། །
ན་སྒྲ་ནི་གཞུང་འཛུགས་པའི་དམིགས་ཀྱིས་འབྱེད་པ་སྟེ། གཞུང་གང་ཞིག་ཅེ་ན།
འབྱེད་སྡུད་ཡིན། ཞེས་གསུངས་ཏེ། གཞི་གཅིག་ལས་འབྱེད་ཅིང་སྡུད་པ་དང་། གཞི་
གཅིག་ཏུ་སྡུད་ཅིང་འབྱེད་པ་ནི་འབྱེད་སྡུད་དེ། སྨྲ་བ་ཐམས་ཅད་ལ་འཇུག་པའི་བསྟན་བཅོས་
ཀྱི་དགོངས་པའོ། །དེའང་དཔེར་ན། དཀོན་མཆོག་སྟེ། བླ་མའམ། སངས་རྒྱས་སམ། ཆོས་
སམ། དགེ་འདུན་ནོ་ཞེའམ། བླ་མའམ། སངས་རྒྱས་སམ། ཆོས་སམ། དགེ་འདུན་ནི་
དཀོན་མཆོག་གོ་ཞེས་པ་ལྟ་བུའོ། །གཉིས་པ་འཕྲོས་དོན་ནི་འདྲི་བའི་དོན་ལ་འཇུག་པ་དང༌།
ཐེ་ཚོམ་གྱི་གཞི་ལ་འཇུག་པ་སྟེ། སྨྲ་སྒོ་ལས། འདི་ལྟར་གཟུགས་སམ། ཚོར་བའམ། འདུ་
~63



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ཤེས་སམ། འདུ་བྱེད་དམ། མིག་གམ། རྣ་བའམ། འབྱུང་ངམ། འགྱུར་རམ། འགྲུབ་བམ།
ཡིན་ནམ། འཚལ་ལམ། སྒོམ་མམ། ཞེས་སོགས་དཔེར་བརྗོད་དུ་མཛད་དོ། །དེའང་རྣ་བ་
འམ་ཞེས་པའི་བར་ནི་འབྱེད་སྡུད་ལ་འཇུག་པའི་དཔེར་བརྗོད་དང་། འགྲུབ་བམ་ཞེས་པའི་
བར་ནི་ཐེ་ཚོམ་ལ་འཇུག་པའི་དཔེ་དང༌། སྒོམ་མམ་ཞེས་པའི་བར་ནི་འདྲི་བའི་གཞི་ལ་
འཇུག་པའི་དཔེར་བརྗོད་དུ་མཐོང་ངོ༌། ། །
འདིར་སྨྲས་པ། ཏ་ཐཱ་ག་ཏའི་སེམས་དཔའ་རྣམས་ཀྱི་གཞུང་། །ཐ་མལ་རང་གར་
དཔྱད་པས་མི་ཆོག་མོད། །ད་ལྟའི་མཁས་པར་གཤེགས་པ་ཕལ་མོ་ཆེས། །ན་ཕྲ་བྱིས་པའི་
ཚུལ་དུ་གང་དགར་སྤྱད། །པ་ར་མི་ཏའི་རྒྱལ་སྲས་རྣམས་ཀྱི་གསུང༌། །ཕ་རོལ་ཕྱིན་པའི་
གཞུང་དུ་གདོན་མི་ཟ། །བ་ལང་འགྲོས་ཀྱིས་ཕ་རོལ་བརྒལ་དཀའ་ཡང་། །མ་ནོར་ཞིབ་མོས་
དཔྱད་ན་ཅིས་མི་བརྒལ། །ཙཀྲའི་འཁོར་ལོ་གསུམ་གྱི་སྡེ་སྣོད་ཀྱང་། །ཚ་གྲང་སྡུག་བསྔལ་
ཀུན་ལ་རབ་བཟོད་ཅིང་། །ཛ་རིའི་དྲང་སྲོང་ཚུལ་གནས་དཔྱད་པ་ཡིས། །ཝཀྐའི་གསུང་གི་
སྤོབས་པ་འགྲོལ་མིན་ནམ། །ཞྭ་ལྟར་མཐོ་བའི་མཁས་རྣམས་ག་ལ་འཁྲུལ། །ཟ་བྱེད་བདུད་
རྣམས་ལྷག་པར་སྡང་བའི་ཕྱིར། །འ་ཅག་དཔལ་ལ་ཤིན་ཏུ་སྡང་འདྲ་སྙམ། །ཡ་ཡ་ཡཀྵ་མེ་
དབལ་གེགས་ལ་ཡ། །ཞེས་ཀྱང་ཐལ་ལོ། །དེ་དག་གིས་ནི་རྗེས་འཇུག་ལ་ལྟོས་པའི་རྣམ་
དབྱེའི་རྐྱེན་གྱི་ཚིག་ཕྲད་དང་བཅས་པ་སྟོན་པའི་ཕྲད་ཀྱི་རྣམ་པར་གཞག་པ་རྣམས་ལེགས་
པར་གཏན་ལ་ཕབ་ཟིན་ཏོ། ། །
ད་ནི་གཉིས་པ་རང་དབང་ཅན་གྱི་རྣམ་དབྱེའི་རྐྱེན་གྱི་ཚིག་ཕྲད་དང་བཅས་པ་སྟོན་
པའི་ཕྲད་ལ་བརྒྱད། འབྱུང་ཁུངས་དང་དགར་སྡུད། བོད་སྒྲ། དགར་བསྣན། དང་སྒྲ། སྤྱི་
སྒྲ༑ བདག་སྒྲ། དགག་སྒྲ། དེ་སྒྲའོ། །དང་པོ་ལ་གཉིས། གཞུང་དོན་དང་། དོན་བསྡུས་སོ། །
དང་པོ་ནི། རྗེས་འཇུག་ཡི་གེ་བཅུ་པོ་ཡི། །བཞི་པ་དགུ་པ་ལ་བཅུ་པ། །སྦྱར་བ་འབྱུང་ཁུངས་
64



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
དག་ཡིན་ཏེ། །དགར་དང་སྡུད་པའང་དེ་བཞིན་ནོ། །ཞེས་གསུངས་ཏེ། རྗེས་འཇུག་ཡི་གེ་
བཅུ་པོ་ཡི་ཞེས་པའི་ཡི་སྒྲ་ནི་དྲུག་པ་རྗེས་འཇུག་དེ་དང་འབྲེལ་བར་སྟོན་པའོ། །དེ་དང་
འབྲེལ་བའི་རྗེས་འཇུག་གང་ཞེ་ན། བཞི་པ་དགུ་པ་ཞེས་རྗེས་འཇུག་བཞི་པ་དང་དགུ་པ་ལ་
ཡིག་གོ། །ལ་ནི་གཉིས་པའོ། །བྱ་བའི་ལས་གང་ཞེ་ན། བཅུ་པ་སྦྱར་བ་ཞེས་རྗེས་འཇུག་
བཅུ་པ་ས་ཡིག་སྦྱར་བས་ནས་ལས་ཞེས་འགྲུབ་ཅེས་པའོ། །དེས་དགོས་པ་གང་ཞིག་བྱེད་
ཅེ་ན། འབྱུང་ཁུངས་དག་ཡིན་ཏེ་ཞེས་གསུངས་པའོ། །འགྲེལ་པ་ཕལ་མོ་ཆེར་ས་ཡིན་ཏེ་
ཞེས་འགྲེལ་ཡང་སྡེ་དགེ་པར་མའི་བསྟན་འགྱུར་ནང་དག་ཅེས་མང་ཚིག་སྦྱར་འདུག་པ་དེ་
བཞིན་བྱས་པ་སྟེ། འབྱུང་ཁུངས་ཀྱི་བྱེ་བྲག་མ་ལུས་པར་བསྟན་པའི་དོན་དུ་འགྱུར་བར་
སེམས་སོ། །དགོས་པའི་བྱ་བ་གཞན་ཡང་བསྟན་པའི་ཕྱིར། དགར་དང་སྡུད་པའང་དེ་
བཞིན་ནོ། །ཞེས་གསུངས་སོ། །
གཉིས་པ་དེའི་དོན་བསྡུས་པ་ལ་གཉིས། འབྱུང་ཁུངས་དང༌། དགར་སྡུད་དོ། །དང་
པོ་ནི། གང་ཞིག་ལ་གང་གིས་ཡོད་པ་ལས། དེ་གཞི་དེ་ལས་བྱུང་བ་དང་། བྲལ་བའི་ཁྱད་
པར་དུ་བྱེད་པའི་དོན་ཅན་ནི་ལྔ་པ་འབྱུང་ཁུངས་ཀྱི་ས་ཡིན་ཏེ། དཔེར་ན། ས་བོན་ལས་མྱུ་གུ།
རི་ལས་གསེར་ཞེའམ། ས་བོན་ནས་མྱུ་གུ། རི་ནས་གསེར་ཞེས་པ་ལྟ་བུ་སྟེ། དེ་དག་རྣམས་
ཀྱི་ཁྱད་པར་དུ་བྱེད་ན་གང་ལས་ཞེས་བྱ་བའི་སྒྲ་ཡོད་དེ། དེའི་ཕྱིར་ལས་དང་ནས་ལ་རྒྱུ་དང་
འབྱུང་ཁུངས་ཀྱི་ས་ཞེའམ་ཕྲད་ཅེའམ་རྒྱུ་དང་འབྱུང་ཁུངས་ཀྱི་རྐྱེན་ཞེའོ། །གནས་བརྒྱད་དུ་
ནི་དགར་བའང་འབྱུང་ཁུངས་ཀྱི་དོན་དུ་བསྡུས་ཏེ་བསྟན་ཏེ། དེ་ལ་བརྟེན་ནས་དེ་འབྱུང་
བའི་དོན་ཙམ་གཅིག་པ་ལ་དགོངས་ནས་གསུངས་སོ་སྙམ་མོ། །
གཉིས་པ་དགར་སྡུད་ཀྱི་དོན་ལའང་གཉིས། དགར་བ་དང་། སྡུད་པའོ། །དང་པོ་ནི་
གཞི་གཅིག་ལས་གཅིག་ཏུ་དགར་བའམ་བསལ་བ་སྟེ། ཁྱིམ་པ་ལས་དགེ་བསྙེན་ཞེའམ།
︽65



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
དགེ་བསྙེན་ནས་ཁྱིམ་པ་ཞེས་པ་ལྟ་བུའོ། །གཉིས་པ་སྡུད་པའི་དོན་ལ་འཇུག་པ་ནི་ནས་སྒྲ་སྟེ།
སྨྲ་སྒོ་ལས། སྡུད་པ་དང་ནི་མཚམས་སྦྱོར་ནི། །ནས་ལ་ཅུང་ཟད་ལྷག་པ་ཡིན། །ཞེས་
གསུངས་ཏེ། དངོས་པོ་གང་ཡང་རུང་བ་རྣམས་ཀྱི་མཐའ་སྨོས་པས་བར་དུ་གནས་པ་ཀུན་
སྡུད་པར་བྱེད་པ། མིག་ནས་ལུས་ཀྱི་བར་ཞེས་པ་ལྟ་བུའོ། །མཚམས་སྦྱོར་བའི་དོན་ལ་
འཇུག་པ་ནི་ཁ་གདངས་ནས་ཉལ་ཞེའམ་མིག་བཟློགས་ནས་བལྟས་ཞེས་པ་ལྟ་བུ་སྟེ་གོང་
དུ་ལྷག་བཅས་ཀྱི་ཕྲད་བརྗོད་པ་ན་སྦྱར་ཟིན་ཏོ། །
གཉིས་པ་བོད་སྒྲ་བཤད་པ་ལ་གཉིས། གང་དུ་སྦྱར་བའི་གནས་དང་། གང་སྦྱར་བའི་
བོད་སྒྲ་བསྟན་པ་དངོས་སོ། །དང་པོ་ནི། གང་མིང་བརྗོད་པའི་དང་པོ་རུ། །ཞེས་གསུངས་
ཏེ༑ བདག་གཞན་དུས་གསུམ་གང་ཡང་རུང་བའི་མིང་དེ་ཉིད་བརྗོད་པའི་དང་པོ་གཉིས་ཀ་
རུ་སྦྱར་ཞེས་པའོ། །ཁ་ཅིག་ན་རེ། གང་ཟག་གང་ཡང་རུང་བའི་མིང་བརྗོད་པའི་དང་པོའམ་
ཐོག་མར་ཞེས་ཟེར་རོ། །ལེགས་པར་མ་བརྟགས་པའི་གཏམ་དུ་མཐོང་སྟེ། གང་དུ་བོད་
པའམ་སྦྱར་བའི་མིང་གི་ཡི་གེ་གསུང་གི། སུ་ཞིག་འབོད་པའི་མིང་ཉིད་གསུངས་པ་མ་ཡིན་
པའི་ཕྱིར་རོ། །དེ་ལྟ་མ་ཡིན་ན་རྣམ་དབྱེ་བདུན་ཡང་གང་ཟག་ཏུ་ཐལ་ཏེ། བསྒྱུར་བ་བདུན་
གང་དུ་བསྒྱུར་བ་དེ་ལ་བོད་པ་འཇུག་པར་གསུངས་པའི་ཕྱིར་རོ། ། །
ཡང་ཁ་ཅིག་ན་རེ། འདིའང་ཐོག་མར་སྦྱོར་བ་གཙོ་ཆེ་བའི་དབང་གིས་གསུངས་པ་
ལས་མཐའ་མར་སྦྱར་བའང་ཡོད་དོ་ཞེའོ། །དེའང་ལེགས་པར་མ་བརྟགས་པའོ་སྙམ་མོ། །
འདི་ལྟར་དང་པོའི་སྒྲ་ནི་ཡ་མཐའ་དང་མ་མཐའ་གཉིས་ཀར་འཇུག་པ་ཡོད་དེ། མཐའ་མའི་
དང་པོ་ཞེས་པ་བཞིན་མ་མཐའ་དང་པོ་ཡིན་པའི་ཕྱིར་རོ། །དེས་ན་བདག་གཞན་དུས་
གསུམ་གང་ཞིག་གི་མིང་བརྗོད་པ་དེའི་ཡ་མཐའི་དང་པོ་དང་མ་མཐའི་དང་པོ་གཉིས་སུ་
འཇུག་ཅིང་མིང་གཅིག་གི་བར་དུ་མི་འཇུག་པས་ན་དང་པོ་ཞེས་སྦྱར་བ་སྟེ། ཡ་མཐའ་ཁོ་ན་
A
ང66༽



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
དང་མ་མཐའ་ཁོ་ནར་འཇུག་པ་བདག་སྒྲ་དང་དགག་སྒྲ་སོགས་ཀྱི་སྦྱར་ཡུལ་སྨོས་པའི་ཚེ་ན་
ནི་མཁན་པོ་ཉིད་ཀྱིས་ཡ་མཐའ་དང་མ་མཐའི་སྒྲ་དངོས་སུ་བཟུང་བ་ཡོད་པས་གསལ་ལོ། །
གཉིས་པ་གང་སྦྱར་བའི་བོད་སྒྲ་བསྟན་པ་དངོས་ནི། ཀྱེ་སྦྱར་བ་ནི་བོད་པ་ཡིན། །
ཞེས་གསུངས་ཏེ། ཀྱེ་མགོན་པོ་ཞེའམ། མགོན་པོ་ཀྱེ་ཞེས་པ་བཞིན་ནོ། །ཀྭ་ཡེ་ཞེས་པའང་
བོད་སྒྲ་ཡིན་མོད་ཡུལ་གོང་མ་རྣམས་ལ་མི་སྦྱར་བར་གྲགས་པ་ཡིན་ནོ། །འདི་ལའང་ཁ་
ཅིག་ན་རེ། བོད་སྒྲ་སྦྱར་བའི་ཡུལ་དེ་རྣམ་དབྱེ་དང་པོའི་ཚིག་གསུམ་ཡིན་གྱི་གཞན་ལ་མི་
འཇུག་པར་འདོད་དོ། །དེ་ལྟ་ན་སྒྲ་གཞུང་དག་ལས་བསྒྱུར་བ་བདུན་གང་དུ་བསྒྱུར་བ་རྣམས་
ལ་བོད་པ་འཇུག་པར་གསུངས་པ་དང་འགལ་ལོ། །འོ་ན་སྦྱར་བ་མེད་པའི་ཕྱིར་རོ་ཞེ་ན། མ་
སྦྱར་བ་ཡིན་གྱི་མི་འཇུག་པ་མ་ཡིན་པའི་ཕྱིར་རོ། །འཇུག་པ་ཡོད་མེད་ནི་རང་གིས་སྨྲ་བས་
ཤེས་ཏེ། བོད་སྐད་ཀྱི་ངག་གི་འདུ་བྱེད་ལ་གྲགས་པའི་སྒྲ་ཡིན་པའི་ཕྱིར་རོ། །དེས་ན་ཀྱེ་
བདག་ལ་དངོས་གྲུབ་བསྩལ་དུ་གསོལ་ཞེས་པ་ལྟ་བུར་གཉིས་པ་བོད་པ་དང་། ཀྱེ་བྱིན་
གྱིས་རློབས་ཤིག་ཅེས་པ་ལྟ་བུ་གསུམ་པ་བོད་པ་དང་། ཀྱེ་སེམས་ཅན་རྣམས་ལ་དགོངས་
ཤིག་ཅེས་པ་ལྟ་བུ་བཞི་པ་བོད་པ་དང་། ཀྱེ་འཁོར་བ་ལས་ངེས་པར་དབྱུང་མཛོད་ཅེས་པ་
ལྟ་བུར་ལྔ་པ་བོད་པ་དང་། ཀྱེ་རྒྱལ་བའི་སྲས་ཞེས་པ་ལྟ་བུར་དྲུག་པ་བོད་པ་དང་། ཀྱེ་ས་
བཅུ་ལ་གནས་པ་ཞེས་པ་ལྟ་བུ་ནི་བདུན་པ་བོད་པ་ཡིན་པས་སྦྱར་ཏེ་ཤེས་པར་བྱའོ། ། །
གསུམ་པ་དགར་བསྣན་གྱི་ཕྲད་བསྟན་པ་ལ་གཉིས། གང་དུ་སྦྱར་བའི་གནས་དང་།
གང་སྦྱར་བའི་ཕྲད་དངོས་སོ། །དང་པོ་ནི། གང་མིང་མཐའ་དང་མཐུན་པ་ཡི། །ཞེས་
གསུངས་ཏེ། བདག་གཞན་དུས་གསུམ་གང་ཡང་རུང་བའི་མིང་གི་མཐའ་སྟེ་ཡ་མཐའ་ན་མི་
འཇུག་ཅེས་པའོ། །ཡང་མཐའ་མའི་སྒྲ་ནི་ཕྱི་མ་དྲང་བར་བྱ་བའི་མིང་ཚིག་ལའང་འཇུག་སྟེ།
དེའི་ཕྱིར་སྔ་མའི་མིང་གི་མཐའ་ན་སྦྱར་ཞིང་འོག་མའམ་ཕྱི་མའི་མིང་ཚིག་གི་མཐའ་དང་མཐུན་
ཆ67ན་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
པའམ་མི་འགལ་ཞིང་འཇུག་པ་དེ་ཡི་ཕྲད་ནི་ཞེས་པའོ། །དེས་ན་རྐང་པ་འདིའི་དོན་ནི། ནི་
སྒྲ་ཉིད་གང་དུ་སྦྱར་བའི་གནས་དང་། ཕྲད་གཞན་རྣམས་ཀྱང་མཐའ་མའམ་ཕྱི་མའི་མིང་
ཚིག་དང་མཐུན་པར་སྦྱར་དགོས་པར་བསྟན་པ་སྟེ། མཐར་སྦྱར་འོག་མའི་མིང་དོན་ལས། །
ཞེས་དང༌། ནི་ནི་དགར་དང་བརྣན་པའི་ཚིག །དམིགས་སམ་ངེས་པར་འཛིན་པ་སྟེ། །ཕྱི་
མའི་ཚིག་དང་སྦྱར་བར་བྱ། །ཞེས་པའི་དགོངས་པའོ། །ཁ་ཅིག་ན་རེ། མིང་གང་ཡང་རུང་
བའི་མཐའ་ན། མཐའ་དེར་དང་མཐུན་པ་སྟེ། མཐའ་དེར་འོས་ཤིང་སྐབས་སུ་བབས་པ་ཡི་
ཞེས་གྲག་གོ། ། །
གཉིས་པ་ནི། བཞི་པ་ལ་ནི་ཨི་སྦྱར་བ། །དགར་དང་བསྟན་པའི་ཚིག་ཏུ་འགྱུར། །
ཞེས་པ་སྟེ། རྗེས་འཇུག་བཞི་པ་ན་སྒྲ་ཉིད་ལ་ནི་དབྱངས་ཡིག་ཨི་སྦྱར་བར་བྱས་པས། གཞི་
གཅིག་ལས་གཅིག་ཏུ་དགར་བ་དང་དོན་གཞན་གཞི་གཅིག་ཏུ་བསྣན་པའི་ཚིག་ཏུ་འགྱུར་
རོ་ཞེས་པ་སྟེ། དང་པོ་གཞི་གཅིག་ལས་གཅིག་ཏུ་དགར་བ་ལ་གཉིས་ཏེ། ཟླ་ལས་དགར་བ་
དང༌། བཀོད་པ་ལས་དགར་བའོ། །དང་པོ་ནི་དགར་བའི་གནས་དངོས་སུ་མ་སྨོས་ཀྱང་
དོན་གྱིས་ཡོད་པར་ཤེས་པ་སྟེ། དགེ་བའི་བཤེས་གཉེན་ནི་མཆོག་གོ་ཞེའམ། མཚན་ཉིད་
དང་ལྡན་པའི་བླ་མ་ནི་ཐར་པ་དམ་པའི་རྒྱུའོ་ཞེས་པ་ལྟ་བུའོ། །གཉིས་པ་ནི་སྔར་ངོ་བོ་
བཀོད་ནས་ཕྱིས་གཏན་ཚིགས་འཇོག་པ་ལྟ་བུའམ་དགར་བའི་གནས་དངོས་སུ་སྨོས་པ་སྟེ།
དགེ་བའི་བཤེས་གཉེན་ནི་མཆོག་སྟེ། བདུད་ཀྱི་བྱ་བ་ལས་བྲལ་བའི་ཕྱིར་རོ་ཞེའམ། ཉི་མ་
ནི་ཟླ་བ་ག་ལ་ཡིན། དགེ་བ་ནི་སྡུག་བསྔལ་གྱི་རྒྱུ་ལ་སུས་སྨྲས། སྡིག་པ་ནི་བདེ་རྒྱུར་སྨྲ་བ་
སུ་ཞིག་ཡོད། བརྩོན་པ་ནི་ཡོན་ཏན་གྱི་རྒྱུ་མིན་སུ་ཡིས་ཟེར་ཞེས་སོགས་ལྟ་བུའོ། །གཉིས་
པ་དོན་གཞན་ཡང་ཡོད་པར་བསྟན་པ་ལ་གཉིས། ངོ་བོ་གཅིག་ཉིད་ཀྱི་དོན་གཞན་བརྣན་
པ་དང་
། ངོ་བོ་ཐ་དད་པའི་རྣམ་གྲངས་ཀྱི་དོན་གཞན་བསྣན་པའོ། །དང་པོ་ཉིད་དང་ཁོ་ནར་
~68ལ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ལྟ་བུར་འགྱུར་བ་ཞེས་གསུངས་ཏེ། མི་འཇུག་པ་ནི་ཉི་ཤུ་འོ། །ཀཱ་ལི་ཕྱེད་དང་བརྒྱད་སྡེ་ནི། །
བཞི་བཞི་དག་ཏུ་ཕྱེ་བ་ལས། །ཞེས་པ་ལྟ་བུའོ། །གཉིས་པ་ནི་ཡང་ན་ཞེས་པ་ལྟ་བུར་གྱུར་
པ་ཞེས་གསུངས་ཏེ། ཤར་ལྷོ་དང་ནི་ལྷོ་ནུབ་དང༌། །ནུབ་བྱང་དང་ནི་བྱང་ཤར་རོ། །ཞེས་པ་
ལྟ་བུས་མཚོན་ནོ། །ཁ་ཅིག་ན་རེ། བསྣན་ཞེས་པ་བཅོས་ཤིང་བརྣན་ཞེས་འགྲེལ་ཏེ། དེ་ནི་
བསྟན་འགྱུར་གྱི་ཁྲོད་ན་བཞུགས་པའི་རྩ་བ་སུམ་ཅུ་པ་དང་སྨྲ་སྒོའི་དགོངས་པ་རྣམས་དང་
མི་མཐུན་པར་སྨྲ་བའོ། །འདི་ལྟར་བསྣན་པ་ལ་ངོ་བོ་ཉིད་བརྣན་པའི་རྣམ་པ་གྲངས་འབྱུང་
བར་འཐད་དེ། བསྣན་པའི་སྒྲ་ནི་དོན་གཞན་བསྣན་པ་ལ་འཇུག་པའི་ཕྱིར་རོ། །བརྣན་པའི་
སྒྲ་ལས་ངོ་བོ་སོ་སོ་བའི་རྣམ་གྲངས་ཀྱི་དོན་གཞན་བསྟན་པ་འབྱུང་བར་མི་འཐད་དེ། བརྣན་
པའི་སྒྲ་ནི་ངོ་བོ་གཅིག་ཉིད་ནན་གྱིས་བརྗོད་པའམ་བརྣན་པ་ལ་འཇུག་པ་ཡིན་པའི་ཕྱིར་རོ། །
དེས་ན་འགྲེལ་པ་འགར་ཟླ་ལས་དགར་བའི་དོན་དོར་བ་དང༌། ངོ་བོ་ཉིད་ནན་གྱིས་བརྗོད་
པ་མ་གཏོགས་རྣམ་གྲངས་བསྣན་པ་དོར་ཞིང་མ་བཀོད་པ་རྣམས་ནི། བར་དུ་གཅོད་པའི་
རྩོད་པ་རྔམས་པོ་ཆེར་བལྟའོ། ། །
བཞི་པ་དང་སྒྲ་བརྗོད་པ་ལ་གསུམ། གང་དུ་སྦྱར་བའི་གནས། གང་སྦྱར་བའི་ཕྲད།
གང་ལ་འཇུག་པའི་དོན་ནོ། །དང་པོ་ནི། མིང་གང་རུང་བའི་བར་མཚམས་སུ། །ཞེས་པས་
བསྟན་པ་སྟེ། གང་ཡང་རུང་བའི་མིང་གི་ཡ་མཐར་ཡང་མི་འཇུག་ཅིང་མ་མཐར་ཡང་མི་
འཇུག་པས་ན་བར་མཚམས་སུ་སྦྱར་བའོ། །གཉིས་པ་ནི། གསུམ་པ་ལ་ནི་གཉིས་པ་སྦྱར། །
ཞེས་པ་སྟེ། རྗེས་འཇུག་གསུམ་པ་ད་ཡིག་ལ་ནི་རྗེས་འཇུག་གཉིས་པ་ང་ཡིག་སྦྱར་བས་
དང་ཞེས་འགྲུབ་ཅེས་པའོ། །གསུམ་པ་ནི། དེ་ནི་སྡུད་དང་འབྱེད་པ་དང་། །རྒྱུ་མཚན་ཚེ་
སྐབས་གདམས་ངག་ལྔའོ། །ཞེས་གསུངས་ཏེ། དང་ཞེས་གྲུབ་པ་དེ་ནི་སྔ་ཕྱིའི་ཚིག་དོན་
གཞི་གཅིག་ཏུ་སྡུད་པ་འཁོར་བ་དང་མྱ་ངན་ལས་འདས་པའི་ཆོས་ཞེས་པ་ལྟ་བུ་དང་། གཞི་
~69ཀ



བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
གཅིག་ལས་འབྱེད་པ་ཆོས་ནི་འཁོར་བ་དང་མྱ་ངན་ལས་འདས་པ་གཉིས་སོ་ཞེས་པ་ལྟ་བུ་
དང༌། རྒྱུའི་མཚན་མའམ་དངོས་པོ་བསྟན་པ་མཉན་པར་བྱས་པ་དང་ལྷག་མཐོང་འཕེལ་
ཞེས་པ་ལྟ་བུ་དང་། དུས་ཀྱི་ཚེའི་སྐབས་ཕྱེ་ནས་སྨྲས་པ་དགེ་སློང་དེ་དག་བཅོམ་ལྡན་འདས་
ཀྱི་ཕྱིར་མཉན་པ་དང་ཞེས་པ་ལྟ་བུ་དང་། ཕན་པའི་བསླབ་པ་སྟོན་པའི་གདམས་ངག་གདམས་
པ་དཔེར་ན་དགེ་སློང་དག་ལེགས་པར་རབ་ཏུ་ཉོན་ལ་ཡིད་ལ་ཟུངས་ཤིག་དང་ཞེས་པ་ལྟ་
བུར་ལྔ་ལ་འཇུག་པའོ་ཞེས་པའོ། །དེ་ནི་ཞེས་པའི་ནི་སྒྲ་ནི་ངོ་བོ་ཉིད་བརྣན་པའི་དོན་དུ་
གཟུང་ངོ༌། ། །
ལྔ་པ་སྤྱི་སྒྲ་བཤད་པ་ལ་གསུམ། གང་དུ་སྦྱར་བའི་གནས་བསྟན་པ། སྤྱི་སྒྲ་ཇི་ལྟར་
སྦྱར་བའི་ཚུལ་བསྟན་པ། དེས་བརྗོད་དོན་གང་དུ་འཇུག་པ་བསྟན་པའོ། །དང་པོ་ནི། གང་
མིང་བརྗོད་པའི་དང་པོ་རུ། །ཞེས་གསུངས་ཏེ། དང་པོའི་སྒྲ་ནི་གོང་དུ་བརྗོད་པ་བཞིན་ཡ་
མཐའ་དང་མ་མཐའི་དང་པོར་བྱའོ། །གཉིས་པ་ནི། དང་པོ་ལ་ནི་གཉིས་པ་སྦྱར། །ཞེས་
གསུངས་ཏེ། རྗེས་འཇུག་དང་པོ་ག་ལ་ནི་རྗེས་འཇུག་གཉིས་པ་ང་ཡིག་སྦྱར་བས་གང་ཞེས་
འགྲུབ་པར་བསྟན་པའོ། །ནི་སྒྲ་ནི་ཟླ་ལས་དགར་བར་གཟུང་ངོ༌། །གསུམ་པ་ནི། སྤྱི་ལ་
ཁྱབ་པ་ཉིད་དུ་འགྱུར། །ཞེས་གསུངས་ཏེ། འདྲི་བའི་ཚིག་གི་སྤྱི་ལ་ཁྱབ་པ་ཉིད་དུ་འགྱུར་
ཞེས་པ་སྟེ། དོན་གྱི་བྱེ་བྲག་མ་བཟུང་བའོ། །སྨྲ་སྒོ་ལས། གང་ནི་འདྲི་བའི་ཚིག་གི་དོན། །
སྤྱི་ལ་ཁྱབ་པར་སྦྱོར་བ་སྟེ། །ཟླ་སྡུད་པ་ལ་ཀུན་ཏུ་སྤང་། །ཅི་ལ་སོགས་པའང་དེ་བཞིན་ཏེ། །
ཁྱབ་པ་སྐབས་ཀྱི་བརྩི་བར་བྱ། །ཞེས་པའི་དགོངས་པ་དང་སྦྱར་བའོ། །
དྲུག་པ་བདག་སྒྲ་བཤད་པ་ལ་གསུམ། གང་དུ་སྦྱར་བའི་གནས། གང་སྦྱར་བའི་
བདག་སྒྲ། གང་ཞིག་སྟོན་པའི་དོན་ནོ། །དང་པོ་ནི། གང་མིང་གི་ནི་མ་མཐའ་རུ། །ཞེས་
གསུངས་ཏེ། བདག་གཞན་དུས་གསུམ་གང་ཡང་རུང་བའི་མིང་གི་ནི་མ་མཐའ་ཁོ་ན་རུ་
༤ 70



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ཞེས་པའོ། །གཉིས་པ་ནི། །པུ་ལིངྒ་ཡི་སྒྲ་མེད་པ། །དེ་ལ་པུ་ལིངྒ་སྦྱར་ན། །ཞེས་གསུངས་ཏེ།
པུ་ལིངྒ་ནི་སྐྱེས་པའི་རྟགས་སུ་འདོད་དེ་དེས་ན་སྐྱེས་པའི་རྟགས་ཀྱི་ཡི་གེ་པ་དང་པོའམ་པུ་
ལིངྒ་དེའི་སྒྲ་མེད་པ་ཆོས་ཞེས་པ་ལྟ་བུའམ་ཟ་ཞེའམ་སྟོན་པ་ཞེས་པ་ལྟ་བུ་དེ་ལ་པུ་ལིངྒའི་སྒྲ་
པ་བོ་པོ་སོགས་སྦྱར་ན། ཆོས་པ་ཟ་བོ་སྟོན་པ་པོ་ཞེས་འགྲུབ་བོ་ཞེས་པའོ། །གསུམ་པ་ནི།
བདག་པོའི་སར་ནི་ཤེས་པར་བྱ། །ཞེས་པ་སྟེ། ཁྱད་པར་གྱི་ཆོས་གང་སྨོས་པ་དེའི་བདག་
པོའམ་དེ་ལ་རང་དབང་ཡོད་པར་སྟོན་པའི་སར་ནི་འགྱུར་བས་དེ་བཞིན་ཤེས་པར་བྱ་ཞེས་
པའོ། །དེ་ཉིད་ལས། པའམ་ཅན་ནི་བདག་པོའམ། །ལྡན་པའི་དོན་དུ་སྦྱར་བར་བྱ། །བ་ནི་
སྤྱི་རུ་བཞག་པ་སྟེ། །ཡུལ་དུས་ངེས་པར་མ་བཟུང་བའོ། །ཟ་བ་བཟའ་དང་ཟ་བོ་བཞིན། །
མ་ནིང་དག་ཏུ་བཞག་པར་བྱ། །ཞེས་གསུངས་པ་བཞིན་སྦྱར་ཤེས་པར་བྱའོ། །འདིར་ཁ་
ཅིག་གིས་ལྡན་དང་ཅོན་སོགས་བེམ་པོ་ལའང་འཇུག་པས་བདག་སྒྲར་མ་ངེས་པའི་ཕྱིར་
ཞེས་འགོག་པར་མཛད་དོ། །དེ་ལྟ་ན་ནས་སྒྲ་ཡང་འབྱུང་ཁུངས་ཀྱི་ཕྲད་དུ་འགོག་པར་བྱ་སྟེ།
སྡུད་པ་དང་མཚམས་སྦྱོར་བ་ལའང་འཇུག་པས་འབྱུང་ཁུངས་ཀྱི་ཕྲད་དུ་མ་ངེས་པའི་ཕྱིར་
རོ༑ ༑འབྲེལ་སྒྲའང་འབྲེལ་པའི་དོན་དུ་འགོག་པར་རིགས་ཏེ། མི་མཐུན་པའི་རྒྱན་ལའང་
འཇུག་པས་འབྲེལ་པར་མ་ངེས་པའི་ཕྱིར་རོ་ཞེས་སོགས་ཀྱི་སྐྱོན་མཐའ་ཡས་སོ། །
བདུན་པ་དགག་སྒྲ་བཤད་པ་ལའང་གསུམ་ལས་དང་པོ་གང་དུ་སྦྱར་བའི་གནས་ནི།
གང་མིང་བརྗོད་པའི་ཡ་མཐའ་རུ། །ཞེས་གསུངས་ཏེ། གང་ཡང་རུང་བའི་མིང་བརྗོད་པ་
དེའི་ཡ་མཐའ་ཁོ་ན་རུ་ཞེས་པའོ། །གཉིས་པ་གང་སྦྱར་བའི་དགག་སྒྲ་དངོས་ནི། སྟི་ལིངྒ་ཡི་
སྒྲ་མེད་པ། །དེ་ལ་སྟྲཱི་ལིངྒ་སྦྱར་ན། །ཞེས་གསུངས་སོ། །སྟི་ལིངྒ་ཞེས་པའི་སྒྲ་ནི་མོ་རྟགས་
སུ་འདོད་དེ། དེས་ན་སྡི་ལིངྒའི་སྒྲ་མོ་རྟགས་ཀྱི་ཡི་གེ་མེད་པ་བཟོས་ཞེས་པ་ལྟ་བུ་དེ་ལ་སྤྱི་
ལིངྒའི་སྒྲ་མ་དང་མི་རྣམས་སྦྱར་ན་མ་བཟོས་མི་བཟོས་ཞེས་པ་ལྟ་བུར་འགྲུབ་བོ་ཞེས་པའོ། །



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ལ་འཇུག་པ་དང་། དངོས་པོ་ལ་འཇུག་པ་དང་། དུས་ལ་འཇུག་པ་སྟེ་གསུམ་གར་ཁོ་ནའི་
དབང་དུ་བྱས་པ་ཞེས་སྦྱར་བར་བྱའོ། །དང་པོ་ནི། སྤྱིར་ཐ་སྙད་ཀྱི་དོན་ནི་དངོས་པོ་ལ་ཐ་
སྙད་མེད་བཞིན་ནན་གྱིས་བཏགས་པ་ནི་ཐ་སྙད་ཅེས་གྲགས་སོ། །དེའི་ཕྱིར་སྐབས་འདིར་
ཡང་། དངོས་པོ་དེ་སྒྲ་ལ་ཐ་སྙད་མེད་བཞིན་ནན་གྱིས་སྦྱོར་བའམ་བཏགས་པའོ། །དེའི་
དབང་དུ་བྱས་པའམ་དེ་ལ་ལྟོས་པས་གསུམ་ཡོད་པ་ཡིན་ནོ་ཞེས་པ་སྟེ་ཏེ་ནི་གཞན་འདྲེན་
པའོ། །དེ་གང་ཞེ་ན། སྨྲ་སྒོ་ལས། དེ་ཞེས་བྱ་བའི་ཚིག་གི་དོན། །ཐ་སྙད་དངོས་དང་དུས་
འཇུག་གསུམ། །འདས་དང་རྣམ་གྲངས་གཞན་ཅན་དང་། །ལྷག་མ་དག་དང་བཅས་པའོ། །
ཞེས་གསུངས་ཏེ། འདས་པ་དང་། རྣམ་གྲངས་གཞན་ཡོད་པར་སྦྱར་བ་དང་། ལྷག་མ་དང་
བཅས་པར་སྟོན་པའོ། །དང་པོ་ནི་སྔར་བརྗོད་པ་འདས་མ་ཐག་པ་དེ་ཉིད་དེ་སྒྲ་ལ་བཏགས་
པ་སྟེ། སྔར་བརྗོད་པ་ཞེས་སྨོས་པས་ནི་ལྷག་བཅས་ཁེགས་སོ། །དེ་ལ་རྣམ་གྲངས་གཞན་
སྦྱོར་ཡང་ཡོད་པས་འདས་མ་ཐག་པ་ཞེས་སྨོས་པའོ། །དེ་ནི་དཔེར་ན། བདག་གིས་མ་ལུས་
དེ་དག་ཐམས་ཅད་ལ། །ཞེས་པ་ལྟ་བུའོ། །གཉིས་པ་ནི། གང་ཞིག་གི་སྐབས་སུ་བསྟན་
པར་བྱ་བའི་དོན་གང་ཞིག་ཡོད་པ་དེ་ཉིད་དེ་སྒྲར་བཏགས་པའམ་དེ་ཞེས་བྱ་བས་བསྟན་པ་སྟེ།
དེ་བཞིན་གཤེགས་པ་ཞེའམ་ཁྱོད་ཀྱི་འདོད་པའི་རེ་བ་དེ་དང་དེ་ཡོངས་སུ་འགྲུབ་པར་འགྱུར་
རོ་ཞེས་པ་ལྟ་བུའོ། །གསུམ་པ་ནི། ཚིག་ལྷག་མ་ལུས་པ་དེ་ཉིད་དེ་སྒྱུར་བཏགས་པའམ་
སྦྱར་བ་སྟེ། ཤིང་བཅད་དེ་མེ་འབུད་ཅེས་པ་ལྟ་བུའོ། །
དེས་ན་དེ་ཞེས་བྱ་བའི་སྒྲ་ལ་འདས་པ་དང་ལན་གྲངས་གཞན་སྦྱོར་བ་དང་ཚིག་ལྷག་
མ་ཡོད་པའི་དོན་རྣམས་དེ་སྒྲར་མེད་བཞིན་ནན་གྱིས་སྦྱོར་བའམ་བཏགས་པའི་ཕྱིར་ཐ་སྙད་
ལ་འཇུག་པ་ཞེས་བྱའི། མཁས་པ་ཁ་ཅིག་འདིར་ཐ་སྙད་ཀྱི་དབང་དུ་བྱས་པ་གསུམ་ལ། ཀུན་
བརྟགས། གཞན་དབང་། ཡོངས་གྲུབ་གསུམ་ལ་བཞེད། ཁ་ཅིག་ནི། ཆོས། ཆོས་ཅན།
ལ73་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
གཉིས་ཀ་མ་ཡིན་པའི་ཐ་སྙད་ལ་བཞེད། ལ་ལ་ལུས་ངག་ཡིད་ཀྱི་ཐ་སྙད་གསུམ་ལ་བཞེད།
ཁ་ཅིག །བརྗོད་ཟིན་པ་ཞིག་ལ་མི་བསམ་པ་མི་སྲིད་པས་ཞེས་རྒྱུ་མཚན་བཀོད་ནས་ཐ་སྙད་
ཀྱི་དབང་གིས་དབྱེ་བ་མཚན་ཉིད་པ་གཉིས། དབྱེ་གཞི་སྤྱི་ཁྱབ་ཏུ་དུས་ད་ལྟ་དང་མ་འོངས་
པ་བསལ་བའི་འཇུག་ཚུལ་གཅིག་བཅས་གསུམ་དུ་གྲངས་ངེས་མཛད་དོ། །འདིར་ནི་སྨྲ་བ་
ཐམས་ཅད་ལ་འཇུག་པའི་དགོངས་པ་བཞིན་ལུང་གིས་གྲུབ་ཅིང་རིགས་པས་ཀྱང་གྲུབ་པ་
གོང་དུ་སོང་བ་བཞིན་ནོ། །གཉིས་པ་དངོས་པོ་ལ་འཇུག་པ་བཞི་ཡང་། དེ་ཉིད་ལས།
བདེན་པ་དག་དང་གསང་བ་དང་། །བདག་གི་བ་དང་ཕ་རོལ་པོ། །དངོས་པོ་དག་ལ་འཇུག་
པ་བཞི། །ཞེས་གསུངས་ཏེ། དེའང་དངོས་པོ་ཞེས་བྱ་བ་ནི་སྤྱིར་དོན་བྱེད་ནུས་པ་ཞིག་ལ་
དངོས་པོ་ཞེས་གྲགས་སོ། །དེ་ལྟ་ན་ཐ་སྙད་དང་དུས་ཉིད་ཀྱང་དངོས་པོ་ཡིན་ཏེ། བེམ་ཤེས་
ལྡན་མིན་འདུ་བྱེད་གསུམ་གྱི་ཟླས་དབྱེ་བའི་ལྡན་མིན་གྱི་དངོས་པོ་ཡིན་པའི་ཕྱིར་རོ། །
འོ་ན་གང་གི་ཕྱིར་དངོས་པོ་ཞེས་ལོགས་སུ་ཕྱེ་ཞེ་ན། བདག་གཞན་གཉིས་ཀྱིས་ཕྱེ་
བས་ནི་གཞན་དུ་མཐོང་སྟེ། བདག་གི་དངོས་པོ་ཞེས་པ་བཞིན་ནོ། །དེས་ན་སྐབས་འདིར་
ནི་གཞན་དངོས་པོར་བཟུང་བ་ཉིད་དུ་ཤེས་སོ། །བཏགས་ཡོད་དང་རྫས་ཡོད་གཉིས་ཀྱིས་
ཕྱེ་བས་ནི་རྫས་ཡོད་དུ་འཇུག་སྟེ། འདི་ནི་དངོས་པོར་ཡོད་ཅེས་པ་ལྟ་བུའོ། །དེས་ན། མདོ་
སྡེ་པས། དོན་བྱེད་ནུས་པ་གང་ཡིན་པ། །དེ་ནི་དངོས་པོར་ཡོད་པ་སྟེ། །གཞན་ནི་ཀུན་རྫོབ་
ཡིན་པར་བརྗོད། །ཅེས་པའི་དགོངས་པར་བལྟ་སྟེ་སྒྲ་གཞུང་བཀླགས་པ་ལས་ཀྱང་ཤེས་སོ། །
དེས་ན་རྫས་སུ་གྲུབ་པའི་དོན་བྱེད་ནུས་པའི་དངོས་པོ་གཞན་གྱི་དབང་དུ་བྱས་ན་བཞི་རུ་
འགྱུར་ཞེས་པའོ། །དང་པོ་བདེན་པའི་དངོས་པོ་ལ་འཇུག་པ་ནི། མ་ནོར་མ་གྱུར་པའི་དོན་
སྟོན་པ་སྟེ། དེ་དེ་བཞིན་ནོ་ཞེའམ། དེ་དེ་བཞིན་ཏེ་ཞེས་པ་ལྟ་བུའོ། །གཉིས་པ་གསང་བ་ལ་
འཇུག་པ་ནི། རང་གི་བརྗོད་པར་འདོད་པའི་དོན་གང་ཡིན་པ་དེ་ཉིད་གོ་བར་བྱ་བའི་གང་
ལ74ལ



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
ཟག་དེ་ཉིད་ལས་གཞན་དུ་གསང་བ་སྟེ། ཁྱོད་ཀྱིས་ང་ལ་དེ་ཉིད་བསྩལ་ནུས་ན་ངས་ཀྱང་
ཁྱོད་ལ་དེ་ཉིད་འབུལ་མི་ནུས་པ་ལྟ་ག་ལ་ཞིག་ཅེས་པ་ལྟ་བུའོ། །གསུམ་པ་བདག་གི་བ་ལ་
འཇུག་པ་ནི། རང་གི་ཡོངས་སུ་བཟུང་བའི་རྫས་ཀྱི་དངོས་པོར་སྦྱར་བ་སྟེ། བདག་གི་ཆོས་
དེ་ཞེའམ། ངའི་སྟོན་པ་དེ་ཞེས་པ་ལྟ་བུའོ། །བཞི་པ་ཕ་རོལ་པོ་ལ་འཇུག་པ་ནི། ཕ་རོལ་པོ་
གཞན་གྱིས་ཡོངས་སུ་བཟུང་བའི་དངོས་པོ་ལ་སྦྱར་བ་སྟེ། ཁྱོད་ཀྱི་ནོར་དེ་ཞེའམ། ཁྱོད་ཀྱི་
རྣམ་རིག་དེ་ཞེས་པ་བཞིན་ནོ། །སྐབས་འདིར་གང་ཟག་ཕ་རོལ་པོ་ལ་འཇུག་པ། མི་དེ། ལྷ་
དེ༑ སྐྱེས་བུ་དེ་ཞེས་སོགས་སྦྱར་མོད། འདས་པ་ལ་འཇུག་པའི་དོན་དང་ཟློས་པར་སྨྲ་བ་
ཉིད་དུ་མཐོང་ངོ༌། །སྐབས་འདིར་དངོས་པོའི་དོན་ལ་ཡང་རྗོད་བྱེད་ཀྱི་ཚིག་ལ་ཐ་སྙད་དང་།
བརྗོད་བྱའི་དོན་ལ་དངོས་པོ་ཞེས་མིང་བཏགས་པ་ཡིན་ཞེས་པ་དང་། ལ་ལ་ནི། དངོས་པོ་
ཡང་དོན་བྱེད་ནུས་པ་ལ་མི་བྱེད་ཀྱི། དངོས་པོ་ཞེས་བཏགས་པ་ཙམ་ལ་བྱེད་དོ་ཞེས་རྒྱུ་མཚན་
གྱི་ངེས་པ་གང་ཡང་མི་གསལ་བར་བརྗོད་པའི་བཞེད་པ་དུ་མ་མཆིས་ཏེ་བདག་གིས་ནི་བཏང་
སྙོམས་སུ་བྱས་སོ། །
གསུམ་པ་དུས་ལ་འཇུག་པ་ལ་གཉིས། དངོས་དང་། འཕྲོས་དོན་ནོ། །དང་པོ་ནི། སྨྲ་
སྒོ་དེ་ཉིད་ལས། འདས་པ་དང་ནི་མ་འོངས་པའི། །དུས་གཉིས་ལ་ནི་འཇུག་པ་གཉིས། །
ཞེས་གསུངས་ཏེ། དུས་ནི་རྒྱུ་འབྲས་ཀྱིས་འདུས་པའི་འདུས་བྱས་ཀྱི་དངོས་པོ་རྣམས་སྐད་
ཅིག་གིས་འགགས་ཤིང་སྐྱེ་འགག་ཏུ་བྱེད་པའི་ཡུན་གྱི་གནས་སྐབས་ལ་བཏགས་པ་སྟེ།
ལྡོག་པ་བསྡུས་པ་ལས། དུས་ནི་སྐད་ཅིག་མ་མང་དུ་འདུས་པའི་བདག་ཉིད་རྒྱུན་གྱི་དབང་
ཙམ་ལ་བྱ་སྟེ། རང་གི་ངོ་བོ་ནི་གཞན་འདོད་པ་ལྟར་རྫ་ས་སུ་མེད་དོ་ཞེས་གསུངས་པའི་
དགོངས་པའོ། །དེས་ན་སྐད་ཅིག་མའི་ཕྲེང་བ་འདུས་པའི་དུས་ཀྱི་དབང་དུའམ་དེ་ལ་ལྟོས་
ན་རྒྱུ་འབྲས་གཉིས་ཀ་སྤྱད་ཟིན་པའི་འདས་པ་དང༌། རྒྱུ་ཡོད་ཀྱང་ད་ལྟ་རྒྱུ་མ་ཚང་བས་
75



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
འབྲས་བུ་ཡང་སྤྱད་དུ་མེད་པ་མ་འོངས་པའི་དུས་ཏེ་གཉིས་སུ་འཇུག་པ་ཡོད་པ་ཡིན་ནོ་ཞེས་
པའོ། །དེས་ན་དུས་གཉིས་གསུངས་པས་གཞན་དངོས་པོའི་དུས་ཉིད་ད་ལྟ་ཁེགས་དེའི་
ཤུགས་ཀྱིས་དུས་ཅན་གྱི་ད་ལྟ་བ་བདག་ལ་འཇུག་པའང་ཁེགས་པ་ཡིན་ནོ། །དང་པོ་འདས་
པར་འཇུག་པ་ནི་སྔོན་བསྐལ་པ་དཔག་ཏུ་མེད་པའི་དུས་དེ་ལ་ཞེའམ། ཁ་སང་གི་དུས་དེ་ལ་
ཞེས་པ་ལྟ་བུའོ། །གཉིས་པ་མ་འོངས་པར་འཇུག་པ་ནི། ཚེ་ལོ་བཅུ་པའི་དུས་དེ་ལ་ཞེའམ།
སྙིགས་ལྔས་མནར་བའི་དུས་དེ་ལ་ཞེས་སྦྱར་བར་བྱའོ། །དེས་ན་དངོས་པོ་གཏན་ནས་
གྲགས་མི་ཆོག་པ་ཞིག་ནི་མ་ཡིན་ཏེ། དུས་ཞེས་བྱ་བ་རྒྱུ་དང་འབྲས་བུ་རྒྱུན་དུ་འབྱུང་བའི་
ཡུན་གྱི་གནས་སྐབས་ལ་བཏགས་པ་ཡིན་པའི་ཕྱིར་རོ། །དེ་ལྟ་ན་དངོས་པོའི་དུས་དང་ཁྱད་
ཅི་ཞེ་ན། འདས་མ་འོངས་གཉིས་ཀྱི་དངོས་པོའི་གཞི་སྨོས་པའི་མཐའ་མར་དུས་སྦྱོར་བ་
དང་མ་སྦྱོར་བ་གཉིས་ཀྱི་ཁྱད་པར་དུ་མཐོང་ངོ༌། །དེ་ལྟ་ན་ད་ལྟ་བའི་དུས་ཉིད་ཀྱང་དངོས་
པོའི་མཐའ་མར་སྦྱར་བས་དེ་སྒྲ་ཅིའི་ཕྱིར་མི་འཇུག་ཅེ་ན། ད་ལྟ་བའི་དུས་ནི་མངོན་སུམ་གྱི་
སྤོད་ཡུལ་ཡིན་པའི་ཕྱིར་མི་འདྲའོ། །
གཉིས་པ་འཕྲོས་དོན་ནི། གང་ལ་འཇུག་པ་ཡོད་པའི་དུས་ཀྱི་ཁྱད་པར་དང་། གང་
ལ་འཇུག་པ་མེད་པའི་དུས་ཀྱི་ཁྱད་པར་རོ། །དང་པོ་ནི། གཞན་དངོས་པོ་ལ་འཇུག་པའི་
གཞི་ནི་དུས་གསུམ་ཆར་མི་སེལ་བ་སྟེ། འདས་པའི་སངས་རྒྱས་དེ་ལ་མངོན་པར་བསྟོད་དོ། །
ད་ལྟ་བའི་སངས་རྒྱས་དེ་ལ་གུས་པས་བསྟེན་ནོ། །མ་འོངས་པའི་སངས་རྒྱས་དེ་ལ་སྨོན་
པའི་ཡུལ་དུ་བྱེད་དོ། །ཞེས་པ་ལྟ་བུའོ། །གཉིས་པ་ནི། དངོས་པོའི་སྐབས་སུ་དུས་ཅན་གྱི་
བདག་ཉིད་ལ་མི་འཇུག་པ་དང་། དུས་ཉིད་ཀྱི་སྐབས་སུ་ད་ལྟ་བ་ལ་མི་འཇུག་པ་བཤད་མ་
ཐག་པ་ལྟར་ཏེ། བདག་དེ་ཞེའམ། ད་ལྟ་དེ་ཞེས་མི་འཇུག་གོ། །འོ་ན་དེ་ལ་མི་སྦྱར་བ་ཁོ་
ནའམ་ཞེ་ན། སྨྲས་པ་མངོན་སུམ་པོའམ་ཉེ་བའི་དོན་གྱི་ཚིག་འདི་ཞེས་སྦྱར་བར་གསུངས་ཏེ།
~ 76ག་



རྩ་བ་སུམ་ཅུ་པའི་འགྲེལ་པ་ཕན་བདེའི་དགའ་འཆར།
བདག་འདི་ཞེའམ། ད་ལྟ་འདི་ཞེས་སྦྱར་བའོ། །དེའང་སྨྲ་སྒོ་ལས། བདག་ཉིད་ད་ལྟར་ཉིད་
ལ་སྤང་། །དངོས་པོའི་དུས་ནི་མི་འདོར་ཏེ། །ཀུན་ལ་རབ་ཏུ་སྦྱར་བར་བྱ། །འདི་ཚིག་
འདས་དང་མ་འོངས་དང་། །སྐབས་ཀྱི་དངོས་གཞན་དག་ལ་འཇུག །གང་ཞིག་ལ་ནི་ལྟོས་
བྱས་པའི། །ཉེ་བ་དག་དང་མངོན་སུམ་པའི། །དངོས་པོ་དག་ཀྱང་གཉིས་ཡིན་ནོ། །སྤང་བར་
བྱ་བ་འདི་ལྟ་སྟེ། །ལྐོག་ཏུ་གྱུར་དང་རིང་བ་དང་། །གལ་ཏེ་བསྟན་བྱ་དུས་ཉིད་ན། །འདས་
དང་མ་འོངས་སྤང་བར་བྱ། །ཞེས་གསུངས་པའི་དགོངས་པའོ། ། །
འདིར་སྨྲས་པ། ཀྱེ་མ་རང་མིན་གཞན་གྱི་ཆ་རྣམས་ཀུན། །རྣམ་བཅད་མེད་ན་སྒྲ་ལ་
གོ་ནུས་ཟད། །གོ་ནུས་མེད་པས་ཐོས་པར་སུ་ཡིས་སྤྲོ། །དེ་ཕྱིར་དགག་བཞག་རྩོད་སྤོང་
རྣམ་འབྱུང་མོད། །དེང་སང་སྐྱེ་བོ་ཕལ་གྱི་སྨྲ་བ་ལ། །སྔ་རྒོལ་མཁན་པོ་སྔར་ནས་འདས་
ཟིན་པས། །འདི་འདྲའི་དགག་བཞག་དགོས་མེད་ཅི་བྱ་ཟེར། །ཀྱེ་མ་མ་བརྟགས་གཏམ་ལ་
སུ་ཡིད་གཏོད། །ཕྱོགས་སྔ་ཉིད་དང་རྩོད་པའི་འཁུར་བཟུང་ནས། །བསྟན་བཅོས་བྱས་པ་
མུ་སྟེགས་ལུགས་ཡིན་གྱི། །ངན་པ་དྲུག་བྲལ་བཟང་པོ་གསུམ་ལྡན་པ། །སངས་རྒྱས་པ་
དག་འདོད་པ་མིན་ནམ་ཀྱེ། །ཞེས་ཀྱང་ཐལ་ལོ། །དེ་དག་གིས་ནི་ཕྲད་རང་དབང་ཅན་
རྣམས་ཀྱི་རྣམ་དབྱེའི་རྐྱེན་གྱི་ཚིག་ཕྲད་དང་བཅས་པ་ལེགས་པར་གཏན་ལ་ཕབ་ཟིན་ཏོ། །
གསུམ་པ་དེ་ལས་འབྱུང་བའི་དགོས་པ་ལ་གཉིས། རྗེས་འཇུག་བཅུ་པོ་མིང་གཞིའི་
རྗེས་སུ་མཐའ་རྟེན་དངོས་དང་ཕྲད་དུ་གཞུང་དེ་ལ་བརྟེན་ནས་སྦྱོར་ཤེས་པའི་དགོས་པ་
དང༌། དེ་ལ་བརྟེན་ནས་འབྲི་ཀློག་བཤད་གསུམ་གྱི་མཚམས་སྦྱོར་ཐོགས་མེད་དུ་གྲུབ་པ་ནི་
དགོས་པ་དེ་ལས་འབྱུང་བའི་ཉིང་དགོས་སུ་གདམས་པའོ། །དང་པོ་ལ་གཉིས། ཚིག་
བསྡུས་རྣམས་སྦྱར་ཏེ་ཤེས་དགོས་པར་གདམས་པ། རྗེས་འཇུག་མེད་པའི་མིང་གཞན་སྦྱོར་
དུ་མེད་པར་གདམས་པའོ། །དང་པོ་ལ་གཉིས། གཞུང་དོན་དངོས་དང༌། འཕྲོས་དོན་ནོ། །



བྱ་བྱེད་འདས་སྐུལ་བཅས་ཀྱི་རེའུ་མིག
སྲོན
བསྲན།
བསྲུབ
བསི་
བསྲིང་
ལོང |:#| ?
g
བསྲུབ་
སྲུབས་
བསྲེ
བསྲེས་
སེམས་ཀྱིས་བཟོད་པའི་དོན
ཉེས་པ་དང་དྲི་མ་སོགས་
རྒྱུ་ནོར་སོགས་
རིང་དུ་བཏང་བའི་དོན་
སྡོམ་པ་སོགས་
ཞོ་དང་ཇ་སོགས
དངོས་པོ་གང་རུང་མཉམ་དུ
ཤོག་བུ་སོགས་མེ་ལ་
རྒྱུན་རིང་ཉར་བའི་དོན་གྱི་
ལག་པ་སོགས་མེ་ལ
གོས་སོགས་ཀྱི་ནང་
གཡོ་སྒྱུའི་སྒོ་ནས་
ལག་ཤེས་སོགས་
ལྷད་བཅུག་པའི་
ཕྱོགས་སུ
གྱེན་དུ་དང་ཟས་སོགས
སྐྱ་སོགས་
བསྲེག
བསྲེལ་
བསྲོ
བསློག་
བསྲན་
བསྲབས། སྲོབས།
བསྲིས་ སྲིས་
བསྲིངས་ སྲིངས་
བསྲུངས་ སྲུངས་
བསྲུབས་
སྲེས་
བསྲེགས།
སྲེགས
བསྲེལ།
སྲེལ།
བསྲོས་
བསློགས་
བསུས་ སླས་
བསླབས་ སློབས
བསླད་
བསྐྲུན་
བསླངས་
བསླས་
སྲོས
སློགས་
g | gz |rc | ge༡ gg |
བསླབ་
བསླད་
བསླན་
བསླང་
སོངས
།
མདུན་དུ ། ལྷགས། ལྷགས ། ལྷགས་
གཡང་དུ་ལྷུང་ལྷུང་ལྷུང་
415ལ



ཐུན་མོང་རིག་མཛོད་ལས།
བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ལྷོད | ལྷོད ལྷོད་
ཐག་པ་
བྱ་བྱེད་འདས་སྐུལ་བཅས་ཀྱི་དཔེ་བརྗོད་འདིའང་མདོ་སྨད་ས་ཡི་ཐིག་ལེ་ཤར་མི་
ཉག་གི་ཡུལ་དུ་སྐྱེས་པ།
ཉན་ཤུལ་མཁྱེན་རབ་འོད་གསལ་གྱིས་རྩོམ་སྒྲིག་བགྱིས་པའོ།། །།
416



༄༅། །སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་
དགའ་བའི་གཏམ།
ཉན་ཤུལ་མཁྱེན་རབ་འོད་གསལ།
འདིར་སུམ་ཅུ་པ་དང་རྟགས་ཀྱི་འཇུག་པའི་གཞུང་གི་ཐུན་མོང་མིན་པའི་བརྡ་ཆད་
དམ་མིང་ཚིག་གྲངས་བརྒྱ་དང་བརྒྱད་ཅུ་གྱ་བརྒྱད་ལ་སོ་སོར་གོ་བདེ་བའི་འགྲེལ་བཤད་
མདོར་བསྡུས་རེ་དང་། དགོས་ངེས་རིགས་ལ་དཔེ་བརྗོད་ཉུང་བསྡུས་རེ་བཅས་བཀོད་ཡོད།
འདི་ལ་དགོས་པ་དུ་མ་ཞིག་མཆིས་པའི་གཙོ་བོ་ནི། བློ་གསར་རྣམས་སུམ་རྟགས་གཉིས་ཀྱི་
གཞུང་ལ་ཐོག་མར་འཇུག་སྐབས་མིང་ཚིག་དེ་དག་གི་སྒྲ་དོན་ཇི་བཞིན་པ་ཞིག་རྟོགས་ཚེ་ད་
གཟོད་གཞུང་དོན་རྣམས་ཚེགས་ཆུང་ངུས་རྟོགས་ཐུབ་པ་ཡིན། སྤྱིར་སུམ་རྟགས་ཀྱི་གཞུང་
ཙམ་མ་ཟད་ཐ་སྙད་རིག་པའི་གཞུང་ངམ། ཡང་ན་ནང་དོན་རིག་པའི་གཞུང་སོགས་གང་
འདྲ་ཞིག་ཡིན་རུང་གཞུང་སོ་སོར་ཐུན་མོང་མིན་པའི་བརྡ་ཆད་དམ་མིང་ཚིག་ཁྱད་པར་བ་རེ་
མེད་མི་སྲིད་ཅིང་། གལ་ཏེ་སུ་ཞིག་གིས་གཞུང་གང་འདྲ་ཞིག་སློབ་པའམ། ཡང་ན་ཞིབ་
འཇུག་བྱེད་དགོས་ན་གཞུང་དེའི་མིང་ཚིག་ཁྱད་པར་བ་རྣམས་ཀྱི་དོན་རང་གིས་ཇི་བཞིན་
རྟོགས་པ་དང་། གཞན་ལའང་ཐོགས་མེད་དུ་འཆད་ཐུབ་པ་ཞིག་མ་བྱུང་ཚེ་གང་ཡང་རུང་
བའི་གཞུང་དེའི་དོན་ཇི་ལྟ་བ་བཞིན་རྟོགས་ཐབས་མེད། དཔེར་ན། སུ་ཞིག་གིས་ཚད་མ་
རིག་པའམ་གསོ་བ་རིག་པ་ལྟ་བུ་ཞིག་གསར་དུ་སློབ་སྐབས་ཐོག་མར་དེའི་ནང་དོན་ཇི་ལྟ་
བ་བཞིན་རྟོགས་རྒྱུ་ལྟ་ཞོག །རྗོད་བྱེད་ཀྱི་མིང་ཚིག་ཁྱད་པར་བ་རྣམས་ཀྱང་ཀློག་ཐུབ་ཙམ་
ལས་སྒྲ་དོན་ཇི་བཞིན་པ་ཞིག་རྟོགས་མི་ཐུབ། དེ་མ་ཐུབ་ན་གཞུང་དེ་དག་གི་ནང་དོན་ལ་གོ་
417༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
བ་ཇི་ལྟར་ལེན་ཐུབ། དེས་ན་སྒྲ་ཤེས་དོན་ལ་མི་རྨོངས་ཞེས་པའི་གོ་དོན་གྱི་ཐུག་ས་ངོ་མ་
དེའང་འདི་ལ་ཐུག་ཡོད། སྤྱིར་མིང་ཚིག་གི་མཛོད། བོད་རྒྱ་ཚིག་མཛོད་ཆེན་མོ་དང་། དེ་
མིན་བརྡ་འགྲོལ་གྱི་གཞུང་སོགས་སུ་མིང་ཚིག་ཅི་རིགས་པ་བཀོད་ཡོད་མོད། དེ་དག་ནི་ཁ་
འཐོར་དུ་གནས་པ་དང༌། ལ་ལར་འགྲེལ་བཤད་གསལ་པོ་མེད་པའམ་མིང་ཚིག་རྐྱང་པ་
ཙམ་ལས་འགྲེལ་བཤད་མེད་པ་སོགས་ཀྱིས་འཚོལ་མི་བདེ་བའི་དཀའ་ངལ་འབྱུང་བ་ཡིན་
པས་གཞུང་སོ་སོའི་མིང་ཚིག་རྣམས་ལ་བརྡ་འགྲོལ་རེ་བྱུང་ན་ཕན་པ་ཆེ་སྙམ། འདིར་སུམ་
རྟགས་གཉིས་ཀྱི་ཐུན་མིན་གྱི་མིང་ཚིག་ཁག་གི་སྒྲིག་སྟངས་ནི་བོད་ཡིག་གི་ཚིག་མཛོད་
སྤྱིའི་སྒྲིག་སྟངས་བཞིན་ཀ་ཕྲེང་ལྟར་བསྒྲིགས་ཡོད་དོ། །
ཀཱ་ལི་མཚོན་བྱེད། ལེགས་སྦྱར་གྱི་ཡི་གེ་ཨཱ་ལི་སྟེ་ཨ་ཕྲེང་དང་། ཀཱ་ལི་སྟེ་ཀ་ཕྲེང་གཉིས་
སུ་དབྱེ་ཞིང་། བོད་ཀྱི་སྐད་དུ་ཀཱ་ལི་མཚོན་བྱེད། ཀ་ཁ་ག་ང༌། ཅ་ཆ་ཇ་ཉ། ཏ་ཐ་ད་ན། པ་
ཕ་བ་མ། ཙ་ཚ་ཛ་ཝ། ཞ་ཟ་འ་ཡ། ར་ལ་ཤ་ས། ཧ་ཨ། བཅས་སོ། །
རྐྱང་པའི་ཡི་གེ། མགོ་གསུམ་དང་། འདོགས་བཞི། དབྱངས་བཞི་སོགས་སྦྱར་མེད་
པའི་ཡི་གེ་སྟེ། དགའ། དབང་། རབ། ལགས་སོགས་ལྟ་བུའོ། །
སྐུལ་ཚིག །གང་ཡང་རུང་བའི་བྱ་བ་བྱེད་པར་སྐུལ་བའི་ཚིག་སྟེ། གཙོ་བོ་བྱ་བྱེད་ཐ་
དད་པའི་བྱེད་པ་པོ་སྐུལ་བ་དང་། སྐབས་འགར་བྱེད་པོ་དང་ལས་གཉིས་ཐ་མི་དད་པའི་བྱེད་
པ་པོར་ཡང་འཇུག་པ། དཔེར་ན། བྱ་བ་སྒྲུབས་ཤིག །ཆུ་ལོག་ཁོག་ཅིག །གདན་ལ་
བཞུགས་ཤིག །ཡར་བཞེངས་ཤིག །ལྟ་བུའོ། ། །
སྐྱེ་གནས། ཡི་གེ་སོ་སོའི་སྐྱེ་གནས་ནི། ཀ་ཁ་ག་ང་འ་ཧ་ཨ་རྣམས་ཀྱི་སྐྱེ་གནས་
མགྲིན་པ། ཅ་ཆ་ཇ་ཉ་ཙ་ཚ་ཛ་ཞ་ཡ་ཤ་ཨི་ཨེ་རྣམས་ཀྱི་སྐྱེ་གནས་རྐན། ཏ་ཐ་ད་ན་ཟ་ལ་ས་
རྣམས་ཀྱི་སྐྱེ་གནས་སོ། །པ་ཕ་བ་མ་ཝ་ཨུ་ཨོ་རྣམས་ཀྱི་སྐྱེ་གནས་མཆུ། ར་ཡིག་གི་སྐྱེ་
མ418



ཁ
སྐ
བདམདུ་
རྩེ
སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
གནས་ལྕེ་རྩེ་དང་ཉེ་བའི་སྤྱི་བོ་སྟེ། ལྕེ་རྩེའི་སྟེང་ཕྱོགས། ང་ཉ་ན་མ་རྣམས་རང་རང་གི་གནས་
སུ་མ་ཟད་སྣ་དང་བཅས་པའོ། །
སྐྱེས་བུ་ཐ་མ། མིང་གང་ཡང་རུང་བར་སྔོན་འཇུག་ཡོད་མེད་ལ་མ་ལྟོས་པར། རྗེས་
འཇུག་ག་བ་གཉིས་ལ་ཡང་འཇུག་མེད་པ་དང་། ད་དང་ས་ཡི་རྗེས་འཇུག་ཅན་བཅས་ལ་
སྐྱེས་བུ་ཐ་མ་ཞེས་བརྗོད་དེ། དཔེར་ན། རག །ངག །རབ། ཁབ། སྐད། ཤད། སྐས།
མཁས། ལྟ་བུའོ། །
སྐྱེས་བུ་འབྲིང༌། མིང་གང་ཡང་རུང་བར་སྔོན་འཇུག་ཡོད་མེད་ལ་མ་ལྟོས་པར། རྗེས་
འཇུག་བ་ལ་ཡང་འཇུག་ས་ཞུགས་པ་སྐྱེས་བུ་འབྲིང་སྟེ། དཔེར་ན། ཆབས། ཞབས།
བསྐྱབས། བསྒྲུབས། རབས་ལྟ་བུའོ། །
སྐྱེས་བུ་རབ། མིང་གང་ཡང་རུང་བར་སྔོན་འཇུག་ཡོད་མེད་ལ་མ་ལྟོས་པར་རྗེས་
འཇུག་ག་ལ་ཡང་འཇུག་ས་ཞུགས་པ་ནི་སྐྱེས་བུ་རབ་སྟེ། དཔེར་ན། ལྕགས། གྲོགས།
འཇིགས། བརྟགས་སོགས་ལྟ་བུའོ། །
གང་སྒྲ། དོན་གྱི་བྱེ་བྲག་དམིགས་སུ་མི་འཛིན་པར་སྤྱི་ལ་ཁྱབ་པའི་དོན་ཅན་གྱི་གང་
སྒྲ་ནི་སེམས་ལྡན་སེམས་མེད་ཀུན་ལ་འཇུག་པ་སྟེ། དཔེར་ན། བདེན་ཚིག་གང་ལ་སུས་
ཀྱང་རྣ་བ་གཏད། །བདག་ནི་གང་དུ་ཕྱིན་ཀྱང་དེ་རུ་སྐྱིད། །ལྟ་བུའོ། ། །
གམ་སོགས་སྡུད་པ་ལ་འཇུག་པ། བསྡུ་གཞི་ཞིག་མཐར་བཀོད་ཅིང་། གང་བསྡུ་རྒྱུ་
གཉིས་སམ་དུ་མ་སྡུད་པ་དཔེར་ན། གཟུགས་སམ། ཚོར་བའམ། འདུ་ཤེས་སམ། འདུ་
བྱེད་དམ། རྣམ་ཤེས་ནི་ཕུང་པོ་ལྔའོ། །
གམ་སོགས་འབྱེད་པ་ལ་འཇུག་པ། དབྱེ་གཞི་ཞིག་ཐོག་མར་བཀོད་ཅིང་། དེ་ལས་
དབྱེ་བ་གཉིས་སམ་དུ་མར་འབྱེད་པ་དཔེར་ན། ཕྱོགས་བཞི་ནི། ཤར་རམ། ལྷོའམ། ནུབ་
~419



ལ་འ=
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
བམ། བྱང་ངོ༌། ལྟ་བུའོ། །
གུག་ཀྱེད། གུག་ཅེས་པ་ནི་གི་གུ་དང་། ཞབས་ཀྱུ། ཀྱེད་ཅེས་པ་ནི། འགྲེང་བུ་དང་།
རྣ་རུ་བཅས་སོ། །གུག་སྐྱེད་བརྩེགས་འདོགས། དབྱངས་བཞི་དང་། མགོ་གསུམ། འདོགས་
བཞི་བཅས་ཀྱི་བསྡུས་མིང་།
གྲངས་སྡུད་པ། རྣམ་དབྱེ་ལྔ་པ་འབྱུང་ཁུངས་ཀྱི་ནང་གསེས་ནས་སྒྲ་གྲངས་སྡུད་པ་
ལ་འཇུག་པ་། དཔེར་ན། གཅིག་ནས་བརྒྱའི་བར། སྟོང་ཚོ་ནས་ཁྲི་ཚོའི་བར། །ལྟ་བུའོ། །
དགག་སྒྲ། གང་ཡང་རུང་བའི་དོན་དེ་མ་ཡིན་པའམ་མེད་པར་སྟོན་པའི་ཕྲད་མ་མི་
མིན་མེད་བཅས་ཀྱི་དགག་སྒྲ་ནི། དཔེར་ན། མ་མཐོང་བ། མ་རྙེད་པ། མ་འདྲེས་པ། མི་
དགོས་པའི་བྱ་བ། མི་བརྟན་པའི་བྱ་བ། གཤིས་རྒྱུད་བཟང་པོ་མིན། དྲང་བདེན་གྱི་མི་
མིན། ཡིད་ཆེས་བྱེད་རྒྱུ་མེད། ཆ་འཇོག་གང་ཡང་མེད། ལྟ་བུའོ། །
དགག་སྒྲའི་སྐུལ་ཚིག །བྱེད་པ་པོའི་ལས་ཀྱི་ཐོག་མར་དགག་སྒྲ་མ་ཡིག་སྦྱར་ཚེ་
དགག་སྒྲའི་སྐུལ་ཚིག་སྟེ། དེའང་གཙོ་ཆེ་བ་བྱ་བྱེད་ཐ་དད་པ་དང་། སྐབས་འགར་ཐ་མི་
དད་པ་ལའང་འཇུག་པ། དཔེར་ན། ཟས་མ་ཟ། འཁོར་ལོ་མ་སྐོར། ཤིང་མ་གཅོད། གང་
སར་མ་འགྲོ། གདན་ལ་མ་བཞུགས། ལྟ་བུའོ། ། །
དགོས་ཆེད་ཀྱི་སྒྲ། རྣམ་དབྱེ་བཞི་པ་དགོས་ཆེད་དང་དོན་གཅིག་པས་དེར་ལྟོས།
མགོ་ཅན་གྱི་ཡི་གེ། ར་མགོ་ལ་མགོ་ས་མགོ་ཅན་གྱི་ཡི་གེ་ཐམས་ཅད། །
མགོ་གསུམ། ར་མགོ་ལ་མགོ་ས་མགོ་གསུམ་མོ། །
འགྱུར་བ་མ་ནིང་། རྗེས་འཇུག་གི་མ་ནིང་ན་ར་ལ་གསུམ་མིང་གཞིའི་ཕོ་ཡིག་གི་
མཐར་ཡང་འཇུག་ཡོད་མེད་གང་རུང་དང་། མོ་ཡིག་གི་རྗེས་སུ་ཡང་འཇུག་མེད་པར་ཞུགས་
པའི་ཚེ་སྒྲ་བར་མའི་དྲུག་པའམ་ཞན་པར་འགྱུར་བས་འགྱུར་བ་མ་ནིང་སྟེ། དཔེར་ན།
༤42)



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
བསྟནད། བསྐོརད། བཙལ། འགྲན། འགུལ། ལྟ་བུའོ། །
རྒྱན་སྡུད་ཀྱི་ཕྲད། མཐུན་པའི་རྒྱན་དང་། མི་མཐུན་པའི་རྒྱན། སྡུད་པའི་དོན་བཅས་
ལ་འཇུག་པའི། ཀྱང་། ཡང་། འང་བཅས་སོ། །
རྒྱས་བཤད་འདྲེན་པ། དཔེ་གཞི་ཞིག་གི་མིང་ཐོག་མར་བཀོད་དེ། གྲངས་མ་ངེས་
པའི་སྒོ་ནས་དབྱེ་བ་འབྱེད་པ་སྟེ། དཔེར་ན། གཅན་གཟན་ཏེ། སེང་གེ་དང༌། སྟག་དང་། །
གཟིག་སོགས་ལྟ་བུའོ། །
རྒྱུ་མཚན་སྟོན་པའི་བྱེད་སྒྲ། རྣམ་དབྱེ་གསུམ་པ་བྱེད་སྒྲའི་ནང་གསེས་ཏེ། དཔེར་ན།
དུ་བ་མཐོང་བས་མེ་ཡོད་པར་ཤེས། རང་ལ་ཉེས་པ་ཡོད་པས་བློ་མ་བདེ། ལྟ་བུའོ། །
སྒྲ་ལྡན། ག་ང་ཇ་ཉ་ད་ན་བ་མ་ཛ་ཝ་འ་ཡ་ར་ལ་ཧ་ཨ་ཨི་ཨུ་ཨེ་ཨོ་རྣམས་ལ་སྒྲ་ལྡན་
གྱི་ཡི་གེ་ཞེས་བརྗོད། །
སྒྲ་སྦྱོར། ཕྲད་དང་རྣམ་དབྱེ་གང་ཡིན་རུང་རྗེས་འཇུག་ལ་ལྟོས་དགོས་པའི་རིགས་
ལ་སྒྲ་ཡི་སྦྱོར་བ་དགོས་སོ། ། །
སྒྲ་མེད། ཀ་ཁ་ཅ་ཆ་ཏ་ཐ་པ་ཕ་ཙ་ཚ་ཞ་ཟ་ཤ་ས་རྣམས་ལ་སྒྲ་མེད་ཀྱི་ཡི་གེ་ཞེས་
བརྗོད།
ངེས་ཚིག་འདྲེན་པ། རྗེས་གྲུབ་ཀྱི་མིང་ཞིག་བཀོད་ཅིང་། དེ་ལ་མིང་དེ་ལྟར་འདོགས་
རིགས་པའི་རྒྱུ་མཚན་བཤད་པ་སྟེ། དཔེར་ན། རླངས་འཁོར་ཏེ། རླངས་པས་འཁོར་བར་
བྱེད་པས་སོ། །ལྟ་བུའོ། ། །
དངོས་པོ་བདག །བྱ་བྱེད་ཐ་དད་པ་ལ་དངོས་པོ་བདག་གཞན་གྱི་དབྱེ་བ་ཡོད་ཅིང་།
དེའང་བྱ་བྱེད་ལས་གསུམ་དུ་དབྱེ་བ་འབྱེད་སྐབས་ཀྱི་བྱེད་ཅེས་པ་དེ་དང་། བྱེད་པ་པོ་དང༌།
བྱ་བའི་ཡུལ་གྱི་དབྱེ་བ་འབྱེད་སྐབས་ཀྱི་བྱེད་པཔོ་ཞེས་པ་དེ་དང་། དངོས་པོ་བདག་གཞན་
མ421



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
གྱི་དབྱེ་བ་འབྱེད་སྐབས་ཀྱི་དངོས་པོ་བདག་ཅེས་པ་རྣམས་དོན་གཅིག་མིང་གི་རྣམ་གྲངས་
ཙམ་སྟེ། དཔེར་ན། ཇ་འཐུང་དང་། མདའ་འཕེན། ཤིང་གཅོད་ལྟ་བུའི། ཇ་འཐུང་བ་པོ་
དང༌། མདའ་འཕེན་པ་པོ། ཤིང་གཅོད་པ་པོ་རྣམས་ལ་དངོས་པོ་བདག་ཅེས་བཏགས་སོ། །
དངོས་པོ་སྡུད་པ། རྣམ་དབྱེ་ལྔ་པ་འབྱུང་ཁུངས་ཀྱི་ནང་གསེས་ནས་ཀྱི་སྒྲ་དངོས་པོ་
སྡུད་པ་ལ་འཇུག་པ། དཔེར་ན། གཡས་ནས་གཡོན་བར། རྩ་བ་ནས་རྩེ་མོའི་བར། ལྟ་
བུའོ། །
དངོས་པོ་གཞན། བྱ་བྱེད་ཐ་དད་པ་ལ་དངོས་པོ་བདག་གཞན་གྱི་དབྱེ་བ་ཡོད་ཅིང་།
དེའང་བྱ་བྱེད་ལས་གསུམ་དུ་དབྱེ་སྐབས་ཀྱི་ལས་ཞེས་པ་དེ་དང་། བྱེད་པ་པོ་དང་། བྱ་བའི་
ཡུལ་གྱི་དབྱེ་བ་འབྱེད་སྐབས་ཀྱི་བྱ་བའི་ཡུལ་ཞེས་པ་དེ་དང་། དངོས་པོ་བདག་གཞན་གྱི་
དབྱེ་བ་འབྱེད་སྐབས་ཀྱི་དངོས་པོ་གཞན་ཞེས་པ་རྣམས་དོན་གཅིག་མིང་གི་རྣམ་གྲངས་
ཙམ་སྟེ། དཔེར་ན། ཇ་འཐུང་དང་། མདའ་འཕེན། ཤིང་གཅོད་ལྟ་བུའི། ཇ་དང་། མདའ།
ཤིང་རྣམས་ལ་དངོས་པོ་གཞན་ཞེས་བཏགས་སོ། །
སྔོན་འཇུག་གི་ཕོ་ཡིག །བ་ནི་སྔོན་འཇུག་གི་ཕོ་ཡིག་གོ། ། །
སྔོན་འཇུག་གི་བྱེད་པ་བཞི། སྔོན་འཇུག་ལྔ་པོ་མིང་གཞིའི་ཡི་གེ་གང་དང་གང་ལ་
འཇུག་པར་བྱེད་པ། འཇུག་པ་པོ་སྔོན་འཇུག་གང་དང་གང་གིས་འཇུག་པར་བྱེད་པ། སྒྲའི་
ཚུལ་ཇི་ལྟ་བུས་འཇུག་པར་བྱེད་པ། དགོས་པ་ཅིའི་ཕྱིར་དུ་འཇུག་པར་བྱེད་པ་རྣམས་སོ། །
དེ་རྣམས་བསྡུས་ཏེ་བཤད་ན། གང་ལ་འཇུག །གང་གིས་འཇུག །ཇི་ལྟར་འཇུག །ཅིའི་ཕྱིར་
འཇུག་ཅེས་ཀྱང་ཟེར་རོ། ། །
སྔོན་འཇུག་གི་མ་ནིང་། ག་ད་གཉིས་ནི་སྔོན་འཇུག་གི་མ་ནིང་ངོ་། །
སྔོན་འཇུག་གི་མོ་ཡིག །འ་ནི་སྔོན་འཇུག་གི་མོ་ཡིག་གོ། །
~422



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
སྔོན་འཇུག་གི་ཤིན་ཏུ་མོ། མ་ནི་སྔོན་འཇུག་གི་ཤིན་ཏུ་མོ་ཡིག་གོ། །
སྔོན་འཇུག་ལྔ། ག་ད་བ་མ་འ་སྟེ་སྔོན་འཇུག་ལྔ་པོ་རང་རང་འཇུག་ཡུལ་དུ་གྱུར་པའི་
མིང་གཞིའི་ཡི་གེ་ཉི་ཤུ་པོའི་སྔོན་དུ་འཇུག་པས་ན་སྔོན་འཇུག་ལྔ་ཞེས་བརྗོད།
སྔོན་རྗེས་མིང་གསུམ། སྔོན་འཇུག་ལྔ་དང་། རྗེས་འཇུག་བཅུ། མིང་གཞི་ཉི་ཤུའམ་
མི་འཇུག་པ་ཉི་ཤུ་བཅས་ཀྱི་བསྡུས་མིང་།
ཅི་སྒྲ། སྤྱིའི་དོན་ལ་འཇུག་པའི་ཅི་སྒྲའི་ཚིག་སྦྱོར་ནི། ཅི་ཞིག །ཅི་སྟེ། ཅི་སླད། ཅི་
འདྲ། ཅི་ཕྱིར་སོགས་སྦྱར་བ་དང་། དོན་ནི་གང་སྒྲ་དང་སྐབས་ཕལ་ཆེར་མཚུངས་ཏེ།
དཔེར་ན། ཅི་འདྲ་བྱས་ན་ཡོན་ཏན་ཅི་ཞིག་ཤེས། དོན་ཅི་ཡང་མེད་པར་རབ་ཏུ་ཁྲོས་པ་ལྟ་
བུའོ། །
ཅུང་ཟད་ཕྲད་པའི་རྩོལ་བ་ཅན། ཡ་ར་ལ་ཝ་རྣམས་མགྲིན་པ་ཅུང་ཟད་ཕྲད་པའི་
རྩོལ་བ་ཅན་ནོ། །
གཅིག་ཚིག །རྣམ་དབྱེའི་གཉིས་ཚིག་མཚོན་བྱེད་དག་དང་། མང་ཚིག་མཚོན་བྱེད་
རྣམས་ཡིན་ཡང་། རྣམ་དབྱེའི་གཅིག་ཚིག་ནི་དོན་གྱི་ངོ་བོ་ཙམ་སྟོན་པའི་མིང་ལས་གཅིག་
ཚིག་མཚོན་བྱེད་ཀྱི་ཕྲད་གཞན་མེད་པ། དཔེར་ན། ཁང་པ། ཁྲུས་ཁང་། བསླབས། བསླབ།
སློབ། ལྟ་བུའོ། །
ཆོས་ཅན་བརྗོད་པའི་མིང་། གང་ཡང་རུང་བའི་ཁྱད་པར་གྱི་ཆོས་དེ་དང་ལྡན་པའི་
མིང་སྟེ། ཉི་མ། ཟླ་བ། སྐར་མ་སོགས་ལྟ་བུའོ། །
ཆོས་བརྗོད་ཀྱི་མིང་། གང་ཡང་རུང་བའི་ཁྱད་པར་གྱི་ཆོས་བརྗོད་པ་སྟེ། སྔོན་པོ།
མཐོན་པོ། ཆེན་པོ་སོགས་ལྟ་བུ་ཡིན་ཞིང་། མིང་འདི་གྲས་ནི་ཆོས་ཅན་བརྗོད་པའི་མིང་རེ་
དང་མ་སྦྱར་ཚེ། གང་ཞིག་སྔོན་པོ་དང་། གང་ཞིག་མཐོན་པོ། གང་ཞིག་ཆེན་པོ་ཡིན་པ་
~423



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
རྟོགས་མི་ཐུབ་ཅིང་། ཆོས་ཅན་བརྗོད་པའི་མིང་རེ་དང་སྦྱར་ཚེ། ནམ་མཁའ་སྔོན་པོ། རི་
མཐོན་པོ། རྒྱ་མཚོ་ཆེན་པོ་བཅས་ཀྱི་ཚིག་ཏུ་གྲུབ་པ་ཡིན་ནོ། །
མཆོག་ཏུ་དགར་བ། ནི་སྒྲ་མཆོག་ཏུ་དགར་བ་འཇུག་པ། དཔེར་ན། ཧི་མ་ལ་ཡ་ནི་
རི་བོ་ཀུན་གྱི་མཆོག་ལྟ་བུའོ། །
ཇི་སྒྲ། སྤྱིའི་དོན་ལ་འཇུག་པའི་ཇི་སྒྲའི་ཚིག་སྦྱོར་ནི། ཇི་སྙེད། ཇི་སྲིད། ཇི་ལྟར། ཇི་
བཞིན། ཇི་སྐད་སོགས་སྦྱར་བ་དང་། དོན་ནི་གང་སྒྲ་དང་སྐབས་ཕལ་ཆེར་མཚུངས་ཏེ།
དཔེར་ན། དེ་རིང་བྱ་བ་ཇི་ལྟར་བྱས་ན་ལེགས། སློབ་དཔོན་གྱིས་ཇི་སྐད་གསུངས་པ་ལྟར་
སྒྲུབ་དགོས་ལྟ་བུའོ། ། །
རྗེས་འཇུག་བཅུ། མིང་གཞི་ཡི་གེ་སུམ་ཅུ་པོའི་རྗེས་སུ་འཇུག་པས་ན་རྗེས་འཇུག་
བཅུ་ཞེས་བརྗོད།
རྗེས་འཇུག་ལ་ལྟོས་དགོས་པའི་ཕྲད་རྣམ་དབྱེ་དང་བཅས་པ་བརྒྱད། སླར་བསྡུ། ལ་
དོན། ཨི་ལྡན། རྒྱན་སྡུད། ལྷག་བཅས། འབྱེད་སྡུད། འབྱུང་ཁུངས། བོད་སྒྲའོ། །
རྗེས་འཇུག་ལ་ལྟོས་མི་དགོས་པའི་ཕྲད་རང་དབང་ཅན་དྲུག །ནི་སྒྲ། དང་སྒྲ། དེ་སྒྲ།
གང་སྒྲ། བདག་སྒྲ། དགག་སྒྲ་བཅས་སོ། ། །
བརྗོད་བདེ་འདྲེན་པ། གང་ཡང་རུང་བའི་མིང་སྔ་མའི་མཐའི་རྗེས་འཇུག་དང་། མིང་
མཐའ་གཞན་གྱི་མིང་གཞི་གཉིས་རྟགས་མི་མཚུངས་ཀྱང་བརྗོད་བདེ་བའི་སྒོ་ནས་འདྲེན་པ་
སྟེ༑ དཔེར་ན། མཐུན་པ། དམ་པ། རྣམ་པ། བུམ་པ་ལྟ་བུའོ། །
བརྗོད་པ། མིང་ཚིག་བརྗོད་པ་གསུམ་གྱི་ནང་ནས་བརྗོད་པ་ནི། ཚིག་མང་པོ་སྦྲེལ་
ནས་དོན་དང་ལྡན་པའི་ངག་གི་ཕྲེང་བར་གྲུབ་པ་ལ་བརྗོད་པ་ཞེས་བྱ་སྟེ། དཔེར་ན། སྐྱེད་
མོས་ཚལ་འདི་ལྟ་ན་སྡུག་ཅིང་དྲི་ཞིམ་པའི་མེ་ཏོག་གི་ཚོགས་ཇི་སྙེད་ཅིག་མཆིས་སོ་ལྟ་བུའོ། །
424མ



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
གཉིས་ཚིག །གང་ཡང་རུང་བའི་མིང་གི་མཐར་དག་ཅེས་སྦྱར་བས་རྣམ་དབྱེའི་
གཉིས་ཚིག་ཏུ་འགྱུར་བ་སྟེ། དཔེར་ན། སྦྲུལ་དག །གཅན་གཟན་དག །གཅོད་བྱེད་དག་
ལྟ་བུའོ། ། །
གཏན་ཚིགས་འདྲེན་པ། གང་ཞིག་དམ་བཅས་པའི་སྒྲུབ་བྱེད་དམ། རྒྱུ་མཚན་ནམ།
གཏན་ཚིགས་འདྲེན་པ་སྟེ། དཔེར་ན། འདི་ལ་མི་ཞེས་བྱ་སྟེ། སྨྲ་ཤེས་ཤིང་དོན་གོ་བས་སོ་
ལྟ་བུའོ། །
རྟགས་འཇུག །སྔོན་འཇུག་ལྔའི་བྱ་བ་གཙོ་བོར་སྟོན་པ་རྟགས་ཀྱི་འཇུག་པའི་གཞུང་
ལ་རྟགས་འཇུག་ཅེས་བརྗོད་དོན་ནི། དབྱངས་གསལ་སོ་བཞི་ལ་རྟགས་གཉིས་ཏེ།
དབྱངས་བཞི་ལ་མོ་དང༌། གསལ་བྱེད་སུམ་ཅུར་ཕོ། དེ་བཞིན་གསལ་བྱེད་སུམ་ཅུར་ཕོ་
དང་། མ་ནིང་། མོ། ཤིན་ཏུ་མོ། མོ་གཤམ། སྔོན་འཇུག་ལྔར་ཕོ། མ་ནིང་། མོ། ཤིན་ཏུ་མོ།
མོ་གཤམ། རྗེས་འཇུག་བཅུར་ཕོ། མ་ནིང་། མོ་བཅས་ཀྱི་རྟགས་ཀྱི་དབྱེ་བ་བཤད་པས་ན་
བརྗོད་བྱའི་སྒོ་ནས་མིང་དེ་ལྟར་བཏགས་སོ། ། །
རྟགས་མཚུངས་འདྲེན་པ། གང་ཡང་རུང་བའི་མིང་སྔ་མའི་མཐའི་རྗེས་འཇུག་དང༌།
མིང་མཐའ་གཞན་གྱི་མིང་གཞི་གཉིས་ཀ་རྟགས་མཚུངས་པ། དཔེར་ན། དཔྱིད་ཀ །ཐད་ཀ །
བསྟོད་པ། རྩོད་པ། ཐུབ་པ། གཉིས་ཀ །དགོངས་པ། དགོས་པ། རྟག་པ། ལག་པ། གང་
བ༑ མཐོང་བ། སྟོན་ཁ། དབྱར་ཁ། རྒྱལ་ཁ་སོགས་ལྟ་བུའོ། །
ཐ་དད་དུ་དགར་བ། ནི་སྒྲ་ཐ་དད་དུ་དགར་བ་ལ་འཇུག་པ་དཔེར་ན། ཤུག་པ་ནི་
སྟག་པ་དང་གཞན་ནོ་ལྟ་བུའོ། །
ཐེ་ཚོམ་དྲི་བ་ལ་འཇུག་པའི་ཚིག །གམ་སོགས་འབྱེད་སྡུད་ལ་འཇུག་པའི་ནང་
གསེས་ཐེ་ཚོམ་མམ་དྲི་བ་ལ་འཇུག་པ། དཔེར་ན། དེ་རིང་ཆར་འབབ་བམ་མི་འབབ། དོན་
~425མ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
འདི་དེ་འདྲ་ཡིན་ནམ་མིན། ཁྱོད་ལ་དཔེ་ཆ་མང་པོ་ཡོད་དམ་ལྟ་བུའོ། །
མཐའ་རྟེན་བཅུ། རྗེས་འཇུག་བཅུའི་མིང་གི་རྣམ་གྲངས། །
མཐུན་པའི་རྒྱན། རྐྱང་ཡང་འང་གསུམ་མཐུན་པའི་རྒྱན་ལ་འཇུག་པ་ནི། མཛེས་
ཀྱང་མཛེས། གསལ་ཡང་གསལ། དགའང་དགའ་ལྟ་བུའོ། །
ད་དྲག །ཡང་འཇུག་ད་ས་གཉིས་ལས་ད་ལ་ད་དྲག་ཅེས་ཟེར་ཞིང་། དེང་སྐབས་ད་
དྲག་དངོས་སུ་འབྲི་སྲོལ་མེད་ཀྱང་། མིང་རྐྱང་དང་། བྱ་ཚིག་ཁག་གཅིག་ལ་ད་དྲག་འཐོབ་
པ༑ དཔེར་ན། ཀུན་ཏུ། ཤིན་ཏུ། ཆུ་བསྐྱིལ་ཏོ། །རྟ་ལ་བསྐྱོན་ཏོ། །ཆང་བསྙལ་ཏོ་ལྟ་བུའོ། །
དང་སྒྲ། དང་སྒྲ་ནི་སྡུད་པ་དང་། འབྱེད་པ། རྒྱུ་མཚན། ཚེ་སྐབས། གདམས་ངག་སྟེ་
ལྔ་ལ་འཇུག་གོ། །
དང་སྒྲ་རྒྱུ་མཚན་ལ་འཇུག་པ། རྣམ་དབྱེ་གསུམ་པ་དང་ལྔ་པའི་རྐྱེན་རྒྱུ་མཚན་ལ་
འཇུག་པ་བཞིན་དུ་དང་སྒྲ་རྒྱུ་མཚན་ལ་འཇུག་པ་དཔེར་ན། དབྱར་ཤར་བ་དང་ཆར་ཆུ་རྒྱས།
ལོ་ན་རྒས་པ་དང་ལུས་སྟོབས་ཉམས་ལྟ་བུའོ། །
དང་སྒྲ་གདམས་ངག་ལ་འཇུག་པ། སྐུལ་ཚིག་གི་མཐར་འཇུག་པའི་དང་སྒྲས་
གདམས་ངག་སྟོན་པ་ཡིན་ཏེ། དཔེར་ན། ཡོན་ཏན་སློབས་དང་ཤེས་པར་འགྱུར། ལས་ལ་
བརྩོན་དང་འགྲུབ་པར་འགྱུར་ལྟ་བུའོ། །
དང་སྒྲ་སྡུད་པ་ལ་འཇུག་པ། བསྡུ་གཞི་ཞིག་མཐར་བཀོད་ཅིང་གང་བསྡུ་རྒྱུ་གཉིས་
སམ་དུ་མ་སྡུད་པ། དཔེར་ན། མིག་དང་། རྣ་བ་དང༌། སྣ་དང༌
། ལྕེ་དང༌། ལུས་ནི་དབང་པོ་
ལྔའོ། ། །
དང་སྒྲ་འབྱེད་པ་ལ་འཇུག་པ་། དབྱེ་གཞི་ཞིག་ཐོག་མར་བཀོད་ཅིང་། དེ་ལས་དབྱེ་
བ་གཉིས་སམ་དུ་མར་འབྱེད་པ། དཔེར་ན། ཕྱོགས་བཞི་ནི། ཤར་དང་། ལྷོ་དང་། ནུབ་
426ལ



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
དང༌། བྱུང་ངོ༌། །ལྟ་བུའོ། །
དང་སྒྲ་ཚེ་སྐབས་ལ་འཇུག་པ། ལ་དོན་གྱི་རྐྱེན་རྣམས་ཚེ་སྐབས་ལ་འཇུག་པ་བཞིན་
དུ་དང་སྒྲ་ཚེ་སྐབས་ལ་འཇུག་པ། དཔེར་ན། ཉི་མ་ཤར་བ་དང་མུན་པ་སེལ། དགྲ་བོ་
མཐོང་བ་དང་ཞེ་སྡང་སྐྱེ། ལྟ་བུའོ། ། །
དམ་བཅའ་ལྷག་བཅས། ཚིག་སྔ་མ་དམ་བཅས་པ་དེའི་སྒྲུབ་བྱེད་དུ་ཚིག་ཕྱི་མ་
འདྲེན་པ་ཞིག་སྟེ། དེ་ལ་ནང་གསེས་ཀྱིས་དབྱེ་ན། དབྱེ་བ་འདྲེན་པ། གཏན་ཚིགས་འདྲེན་
པ༑ ངེས་ཚིག་འདྲེན་པ། རྒྱས་བཤད་འདྲེན་པ་བཅས་སོ། །
དུས་ད་ལྟ་བ། དངོས་པོ་བདག་གམ་བྱེད་པ་པོའི་ཚིག་ལ་དུས་ད་ལྟ་བ་སྟོན་པའི་ཚིག་
གྲོགས་སྦྱར་བ་སྟེ། དཔེར་ན། ཤིང་གཅོད་ཀྱིན་སྣང་ངོ༌། །གཅོད་བཞིན་པའོ། །སྣལ་མ་
དཀྲི་ཡིན་འདུག་གོ། །དཀྲི་བཞིན་པའོ། །ལྟ་བུ་དང༌། སྤྱིར་བྱེད་པ་པོ་དང༌། བྱེད་པ། བྱེད་
ལས་བཅས་དུས་གསུམ་གྱི་ནང་ནས་དུས་ད་ལྟ་བའི་ཁོངས་སུ་བསྡུ་བ་ཡིན་ནོ། །དུས་
འདས་པ། བྱ་བྱེད་ཐ་དད་མི་དད་གང་རུང་གི་བྱ་བ་བྱས་ཟིན་པ་སྟེ། དཔེར་ན། ཆུ་བཀག་
གོ༑ ༑ཤིང་བཅད་དོ། །མནོ་བསམ་བཏང་ངོ་། །ཉི་མ་ཤར་རོ། །འཁོར་ལོ་འཁོར་རོ། །ལྟ་
བུའོ། །དུས་མ་འོངས་པ། དངོས་པོ་གཞན་ནམ་བྱ་བའི་ཡུལ་དང་། བྱ་བའི་ལས་གཉིས་
བཅས་དུས་གསུམ་གྱི་དབང་དུ་བྱས་ན་དུས་མ་འོངས་པའི་ཁོངས་སུ་བསྡུ་བ་ཡིན་ནོ། །
དེ་སྒྲ། སུམ་ཅུ་པའི་གཞུང་ལས་དེ་སྒྲ་དོན་དགུ་ལ་འཇུག་པར་བསྟན་པ་ལས། ལྷག་
བཅས་ཀྱི་དེ་སྒྲ་མ་གཏོགས་དེ་སྒྲའི་འཇུག་པ་ཐམས་ཅད་རྣམ་གྲངས་གཞན་ཡོད་པར་སྦྱོར་
བའི་དོན་ཅན་དུ་འདུ་སྟེ། དཔེར་ན། རི་བོ་དེ་ནི་མཐོ་ཞིང་བརྗིད། ཆུ་བོ་དེ་ཆེ་ཞིང་རིང་། དེ་
ནི་ཡན་ལག་བརྒྱད་ལྡན་ནོ། །ལྟ་བུའོ། །
དེ་ཉིད། རྣམ་དབྱེ་གཉིས་པ་ལས་སུ་བྱ་བའི་ནང་གསེས། བྱ་བ་དང་ལས་གཉིས་ངོ་
~43མ་



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
བོ་གཅིག་པ་དེ་ཉིད་ཀྱི་དོན་ནི་། དཔེར་ན། ཕ་མ་དྲིན་ཅན་དུ་ཤེས། ལྕགས་གསེར་དུ་གྱུར།
ལྟ་བུའོ། །
དོན་སྦྱོར། ཕྲད་དང་རྣམ་དབྱེ་གང་ཡིན་རུང་རྗེས་འཇུག་ལ་ལྟོས་དགོས་རུང་འདྲ།
མི་དགོས་རུང་འདྲ། ཕྲད་རྣམ་དབྱེ་དེ་དག་གིས་དོན་གང་དང་གང་སྟོན་པ་རྒྱས་པར་བཤད་
པ་ལ་དོན་གྱི་སྦྱོར་བ་ཞེས་བརྗོད། དྲུག་སྒྲ། རྣམ་དབྱེ་དྲུག་པ་འབྲེལ་སྒྲ་དང་དོན་གཅིག་
པས་དེར་ལྟོས། དྲོ་བའི་ཡི་གེ། ཞ་ཟ་ཤ་ས་ཧ་རྣམས་བརྗོད་པའི་ཚེ་དབུགས་དྲོ་བར་འབྱིན་
པས་དྲོ་བའི་ཡི་གེའང་ཡིན་ནོ། །
བདག་སྒྲ། སྐྱེས་པ་མཚོན་བྱེད་ཀྱི་བདག་སྒྲ་པ་པོ་གཉིས་དང་། བུད་མེད་མཚོན་བྱེད་
ཀྱི་བདག་སྒྲ་མ་མོ་གཉིས་བཅས་ཡིན་ཞིང་། དེའང་དཔེར་ན། མཁས་པ། ཞིང་པ། འབྲོག་
པ༑ བཟོ་པ། ཡི་གེ་འབྲི་བ་པོ། རི་ལ་འཛེགས་པ་པོ། མཛངས་མ། བཙུན་མ། བཙུན་མོ།
ལྟ་བུའོ། །
འདོགས་ཅན་གྱི་ཡི་གེ། ཡ་བཏགས། ར་བཏགས། ལ་བཏགས། ཝ་བཏགས་ཏེ་
འདོགས་ཅན་གྱི་ཡི་གེ་ཡོད་དོ་ཅོག་གོ། །
འདོགས་བཞི། ཡ་བཏགས། ར་བཏགས། ལ་བཏགས། ཝ་བཏགས་བཅས་སོ། །
སྡུད་པ་ལ་འཇུག་པའི་ཀྱང་ཡང་འང་གསུམ་གྱི་ཕྲད། དཔེར་ན། དོན་འདི་ངས་ཀྱང་
ཤེས། ཁོང་ཡང་ད་ལྟ་ཕེབས་བྱུང་། ཁོ་བོའང་འགྲོ་དགོས། ལྟ་བུའོ། །
བརྡ་སྤྲོད་རིག་པ། སུམ་ཅུ་པ་དང༌། རྟགས་ཀྱི་འཇུག་པ། དེ་མིན་དག་ཡིག་གི་
གཞུང་སོགས་ལ་ཟེར།
ནང་གི་རྩོལ་བ། ཡི་གེ་རྣམས་ཀྱི་གནས་དང་། བྱེད་པ། རྩོལ་བ་སྟེ་གསུམ་ལས།
རྩོལ་བ་ལའང་ཕྱིའི་རྩོལ་བ་དང༌། ནང་གི་རྩོལ་བ་གཉིས་ཡོད་པའི་ནང་གི་རྩོལ་བ་ནི།།
~428-



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
མགྲིན་པ་ཕྱེ་བ་དང་། བཙུམ་པ། ཕྲད་པ། ཅུང་ཟད་ཕྲད་པ་བཅས་སོ། །
ནས་སྒྲ་སྡུད་པ་ལ་འཇུག་པ། རྣམ་དབྱེ་ལྔ་པ་འབྱུང་ཁུངས་ཀྱི་ནང་གསེས་ནས་སྒྲ་སྡུད་
པ་ལ་འཇུག་པ་སྟེ། དེའང་དུས་སྡུད་པ་དང་། ཡུལ་སྡུད་པ། གྲངས་སྡུད་པ། དངོས་པོ་སྡུད་
པ་སོགས་ལ་འཇུག་གོ། ། །
ནས་སྒྲ་ལྷག་བཅས་ལ་འཇུག་པ། ནས་སྒྲ་འབྱུང་ཁུངས་ལ་འཇུག་པའི་ནང་གསེས་
མཚམས་སྦྱོར་ལྷག་བཅས་ལ་འཇུག་པ། དཔེར་ན། སྨན་བཏུངས་ནས་ནད་དྲག །ལག་པ་
བཀྲུས་ནས་ཟས་བཟའ། ལྟ་བུའོ། །
ནི་སྒྲ། ནི་སྒྲ་ནི་དགར་བ་དང་། བརྣན་པ་གཉིས་ལ་འཇུག་ཅིང་། དགར་བ་ལའང་
མཆོག་ཏུ་དགར་བ་དང་། དམན་པར་དགར་བ། ཐ་དད་ཙམ་དུ་དགར་བའོ། ། །
ནི་སྒྲ་བརྣན་པ་ལ་འཇུག་པ། བརྣན་པ་ནི་ནན་ཏན་བྱེད་པའི་དོན་ཡིན་པ། དཔེར་ན།
ས་གནས་འདིར་རྩ་ཆུ་ནི་བཟང་། ཤིང་ནགས་ནི་མང་། དྲོ་གྲང་ནི་སྙོམ་སོགས་ལྟ་བུའོ། །
གནས་གཞི་སྟོན་པའི་སྒྲ། རྣམ་དབྱེ་བདུན་པ་རྟེན་གནས་དང་དོན་གཅིག་པས་དེར་
བ་ལའང་
ལྟོས། །
རྣམ་དབྱེ། ཆོས་གཉིས་མ་འདྲེས་པར་སོ་སོར་འབྱེད་པའི་སྒྲའི་ཆ་ཤས་སྟེ། ལ་དོན་
དང༌། འབྲེལ་བ། བྱེད་པ་སྟེ་གསུམ་དུ་འདོད་པ་ཞིག་དང༌། མཁས་པ་ལ་ལས་དེ་གསུམ་གྱི་
ཁར་འབྱུང་ཁུངས་བསྣན་ཏེ་བཞིར་འདོད་པའང་མཆིས་སོ། །
རྣམ་དབྱེ་བརྒྱད། རྣམ་དབྱེ་དང་པོ་ངོ་བོ་ཙམ་སྟོན་པ། གཉིས་པ་ལས་སུ་བྱ་བ།
གསུམ་པ་བྱེད་སྒྲ། བཞི་པ་དགོས་ཆེད། ལྔ་པ་འབྱུང་ཁུངས། དྲུག་པ་འབྲེལ་སྒྲ། བདུན་པ་
རྟེན་གནས། བརྒྱད་པ་བོད་སྒྲའོ། ། །
རྣམ་དབྱེ་བརྒྱད་པ་བོད་སྒྲ། རྣམ་དབྱེ་དང་པོ་དང་མིང་ཙམ་ལ་ཁྱད་མེད་པས་དེའི་
tT
གྱི
~ 429



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
སྔོན་དུ་སྦྱར་བ། དཔེར་ན། ཀྱེ་སློབ་དཔོན་ཆེན་པོ་གསན་དུ་གསོལ་ལྟ་བུའོ། །
རྣམ་དབྱེའི་རྐྱེན། མཁས་པ་ཕལ་མོ་ཆེས། ལ་དོན། འབྲེལ་བ། བྱེད་པ། གསུམ་དུ་
གསུངས་ལ། མཁས་པ་ལ་ལས་དེའི་ཁར་འབྱུང་ཁུངས་བསྣན་ཏེ་བཞིར་གསུངས་པའང་
ཡོད།
རྣམ་དབྱེ་བདུན་པ་རྟེན་གནས། དངོས་པོ་གང་ཞིག་གང་ལ་བརྟེན་པའམ་ཡོད་པའི་
དོན་ཅན་དུ་འཇུག་པའི་ལ་དོན་གྱི་རྐྱེན་རྣམས་ཏེ། དཔེར་ན། གནམ་ན་ཉི་ཟླ་སྐར་གསུམ་
ཡོད། ས་ལ་འབྲུ་རིགས་སྣ་ཚོགས་སྐྱེ། ལྟ་བུའོ། །
རྣམ་དབྱེ་བདུན་པ་གནས་གཞི། རྣམ་དབྱེ་བདུན་པ་རྟེན་གནས་དང་དོན་གཅིག་
པས་དེར་ལྟོས།
རྣམ་དབྱེ་ལྔ་པ་འབྱུང་ཁུངས། དངོས་པོ་གང་ལས་གང་ཞིག་བྲལ་བའམ་བྱུང་བ་སྟོན་
པའི་དོན་ལ་ནས་དང་ལས་གཉིས་འཇུག་པ་སྟེ། དཔེར་ན། མ་ལས་བུ་དང་། འོ་མ་ལས་
མར། གླ་བ་ནས་གླ་རྩི་སོགས་ལྟ་བུའི་ནས་ལས་ཀྱི་སྒྲ་དག་ནི་རྣམ་དབྱེ་ལྔ་པ་འབྱུང་ཁུངས་
དངོས་སོ། །
རྣམ་དབྱེ་གཉིས་པ་ལས་སུ་བྱ་བ། བྱེད་པ་པོ་ཞིག་གིས་བྱ་བའི་ཡུལ་གང་ཡང་རུང་བ་
ཞིག་ལ་ཕར་བྱ་བ་བྱས་པའི་དོན་ཞིག་སྟེ། དཔེར་ན། བདག་གིས་རྡོ་ལ་རི་མོ་བྲིས། ཞེས་པ་
ལྟ་བུའི་བདག་བྱེད་པ་པོ་དང་། གིས་རྣམ་དབྱེ་གསུམ་པའི་རྐྱེན། རྡོ་བྱ་བའི་ཡུལ། ལ་རྣམ་
དབྱེ་གཉིས་པའི་རྐྱེན། རི་མོ་ལས། བྲིས་བྱ་བ་སྟེ། འདི་རིགས་ཀྱི་ལ་དོན་ལ་རྣམ་དབྱེ་
གཉིས་པ་ཞེས་བརྗོད།
རྣམ་དབྱེ་དང་པོ་ངོ་བོ་ཙམ་སྟོན་པ་། ཆོས་བརྗོད་ཀྱི་མིང་དང༌། ཆོས་ཅན་བརྗོད་པའི་
མིང་། དེ་བཞིན་བྱ་ཚིག་ཀྱང་རུང་སྟེ། དོན་དུ་ངོ་བོ་ཙམ་སྟོན་ཅིང་ཁྱད་པར་མི་སྟོན་པའི་མིང་
~43]ལ



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
མཐའ་དག་གོ། ། །
རྣམ་དབྱེ་དྲུག་པ་འབྲེལ་སྒྲ། གང་ཡང་རུང་བའི་མིང་དོན་ཕན་ཚུན་འབྲེལ་བ་བརྗོད་
པའི་དོན་ཅན་གྱི་སྒྲ་ནི། གི། ཀྱི། འི། ཡི། གྱི་རྣམས་ཡིན་པ། དཔེར་ན། བདག་གི་ཁང་པ།
ཁབ་ཀྱི་རྩེ་མོ། མིའི་བསམ་པ། རྟ་ཡི་སྤུ་མདོག །གཞན་གྱི་རྒྱུ་ནོར། ལྟ་བུའོ། །
རྣམ་དབྱེ་བཞི་པ་དགོས་ཆེད། བྱེད་པ་པོ་ཞིག་གིས་བྱ་བའི་ཡུལ་གང་ཡང་རུང་བ་
ཞིག་ལ་ཕར་བྱ་བ་བྱས་པ་ཞིག་སྟེ། འདིའི་ཆ་ནས་རྣམ་དབྱེ་གཉིས་པ་ལས་སུ་བྱ་བ་དང་
འདྲ་ཡང་། མི་འདྲ་བའི་ཁྱད་པར་འབྱེད་བྱེད་ནི། རྣམ་དབྱེ་བཞི་པའི་བྱ་བ་དེ། བྱ་བའི་དོན་
གྱི་ཡུལ་ལ་ཕན་གདགས་པའི་བྱ་བ་ཞིག་ཡིན་དགོས་པ་དཔེར་ན། གྲོགས་པོ་དངོས་ཟོག་ཉོ་
རུ་བཏང་། ལྟ་བུའི་གྲོགས་པོ་བཏང་བའི་བྱ་བ་དེ་དངོས་ཟོག་ལ་ཕན་གདགས་པའི་ཆེད་དུ་
མིན་པར་བྱ་བའི་དོན་གྱི་ཡུལ་ཉོ་བའི་ཆེད་དུ་བཏང་བ་ཡིན་པས་ལ་དོན་འདི་རིགས་ལ་
རྣམ་དབྱེ་བཞི་པ་དགོས་ཆེད་ཅེས་བརྗོད།
རྣམ་དབྱེ་གསུམ་པ་བྱེད་སྒྲ། བྱེད་པ་པོའམ། ཡང་ན་བྱེད་པས་ཉེ་འགྱང་གང་རུང་དུ་
བྱ་བ་བྱས་པའི་དོན་ཞིག་སྟེ། དཔེར་ན། བདག་གིས་རྡོ་ལ་རི་མོ་བྲིས། ཞེས་པ་ལྟ་བུའི་
བདག་བྱེད་པ་པོ་དང༌། གིས་རྣམ་དབྱེ་གསུམ་པའི་རྐྱེན། གཏམ་ལས། བཤད་པ་བྱ་བ་
དང༌། ཡང་། མིག་གིས་གཟུགས་མཐོང་། ལྟ་བུའི་མིག་བྱེད་པ། གིས་རྣམ་དབྱེ་གསུམ་
པའི་རྐྱེན། གཟུགས་ལས། མཐོང་བྱ་བ་སྟེ། འདི་རིགས་ལ་རྣམ་དབྱེ་གསུམ་པ་ཞེས་
བརྗོད། །
སྤྱི་སྒྲ་དངོས། གང་སོགས་སྤྱི་སྒྲ་རྣམས་འཇུག་ཡུལ་དངོས་སུ་ཚིག་ཟིན་དུ་མེད་པའི་
གྲས་ཏེ། དཔེར་ན། གང་ཞིག་རྟག་ཏུ་བསླབ་བྱའི་གནས་ལ་བརྩོན། །ཅི་ཞིག་བསམ་པའི་
དོན་རྣམས་ལེགས་པར་གྲུབ། །ལྟ་བུའོ། །
431



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
སྤྱི་སྒྲ་བྱེ་བྲག་ལ་འཇུག་པ། གང་སོགས་སྤྱི་སྒྲ་རྣམས་འཇུག་ཡུལ་དངོས་སུ་ཚིག་ཟིན་
དུ་ཡོད་པའི་གྲས་ཏེ། དཔེར་ན། གང་ཞིག་བརྩི་བཀུར་འོས་པའི་གནས། །ཕ་མ་དག་དང་
སློབ་དཔོན་ནོ། །ལྟ་བུའོ། །
ཕྱི་ཚིག་འགལ་བའམ་མི་མཐུན་པར་སྟོན་པའི་ཚིག་གི་རྒྱན། རྣམ་དབྱེ་དྲུག་པ་
འབྲེལ་སྒྲའི་ནང་གསེས་ཤིག་སྟེ། དཔེར་ན། མཁས་པར་ཡོན་ཏན་ཡོད་ཀྱི་བླུན་པོ་ལ་ནི་དེ་
ལྟ་མིན་ནོ། །ཤིང་ལ་མེ་འབར་གྱི་རྡོ་ལ་ནི་འབར་བར་མི་འགྱུར་རོ། །ལྟ་བུའོ། །
ཕྱིའི་རྩོལ་བ། ཡི་གེ་རྣམས་ཀྱི་གནས་དང་། བྱེད་པ། རྩོལ་བ་སྟེ་གསུམ་ལས་རྩོལ་
བ་ལ་ཕྱིའི་རྩོལ་བ་དང་། ནང་གི་རྩོལ་བ་གཉིས་ཡོད་པའི་ཕྱིའི་རྩོལ་བ་ནི། ཡི་གེ་རྣམས་ཕྱི་
རོལ་ཏུ་སྒྲ་འཐོན་པ་ལྟ་བུའི་བྱེད་རྩོལ་དང་ལྡན་པའི་ཕྱིར་ཏེ། དེ་ལའང་འཐོན་ཆེ་ཆུང་གི་
དབྱེ་བ་དང་བཅས་སོ། །
ཕྱེ་བའི་རྩོལ་བ་ཅན། མགྲིན་པ་གདངས་ནས་བརྗོད་དགོས་པའི་ཕྱིར་ཨ་ཡིག་མ་
གཏོགས་པའི་སྲོག་ཆེན་གྱི་ཡི་གེ་རྣམས་ཏེ། ཁ་ཆ་ཐ་ཕ་ཚ་ཞ་ཟ་ཤ་ས་ཧ་ཨི་ཨུ་ཨེ་ཨོ་རྣམས་
སོ༑ ༑
ཕྲད། ཕྲད་དང་རྣམ་དབྱེ་གཉིས་སུ་ཕྱེ་བའི་ཕྲད་ནི། སྤྱིར་མིང་ཙམ་གཉིས་སམ་དུ་མ་
སྦྲེལ་བའི་ཚེ་བར་དུ་མཚམས་སྦྱོར་བའམ་དོན་གསལ་བ་ལ་ཕན་འདོགས་པར་བྱེད་པ་ཞིག་
སྟེ༑ གོ་ངོ་དོ་སོགས་སླར་བསྡུ་དང་། པ་པོ། མ་མི་སོགས་རྣམ་དབྱེའི་རྐྱེན་མ་ཡིན་པ་ཐམས་
ཅད་དོ། །
A
ཕྲད་རྣམ་དབྱེ། སྤྱིར་ཕྲད་དང་རྣམ་དབྱེ་ཡོད་དོ་ཅོག་ལ་ཕྲད་ཀྱི་ཐ་སྙད་འཇུག་ཏུ་རུང་
ཞིང་། བྱེ་བྲག་ཕྲད་དང་རྣམ་དབྱེ་ཐ་དད་དུ་འབྱེད་ཚེ། ལ་དོན། འབྲེལ་བ། བྱེད་པ། འབྱུང་
ཁུངས་རྣམས་ལ་རྣམ་དབྱེ་དང་། དེ་མིན་ཀུན་ལ་ཕྲད་ཅེས་བརྗོད་དོ། །
~432ལ



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
ཕྲད་པའི་རྩོལ་བ་ཅན། ཡི་གེའི་གནས་རྣམས་འདུ་འཕྲོད་ཀྱི་རྩོལ་བ་ཆེ་བའི་ཕྱིར་ཝ་
མ་གཏོགས་པའི་སྡེ་པ་ལྔའི་ཡི་གེ་རྣམས་མགྲིན་པ་ཕྲད་པའི་རྩོལ་བ་ཅན་ནོ། །
ཕྲད་གཞན་དབང་ཅན། རྣམ་དབྱེའམ་ཕྲད་གང་རུང་རྗེས་འཇུག་ལ་ལྟོས་དགོས་
པའི་གྲས་ཏེ། དཔེར་ན། ལ་དོན། ཨི་ལྡན། རྒྱན་སྡུད་ལ་སོགས་པ་ལྟ་བུའོ། །
ཕྲད་རང་དབང་ཅན། རྣམ་དབྱེའམ་ཕྲད་གང་རུང་རྗེས་འཇུག་ལ་ལྟོས་མི་དགོས་
པའི་གྲས་ཏེ། དཔེར་ན། འབྱུང་ཁུངས། དང་སྒྲ། དེ་སྒྲ་སོགས་ལྟ་བུའོ། །
འཕུལ་ལྔ། སྔོན་འཇུག་ལྔའི་མིང་གི་རྣམ་གྲངས།
འཕུལ་ཅན་གྱི་ཡི་གེ། སྔོན་འཇུག་ཡོད་པའི་ཡི་གེ་མཐའ་དག་གོ། །
འཕུལ་རྟེན་གཉིས། སྔོན་འཇུག་དང་རྗེས་འཇུག་གི་མིང་གི་རྣམ་གྲངས། །
བུ་དྲུག །དབྱངས་བཞི་དང་། ར་བཏགས། ཡ་བཏགས། བཅས་དྲུག་ལ་ཟེར་རོ། །
བྱ་བ་འཇུག་པའི་ཡུལ། སི་འགྲེལ་དུ་ལ་དོན་རྣམས་འཇུག་ཡུལ་གྱི་མིང་དེ་ལ་བྱ་བ་
འཇུག་པའི་ཡུལ་ཞེས་བརྗོད་དེ། དཔེར་ན། ཡུལ་ལྗོངས་ལ་ལྟ། རང་ཡུལ་དུ་འགྲོ། ལྟ་བུའི་
ལ་དོན་འཇུག་ཡུལ་ཡུལ་ལྗོངས་དང༌། རང་ཡུལ་གཉིས་པོ་ལྟ་བ་དང་། འགྲོ་བའི་བྱ་བ་
འཇུག་པའི་ཡུལ་ཞེས་བརྗོད་དོ། །
བྱ་བའི་ཡུལ། འདི་ལ་མཁས་པ་དག་གིས་གཉིས་སུ་གསུངས་ཏེ། སུམ་ཅུ་པའི་ལ་
དོན་འཆད་སྐབས་ལ་དོན་རྣམས་འཇུག་ཡུལ་གྱི་མིང་དེ་ལ་བྱ་བའི་ཡུལ་ཞེས་བརྗོད་པ།
དཔེར་ན། རིའི་རྩེ་མོར་འགྲོ། ཞེས་པ་ལྟ་བུའི་རིའི་རྩེ་མོ་ལ་བྱ་བའི་ཡུལ་ཞེས་བརྗོད་པ་
དང་། རྟགས་ཀྱི་འཇུག་པའི་དངོས་པོ་བདག་གཞན་འཆད་སྐབས་དངོས་པོ་གཞན་ལ་བྱ་
བའི་ཡུལ་ཞེས་བརྗོད་པ། དཔེར་ན། རྒྱུག་ཆུ་བཀག །ཅེས་པ་ལྟ་བུའི་རྒྱུག་ཆུ་ལ་བྱ་བའི་
ཡུལ་ཞེས་བརྗོད་དོ། །
ག 433



མས།
ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
བྱ་བའི་ལས། བྱ་བ་གང་ཞིག་གི་བྱ་ཡུལ་གྱི་སྟེང་གི་བྱ་བ་ལ་བྱ་བའི་ལས་ཞེས་བརྗོད་
དེ༑ དཔེར་ན། ཤིང་མཁན་གྱིས་ཤིང་གཅད་པར་བྱ། ཞེས་པ་ལྟ་བུའི་བྱ་ཡུལཤིང་གི་སྟེང་
དུ་ཡོད་པའི་གཅོད་པའི་བྱ་བ་འགྲུབ་པའི་ཆ་ལ་བྱ་བའི་ལས་ཞེས་བརྗོད་པའོ། །
བྱ་བྱེད་ཐ་དད་པ། བྱ་བ་གང་ཞིག་བྱེད་པ་པོ་དང༌། བྱ་བའི་ཡུལ་ལམ་ལས་གཉིས་ཐ་
དད་དུ་ཡོད་པ་ཞིག་སྟེ། དཔེར་ན། མགར་བས་ལྕགས་ཀྱི་སྐམ་པ་བཟོས། ལྟ་བུའི་བྱེད་པོ་
མགར་བ་དང་། བྱ་ཡུལ་ལམ་ལས་ལྕགས་ཀྱི་སྐམ་པ་གཉིས་ཐ་དད་དུ་ཡོད་པ་ཞིག་དགོས་
ཏེ༑ དོན་དུ་དངོས་པོ་བདག་མགར་བ་དང་། དངོས་པོ་གཞན་ལྕགས་ཀྱི་སྐམ་པ་གཉིས་ཐ་
དད་དུ་ཡོད་པ་ལྟ་བུ་ཞིག་ལ་གོ་དགོས།
བྱ་བྱེད་ཐ་མི་དད་པ། བྱ་བ་གང་ཞིག་བྱེད་པ་པོ་དང་། བྱ་བའི་ཡུལ་ལམ་ལས་གཉིས་
ཐ་དད་དུ་མེད་པ་ཞིག་སྟེ། དཔེར་ན། རྫི་བོ་རི་ལ་བསྐྱོད། ཅེས་པ་ལྟ་བུའི་སྐྱོད་པ་པོའམ་
བྱེད་པ་པོ་རྫི་བོ་དང་། བསྐྱོད་བྱའམ་བྱ་བའི་ཡུལ་ཡང་རྫི་བོ་ལས་གཞན་འཇོག་ཏུ་མེད་པས་
བྱ་བ་འདི་གྲས་ལ་བྱ་བྱེད་ཐ་མི་དད་པ་ཞེས་བརྗོད། ། །
བྱ་བྱེད་ལས་གསུམ། ལས་གང་ཞིག་གི་བྱ་བ་བྱེད་པ་ལ་བྱ་ཞེས་བརྗོད་པ་དང་། དེའི་
བྱེད་པོ་དང་། བྱེད་པ་ལ་བྱེད་ཅེས་བརྗོད་པ་དང༌། དེའི་བྱ་བའི་ཡུལ་ལམ་དངོས་པོ་གཞན་
ལ་ལས་ཞེས་བརྗོད་པ་སྟེ། དཔེར་ན། ཡིག་མཁན་གྱིས་ཡི་གེ་བྲིས། ཞེས་པའི་ཡིག་མཁན་
ལ་བྱེད་ཅེས་པ་དང་། ཡི་གེ་ལ་ལས་ཞེས་པ། བྲིས་པའི་བྱ་བ་ལ་བྱ་ཞེས་བརྗོད་པ་ལྟ་བུའོ། །
བྱ་ཚིག །བྱ་བ་སྟོན་པའི་ཚིག་སྟེ། དངོས་པོ་བདག་གཞན་དང་། དུས་གསུམ། བྱ་
བྱེད་ལས་གསུམ་སོགས་ཀྱི་དབྱེ་བ་འབྱེད་དུ་ཡོད་པའི་བྱ་བྱེད་ཐ་དད་པ་དང་། བྱ་བྱེད་ཐ་མི་
དད་པ། བྱ་ཚིག་སྤྱི་ཙམ་པ་སོགས་བྱ་ཚིག་ཡོད་དོ་ཅོག་གོ། །
བྱ་ལས། བྱ་བའི་ལས་དང་དོན་གཅིག་པས་དེར་ལྟོས།
434



མས་
སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
བྱེད་སྒྲ། རྣམ་དབྱེ་གསུམ་པ་བྱེད་སྒྲ་དང་དོན་གཅིག་པས་དེར་ལྟོས།
བྱེད་པ། བྱེད་པ་པོ་དང་། བྱེད་པ་གཉིས་སུ་དབྱེ་བའི་བྱེད་པ་ལ། མཁས་པ་ལ་ལས་
བྱེད་པ་པོ་ཕལ་བ་ཞེས་ཀྱང་བརྗོད། དོན་དུ་འདི་འདྲ་ཞིག་སྟེ། ཡིག་མཁན་གྱིས་སྨྱུ་གུས་ཡི་
གེ་འབྲི། ལྟ་བུའི་ཡིག་མཁན་བྱེད་པ་པོ་དང་། སྨྱུ་གུ་བྱེད་པ་ཡིན་ཞིང་། དེ་བཞིན་སེམས་
ཀྱིས་རྟོགས། རྣ་བས་ཐོས། མིག་གིས་མཐོང་སོགས་ལྟ་བུའི། སེམས་དང་། རྣ་བ། མིག་
བཅས་ཀྱང་བྱེད་པ་ཡིན་ནོ། ། །
བྱེད་པ་པོ། གང་ཡང་རུང་བའི་བྱ་བ་བྱེད་མཁན་གྱི་དོན་ཏེ། དཔེར་ན། སོན་
འདེབས་པ་པོ་དང་། ཡི་གེ་འབྲི་བ་པོ། གོས་འཚེམ་པ་པོ་སོགས་བྱ་བྱེད་ཐ་དད་པའི་དངོས་
པོ་བདག་དངོས་དང་། མཁས་པ་ལ་ལས། འགྲོ་བ་པོ་ཞེས་བྱ་བྱེད་ཐ་མི་དད་པའི་བྱེད་ལས་
ཙམ་དུ་འབྲེལ་བའི་དངོས་པོ་བདག་ཅེས་གསུངས་པའང་ཡོད་དོ། །
བྱེད་པ་པོ་གཞན་དང་དངོས་སུ་འབྲེལ་བའི་ལས། བྱ་བྱེད་ཐ་དད་པ་དང་དོན་གཅིག་
པས་དེར་ལྟོས། །
བྱེད་པ་པོ་གཞན་དང་དངོས་སུ་མ་འབྲེལ་བའི་ལས། བྱ་བྱེད་ཐ་མི་དད་པ་དང་དོན་
གཅིག་པས་དེར་ལྟོས། །
བྱེད་པའི་ལས། བྱ་བ་གང་ཞིག་གི་བྱེད་པ་པོའི་རྩོལ་བ་ལ་བྱེད་པ་པོའི་ལས་སམ་
བྱེད་ལས་ཞེས་བརྗོད་དེ། དཔེར་ན། ཤིང་མཁན་གྱིས་ཤིང་གཅོད་པར་བྱེད། ཅེས་པ་ལྟ་
བུའི་བྱེད་པ་པོ་ཤིང་མཁན་གྱི་ལུས་ཀྱི་རྩོལ་བ་ལ་བྱེད་པའི་ལས་ཞེས་བརྗོད་པའོ། །
བྱེད་ལས། བྱེད་པའི་ལས་དང་དོན་གཅིག་པས་དེར་ལྟོས། །
དབྱངས་བཞི། ཨི་ཨུ་ཨེ་ཨོ་བཅས་བཞིའོ། །
དབྱེ་བ་འདྲེན་པ། གང་ཡང་རུང་བའི་དབྱེ་གཞིའི་མིང་ཐོག་མར་བཀོད་དེ་གྲངས་
435



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ངེས་པའི་སྒོ་ནས་དབྱེ་བ་འབྱེད་པ་ཞིག་སྟེ། དཔེར་ན། དུས་ནི་གསུམ་སྟེ། འདས་མ་དང་། །
མ་འོངས་པ་དང་། ད་ལྟ་བ་བཅས་སོ། །ལྟ་བུའོ། །
འབྱུང་ཁུངས་དངོས། རྣམ་དབྱེ་ལྔ་པ་འབྱུང་ཁུངས་དང་དོན་གཅིག་པས་དེར་ལྟོས།
འབྱུང་ཁུངས་དང་ཆ་འདྲ། རྣམ་དབྱེ་ལྔ་པ་འབྱུང་ཁུངས་དངོས་དང་ཆ་འདྲ་བ་སྟེ།
དཔེར་ན། རི་རྩེ་ནས་ཐུར་དུ་བབ། རྟ་ལས་ལྷུང་། གནམ་ནས་ཆར་བབ་སོགས་ལྟ་བུའོ། །
འབྱེད་སྡུད་ཀྱི་ཕྲད། གམ་ངམ་དམ་སོགས་ཡིག་འབྲུ་བཅུ་གཅིག་པོ་འབྱེད་པ་དང་།
སྡུད་པ། ཐེ་ཚོམ་དྲི་བ་ལ་འཇུག་པའི་དོན་བཅས་ལ་འཇུག་གོ། །
འབྲེལ་སྒྲ། རྣམ་དབྱེ་དྲུག་པ་འབྲེལ་སྒྲ་དང་དོན་གཅིག་པས་དེར་ལྟོས།
མིང་ཚིག །གང་ཡང་རུང་བའི་མིང་གི་མཐར་རྣམས་ཞེས་སྦྱར་བས་རྣམ་དབྱེའི་མང་
ཚིག་ཏུ་འགྱུར་བ། དཔེར་ན། མི་རྣམས། ཁང་པ་རྣམས། གཅད་བྱ་རྣམས། གཅོད་བྱེད་
རྣམས། ལྟ་བུའོ། །
མི་འཇུག་པ་ཉི་ཤུ། མིང་གཞི་ཉི་ཤུ་ཐམ་པ་དང་དོན་གཅིག་པས་དེར་ལྟོས།
མི་མཐུན་པའི་རྒྱན། ཀྱང་ཡང་འང་གསུམ་མི་མཐུན་པའི་རྒྱན་ལ་འཇུག་པ་ནི།
བལྟས་ཀྱང་མ་མཐོང་། མཐོང་ཡང་མཤེས། དཔའང་དགྲ་ལ་བྲོས། ལྟ་བུའོ། །
མིང་། གང་ཞིག་ཡི་གེ་གཉིས་སམ་མང་པོ་འདུས་པའང་རུང་། དོན་གྱི་ངོ་བོ་ཙམ་
སྟོན་པའི་སྒྲ་སྟེ། དཔེར་ན། ཁབ། གསལ། དཔའ་བ། སྐྲུན་པ། བསམ་གཏན། ཚོགས་
ཁང་ཆེན་མོ། ནོར་བུ་གླིང་ག །ལྟ་བུའོ། །
མིང་རྐྱང་། བདག་གཞན་དུས་གསུམ་སོགས་ཀྱི་དབྱེ་བ་འབྱེད་དུ་མེད་ཅིང་།
གཟུགས་གཞན་དུ་མི་འགྱུར་བའི་མིང་སྟེ། འདི་ལའང་གཉིས་ཏེ། ཆོས་བརྗོད་ཀྱི་མིང་དང་།
ཆོས་ཅན་བརྗོད་པའི་མིང་གཉིས་ལས། དང་པོ་ཆོས་བརྗོད་ཀྱི་མིང་ནི། མཐོན་པོ། དམར་
ཆ436



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
པོ༑ རིང་པོ། ཐུང་ངུ་སོགས་དང་། གཉིས་པ་ཆོས་ཅན་བརྗོད་པའི་མིང་ནི། ས། ཆུ། ཉི་མ།
ནམ་མཁའ་སོགས་ལྟ་བུའོ། །
མིང་ཚིག་བརྗོད་པ་གསུམ། མིང་། ཚིག །བརྗོད་པ་སོ་སོའི་འགྲེལ་བཤད་ལ་ལྟོས།
མིང་ཚིག་ཉི་ཤུ་ཐམ་པ། སྔོན་རྗེས་མིང་གསུམ་གྱི་ཟླས་དབྱེ་བའི་མིང་གཞི་ཉི་ཤུ་ཐམ་
པ་སྟེ། ཀ་ཁ་ཅ་ཆ་ཇ་ཉ་ཏ་ཐ་པ་ཕ་ཙ་ཚ་ཛ་ཝ་ཞ་ཟ་ཡ་ཤ་ཧ་ཨ་བཅས་སོ། །
མིང་གཞི་སུམ་ཅུ། རྗེས་འཇུག་བཅུ་པོ་འཇུག་རུང་དུ་གྱུར་པའི་མིང་གཞིའི་ཡི་གེ་
སུམ་ཅུ་སྟེ། ཀ་ནས་ཨའི་བར་གྱི་གསལ་བྱེད་སུམ་ཅུའོ། །
མིང་གཞི་སུམ་ཅུ་སོ་བཞི། མིང་ཚིག་རྩོམ་པ་ཀུན་གྱི་གཞིར་གྱུར་པའི་ཆ་ནས་བཞག་
པའི་མིང་གཞི་སུམ་ཅུ་སོ་བཞི་ནི། དབྱངས་བཞི་དང་། གསལ་བྱེད་སུམ་ཅུའོ། །
མིང་གཞི་སུམ་ཅུ་སོ་བཞིའི་ཕོ་ཡིག །ཀ་ནས་ཨའི་བར་གྱི་གསལ་བྱེད་སུམ་ཅུར་ཕོ་
ཡིག་གི་ཐ་སྙད་བཏགས་པའོ། །
མིང་གཞི་སུམ་ཅུ་སོ་བཞིའི་མོ་ཡིག །དབྱངས་བཞི་ལ་མོ་ཡིག་གི་ཐ་སྙད་བཏགས་
པའོ། །
མིང་གཞི་སུམ་ཅུའི་ཕོ་ཡིག །ཀ་ཅ་ཏ་པ་ཙ་རྣམས་སོ་སོར་ངག་ནས་བརྗོད་པའི་ཚེ་སོ་
སོའི་སྐྱེ་གནས་མགྲིན་སོ་མཆུ་རྐན་སོགས་ལ་བྱེད་རྩོལ་གྱི་ཤུགས་ཆེ་བའམ་གྲིམ་པས་ཕོ་
ཡིག་ཏུ་བཞག་པའོ། ། །
མིང་གཞི་སུམ་ཅུའི་མ་ནིང་། ཁ་ཆ་ཐ་ཕ་ཚ་རྣམས་སོ་སོར་ངག་ནས་བརྗོད་པའི་ཚེ་སོ་
སོའི་སྐྱེ་གནས་མགྲིན་སོ་མཆུ་རྐན་སོགས་ལ་བྱེད་རྩོལ་གྱི་ཤུགས་རན་པས་མ་ནིང་དུ་
བཞག་པའོ། །
མིང་གཞི་སུམ་ཅུའི་མོ་ཡིག །ག་ཇ་ད་བ་ཛ་ཝ་ཞ་ཟ་འ་ཡ་ཤ་ས་རྣམས་སོ་སོར་ངག་
~437



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
ནས་བརྗོད་པའི་ཚེ་སོ་སོའི་སྐྱེ་གནས་མགྲིན་སོ་མཆུ་རྐན་སོགས་ལ་བྱེད་རྩོལ་གྱི་ཤུགས་
ཅུང་ཟད་ཆུང་བའམ་ལྷོད་པས་མོ་ཡིག་ཏུ་བཞག་པའོ། ། །
མིང་གཞི་སུམ་ཅུའི་མོ་གཤམ། ར་ལ་ཧ་ཨ་རྣམས་སོ་སོར་ངག་ནས་བརྗོད་པའི་ཚེ་
སོ་སོའི་སྐྱེ་གནས་མགྲིན་སོ་མཆུ་རྐན་སོགས་ལ་བྱེད་རྩོལ་གྱི་ཤུགས་ཤིན་ཏུ་ལྷོད་ཅིང་ཞན་
པས་མོ་གཤམ་གྱི་ཡི་གེར་བཞག་པའོ། །
མིང་གཞི་སུམ་ཅུའི་མཚན་མེད་ཀྱི་ཡི་གེ། ཨ་ཡིག་ངག་ནས་བརྗོད་པའི་ཚེ་ར་ལ་ཧ་
གསུམ་ལས་ཀྱང་རྩོལ་བ་ཞན་པའི་ཕྱིར་མོ་གཤམ་གྱི་ཡི་གེ་ཡིན་པ་མ་ཟད་མཚན་མེད་
དུའང་བཞག་པའོ། །
མིང་གཞི་སུམ་ཅུའི་ཤིན་ཏུ་མོ། ང་ཉ་ན་མ་རྣམས་སོ་སོར་ངག་ནས་བརྗོད་ཚེ་སོ་སོའི་
སྐྱེ་གནས་མགྲིན་སོ་མཆུ་རྐན་སོགས་ལ་བྱེད་རྩོལ་གྱི་ཤུགས་ཆུང་བའམ་ལྷོད་པས་ཤིན་ཏུ་
མོའི་ཡི་གེ་རུ་བཞག་པའོ། །
མོ་ཙམ། རྗེས་འཇུག་བཅུའི་མོ་ཡིག་ང་མ་གཉིས་ལ་ཡང་འཇུག་ཞུགས་པ་ནི་སྒྲ་ཞན་
པའི་དྲག་པར་འགྱུར་བས་མོ་ཙམ་ཞེས་བརྗོད་དེ། དཔེར་ན། བསྐངས། བསྐུམས། ཁེངས།
ཁམས། ལྟ་བུའོ། །
དམན་པར་དགར་བ། ནི་སྒྲ་དམན་པར་དགར་བ་ལ་འཇུག་པ། དཔེར་ན། ཆོམ་
རྐུན་ནི་མིའི་ཐ་མའོ། །ལྟ་བུའོ། །
བཙུམ་པའི་རྩོལ་བ་ཅན། ཨ་ཡིག་གཅིག་པུ་མགྲིན་པ་མ་ཕྱེ་བར་བཙུམ་པའི་རྩོལ་
བ་ཅན་ནོ། །
རྩོལ་བ། ཡི་གེ་རྣམས་ཀྱི་གནས་དང་། བྱེད་པ། རྩོལ་བ་གསུམ་དུ་བཤད་ཅིང་།
རྩོལ་བ་ལའང་ཕྱིའི་རྩོལ་བ་དང་། ནང་གི་རྩོལ་བ་སྟེ་གཉིས་ལས། ཕྱིའི་རྩོལ་བ་ནི། ཕྱི་
438



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
རོལ་ཏུ་སྒྲ་འཐོན་པ་ལྟ་བུའི་བྱེད་རྩོལ་དང་། ནང་གི་རྩོལ་བ་ལ་མགྲིན་པ་ཕྱེ་བའི་རྩོལ་བ་
ཅན་དང་། བཙུམ་པའི་རྩོལ་བ་ཅན། ཕྲད་པའི་རྩོལ་བ་ཅན། ཅུང་ཟད་ཕྲད་པའི་རྩོལ་བ་
ཅན་བཅས་སོ། །
བརྩེགས་འདོགས་རྐྱང་གསུམ། བརྩེགས་མ་ནི། ར་མགོ། ལ་མགོ། ས་མགོ་གསུམ་
དང༌། འདོགས་ནི། ཡ་བཏགས། ར་བཏགས། ལ་བཏགས། ཝ་བཏགས་བཞི་དང་། རྐྱང་
པ་ནི། བརྩེགས་འདོགས་གང་རུང་མེད་པའི་ཡི་གེ་ཐམས་ཅད་དོ། །
བརྩེགས་པའི་ཡི་གེ། མིང་གཞི་གང་ཡང་རུང་བ་ལ་མགོ་འདོགས་དང་ལྡན་པ་སྟེ། སྒྲ།
བསྒྲུབས་སོགས་ལྟ་བུའོ། །
ཚིག །ཁྱད་གཞི་ཁྱད་ཆོས་སྦྱར་བའམ། ཕྲད་རྣམ་དབྱེ་གང་རུང་དང་ལྡན་པས་དོན་
གྱི་ཁྱད་པར་སྟོན་པར་བྱེད་པ་ནི་ཚིག་སྟེ། དཔེར་ན། རྒྱ་མཚོ་ཆེན་པོ། རི་ཡི་རྩེ་མོ། ཆུ་ཡི་རྦ་
རླབས། ནམ་མཁའ་སྔོན་པོ། ལྟ་བུའོ། །
ཚེ་སྐབས། རྣམ་དབྱེ་བདུན་པའི་ནང་གསེས་ཚེ་སྐབས་ལ་འཇུག་པ་ནི། དཔེར་ན།
ཚེས་གཅིག་ལ་སློབ་གྲྭ་ཚུགས། ཆུ་ཚོད་བདུན་པར་ལུས་རྩལ་སྦྱང་། ལྟ་བུའོ། །
ཚེག་ཁྱིམ། ཚེག་བར་དང་དོན་གཅིག་སྟེ། ཚེག་གཉིས་ཀྱི་བར་དུ་ཡིག་འབྲུ་གཅིག་
གམ་གཉིས་སམ་གསུམ་མམ་བཞི་བཅས་གང་རུང་ལ་ཚེག་ཁྱིམ་ཞེས་བརྗོད་དེ། དཔེར་ན།
ཁ༑ ལག །དགའ། བཏགས་སོགས་ལྟ་བུའོ། །
ཚེག་བར། ཚེག་ཁྱིམ་དང་དོན་གཅིག་པས་དེར་ལྟོས། །
མཚན་གཉིས་མ་ནིང་། རྗེས་འཇུག་གི་མ་ནིང་ན་ར་ལ་གསུམ་པོ་མིང་གཞིའི་མོ་ཡིག་
གི་མཐར་ཞུགས་ཤིང་། ཡང་འཇུག་ད་དང་བཅས་པར་གྱུར་པའི་ཚེ་ན་སྒྲ་བར་མ་ལས་དྲག་
ཞན་གཉིས་ཀའི་ཆ་དང་ལྡན་པར་འགྱུར་བས་མཚན་གཉིས་མ་ནིང་སྟེ། དཔེར་ན།
~439ལ



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
འཛིནད། བརྒྱནད། གྱུརད། འབྱོརད། རོལད། བསལད། ལྟ་བུའོ། །
མཚན་མེད་མ་ནིང་། རྗེས་འཇུག་གི་མ་ནིང་ན་ར་ལ་གསུམ་མིང་གཞིའི་མ་ནིང་
མཐར་ཞུགས་པའི་ཚེ་ཡང་འཇུག་ཡོད་མེད་ཇི་ལྟར་རུང་། སྒྲ་བར་མ་ཙམ་ལས་དྲག་ཞན་
གང་དུའང་མི་འགྱུར་བའི་ཕྱིར་མཚན་མེད་མ་ནིང་སྟེ། དཔེར་ན། ཕྱིནད། མཐུན། ཐརད།
འཐོར། འཕྲུལད། འཁྲུལ། ལྟ་བུའོ། ། །
མཚམས་སྦྱོར་ལྷག་བཅས། ཚིག་སྔ་མ་བྱེད་པ་དང་ཕྱི་མ་བྱ་བར་སྦྱོར་བས་འདྲེན་
བྱེད་དང་དྲང་བྱ་དུས་རིམ་པར་འཇུག་པ་ཞིག་དང༌། སྔ་ཕྱི་གཉིས་ཀ་བྱ་བར་སྦྱོར་ཞིང་དུས་
རིམ་གྱིས་འཇུག་པ་ཞིག་དང་། དེ་ཉིད་ལ་དུས་སྔ་ཕྱི་མེད་པ་ཞིག་སྟེ་གསུམ་མོ། །དཔེར་ན།
བསམ་བློ་བཏང་སྟེ་དྲན། ཆུ་བླངས་ཏེ་སྣོད་བཀང་། འཕུར་ཏེ་འགྲོ། ལྟ་བུའོ། །
རྫོགས་ཚིག །སླར་བསྡུ་དང་དོན་གཅིག་པས་དེར་ལྟོས།
གཞན་འདྲེན་ལྷག་བཅས། མཚམས་སྦྱོར་དང་དམ་བཅའ་གཉིས་སུ་མི་གཏོགས་
པའི་ལྷག་མ་ཡོད་ཙམ་སྟོན་པའི་སྒྲ་གཞན་རྣམས་ཏེ། དཔེར་ན། དབྱར་གྱི་དུས་སུ་མེ་ཏོག་
སྟེ༑ སྟོན་གྱི་དུས་ན་འབྲས་བུའོ། །ལྟ་བུའོ། །
ཟླ་སྡུད། སླར་བསྡུ་དང་དོན་གཅིག་པས་དེར་ལྟོས།
ཡང་སྒྲ་བསྣན་པ་ལ་འཇུག་པ། རྒྱན་སྡུད་ཀྱི་ཕྲད་ཀྱི་ནང་གསེས་ཡང་སྒྲ་བསྣན་པའི་
དོན་ལ་འཇུག་པ་སྟེ། དཔེར་ན། ཡང་ནས་ཡང་དུ་སློབ་སྦྱོང་བྱེད་པ། དཔེ་ཆར་ཡང་ཡང་
བལྟས། མི་དེ་ཡང་བསླེབས་སོང་། ལྟ་བུའོ། །
ཡང་འཇུག་གཉིས། ད་དང་ས་གཉིས་རྗེས་འཇུག་གི་ཡི་གེ་ཡིན་པ་མ་ཟད། རྗེས་
འཇུག་གི་རྗེས་སུ་ཡང་འཇུག་པས་ན་ཡང་འཇུག་གཉིས་ཞེས་བརྗོད་དོ། །
ཡུལ་སྡུད་པ། རྣམ་དབྱེ་ལྔ་པ་འབྱུང་ཁུངས་ཀྱི་ནང་གསེས་ནས་སྒྲ་ཡུལ་སྡུད་པ་ལ་
︽440



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
འཇུག་པ། དཔེར་ན། མདོ་སྟོད་ནས་མདོ་སྨད་བར། ཤར་ནས་ནུབ་བར། །ལྟ་བུའོ། ། །
རིགས་མཐུན་པའི་དགར་བ། རྣམ་དབྱེ་ལྔ་པ་འབྱུང་ཁུངས་ཀྱི་ནང་གསེས་ནས་ཀྱི་སྒྲ་
རིགས་མཐུན་པའི་དགར་བ་ལ་འཇུག་པ་ནི། དཔེར་ན། གཅན་གཟན་གྱི་ནང་ནས་སེང་གེ་
སྟོབས་རྩལ་ཆེ། ལྟ་བུ་སྤྱིར་གཅན་གཟན་དང་སེང་གེ་རིགས་མཐུན་ཡང་རྩལ་སྟོབས་ཆེ་
བའི་དབང་གིས་གཅན་གཟན་གྱི་ཚོགས་ཀྱི་ནང་ནས་སེང་གེ་འབྱེད་པ་ལྟ་བུ་ནི་རིགས་
མཐུན་པའི་དགར་བའོ། །
རིགས་མི་མཐུན་པའི་དགར་བ། རྣམ་དབྱེ་ལྔ་པ་འབྱུང་ཁུངས་ཀྱི་ནང་གསེས་ལས་
སྒྲ་རིགས་མི་མཐུན་པའི་དགར་བ་ལ་འཇུག་པ། དཔེར་ན། མེ་འཁོར་ལས་གནམ་གྲུ་
མགྱོགས། ལྟ་བུ་མེ་འཁོར་དང་གནམ་གྲུ་གཉིས་རིགས་མི་མཐུན་ཞིང་། གནམ་གྲུ་
མགྱོགས་པའི་ཁྱད་པར་ལས་ལོགས་སུ་དགར་བའོ། །
ལ་དོན་གྱི་རྐྱེན། སུ། ར། རུ དུ། ན། ལ། ཏུ་བཅས་སོ་། །
ལ་དོན་བདུན། ལ་དོན་གྱི་རྐྱེན་དང་དོན་གཅིག་གོ། །
ལས་སྒྲ་རྒྱུ་མཚན་ལ་འཇུག་པ། རྣམ་དབྱེ་ལྔ་པ་འབྱུང་ཁུངས་ཀྱི་ནང་གསེས་ལས་ཀྱི་
སྒྲ་རྒྱུ་མཚན་སྟོན་པའི་དོན་དུ་འཇུག་པ། དཔེར་ན། དུ་བ་ལས་མེར་ཤེས། རྣམ་འགྱུར་ལས་
ངོ་བོ་རྟོགས། ལྟ་བུའོ། ། །
ལས་ཚིག །བྱ་ཚིག་དང་དོན་གཅིག་པས་དེར་ལྟོས།
ཤིན་ཏུ་མོ། རྗེས་འཇུག་གི་མོ་ཡིག་ང་མ་གཉིས་ལ་ཡང་འཇུག་མ་ཞུགས་པ་དང་། འ་
མཐའ་ཅན་རྣམས་སྒྲ་ཤིན་ཏུ་ཞན་པར་འགྱུར་བས་ཤིན་ཏུ་མོ་སྟེ། དཔེར་ན། བསྐང་། ཀོང་།
སྒོམ། བཀའ་ལྟ་བུའོ། ། །
ས་མཐའ། ཡང་འཇུག་ད་ས་གཉིས་ཀྱི་ས་སྟེ། མིང་རྐྱང་ཁག་གཅིག་དང་། བྱ་ཚིག་
༤441༤



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
གི་འདས་སྐུལ་སོགས་ལ་འཇུག་པ། དཔེར་ན། ནགས་ཚལ། ལུས་ཟུངས། དཔངས་
མཐོན་པོ། བྱ་བ་བསྒྲུབས་པ། བྱ་བ་སྒྲུབས་ཤིག །ཤིང་འཛུགས་སོ། །ལྟ་བུའོ། །
སུ་སྒྲ། སྤྱི་སྒྲའི་ནང་གསེས་གང་ཟག་ཁོ་ནའི་སྤྱི་ལ་འཇུག་པའི་སུ་སྒྲ་སྟེ། དཔེར་ན།
ཡི་གེ་དེ་སུས་བྲིས་པ་རེད། དེ་རིང་འགྲུལ་པ་སུ་ཡང་སླེབས་མ་བྱུང་
། བྱ་བ་འདི་སུའི་ཆེད་
དུ་བྱས། ལྟ་བུའོ། ། །
སུམ་འགྲེལ། སུམ་ཅུ་པའི་འགྲེལ་པའི་བསྡུས་མིང་།
སུམ་ཅུ་པ། ཕྲད་དང་རྣམ་དབྱེའི་འཇུག་པ་རྒྱས་པར་བསྟན་པའི་གཞུང་འདི་ལ་སུམ་
ཅུ་པ་ཞེས་མཚན་བཏགས་པའི་རྒྱུ་མཚན་ལ་བཞེད་ཚུལ་མི་འདྲ་བ་གཉིས་ཏེ། མཁས་པ་ལ་
ལས། གཞུང་འདིའི་ནང་དུ་ཀཱ་ལི་སུམ་ཅུའི་སྦྱོར་བ་རྒྱ་ཆེར་སྟོན་པས་བརྗོད་བྱའི་སྒོ་ནས་
མཚན་བཏགས་པར་འདོད་པ་དང་། ཡང་མཁས་པ་ལ་ལས། གཞུང་ཚད་ཤོ་ལོ་ཀ་སུམ་ཅུར་
གནས་པས་མཚན་དེ་ལྟར་བཏགས་པར་འདོད་དོ། །
སུམ་རྟགས། སུམ་ཅུ་པ་དང་རྟགས་ཀྱི་འཇུག་པའི་གཞུང་གཉིས་ཀྱི་བསྡུས་མིང་། །
སུམ་རྟགས་དག་གསུམ། སུམ་ཅུ་པ་དང་། རྟགས་ཀྱི་འཇུག་པ། དག་ཡིག་ཁག་གི་
གཞུང་བཅས་གཞུང་གསུམ་གྱི་བསྡུས་མིང་། །
སྲོག་ཆུང༌། སྲོག་ཆེན་གྱི་ཡི་གེའི་ལྷག་མ་རྣམས་སོ། །
སྲོག་ཆེན། སྒྲ་ཕྱིར་དབྱུང་བའི་ཚེ་དབུགས་ཆེ་ཆུང་གི་ཁྱད་པར་གྱིས། ཁ་ཆ་ཐ་ཕ་ཚ་
ཞ་ཟ་ཤ་ས་ཧ་ཨ་ཨི་ཨུ་ཨེ་ཨོ་རྣམས་ལ་སྲོག་ཆེན་གྱི་ཡི་གེ་ཞེས་བརྗོད་དོ། །
སླར་བསྡུ། གོ་ངོ་དོ་ནོ་བོ་མོ་འོ་རོ་ལོ་སོ་ཏོ་བཅས་ཡིག་འབྲུ་བཅུ་གཅིག་པོ་ཡིན་ཞིང་།
སྐབས་འགར་རྫོགས་ཚིག་དང་། ཟླ་སྡུད་ཅེས་ཀྱང་ཟེར་རོ། །
གསལ་བྱེད་སུམ་ཅུ། ཀ་ནས་ཨའི་བར་གྱི་ཡིག་འབྲུ་སུམ་ཅུའོ། །
༤442



སུམ་རྟགས་གཉིས་ཀྱི་མིང་ཚིག་གི་འགྲེལ་པ་བྱིས་པ་དགའ་བའི་གཏམ།
གསུམ་སྒྲ། རྣམ་དབྱེ་གསུམ་པ་བྱེད་སྒྲ་དང་དོན་གཅིག་པས་དེར་ལྟོས།
ལྷག་བཅས། མིང་ཚིག་གང་ཡང་རུང་བའི་མཐར་སྦྱར་ཏེ་བསྟན་བྱའི་ལྷག་མ་འདྲེན་
པའི་དོན་དུ་འཇུག་པའི་ཕྲད། སྟེ། ཏེ། དེ་གསུམ་ཡིན་ཞིང་། ནང་གསེས་མཚམས་སྦྱོར་
ལྷག་བཅས་དང་། དམ་བཅའ་ལྷག་བཅས། གཞན་འདྲེན་ལྷག་བཅས་རྣམས་ཡོད་པས་སོ་
སོའི་ཐད་ལ་ལྟོས།
ཨཱ་ལི་གསལ་བྱེད། ལེགས་སྦྱར་གྱི་ཡི་གེ་ཨཱ་ལི་སྟེ་ཨ་ཕྲེང་དང༌། ཀཱ་ལི་སྟེ་ཀ་ཕྲེང་
གཉིས་སུ་དབྱེ་ཞིང་། བོད་ཀྱི་སྐད་དུ་ཨཱ་ལིའི་བྱ་བ་གསལ་བར་བྱེད་པའི་ཡི་གེ་ཨི་ཨུ་ཨེ་ཨོ་
བཅས་བཞིའོ། །
ཨི་ལྡན། ཨི་ལྡན་ཞེས་པ་ནི་གི་གུ་དང་ལྡན་པའི་དོན་ཏེ། རྣམ་དབྱེ་དྲུག་པ་འབྲེལ་
སྒྲའི་རྐྱེན་ལྔ་དང་། རྣམ་དབྱེ་གསུམ་པ་བྱེད་སྒྲའི་རྐྱེན་ལྔ་བཅས་སོ། །
དེ་ལྟར་སུམ་ཅུ་པ་དང་རྟགས་ཀྱི་འཇུག་པའི་མིང་ཚིག་གི་འགྲེལ་བ་བྱིས་པ་དགའ་
བའི་གཏམ་ཞེས་བྱ་བ་རེ་ཞིག་རྫོགས་སོ། །སླར་སྨྲས་པ་། འདི་ནི་བྱིས་པ་དགའ་བའི་
གཏམ་ཡིན་གྱི། །མཁས་རྣམས་དགྱེས་པ་སྐྱེད་པའི་བསྟན་བཅོས་མིན། །བདག་དང་
བདག་འདྲའི་བློ་དམན་ལ་ཕན་གྱི། །བློ་ལྡན་རྣམས་ཀྱིས་གཟིགས་པའི་གནས་མ་ཡིན། །
མཁས་མང་གསུང་གི་ལེགས་ཆ་བདུད་རྩིའི་བཅུད། །རྣམ་དཔྱོད་ཧུབ་ཀྱིས་མ་ལུས་བཏུང་
དཀའ་ཡང་། །ཚིག་ལ་མ་བརྟེན་དོན་གྱི་སྟོང་འུར་དེས། །རང་གཞན་གཉིས་ཀར་ཕན་པ་
མེད་ཙམ་རྟོགས། །དེས་ན་བརྡ་སྤྱོད་འཛད་མེད་ཆུ་གཏེར་ལས། །ཐུན་མིན་མིང་ཚིག་
འགྲེལ་པའི་ཟེགས་མ་ཙམ། །འབད་པས་བྲིས་ལ་ཕན་པའི་ཆ་མཆིས་ཚེ། །མི་ཤེས་ཚ་
གདུང་སེལ་ལ་སྨན་གྱུར་ཅིག ། །
ཅེས་སུམ་རྟགས་གཉིས་ཀྱི་མིང་ཚིག་གི་འགྲེལ་བ། བྱིས་པ་དགའ་བའི་གཏམ་ཞེས་
443



ཐུན་མོང་རིག་མཛོད་ལས། བོད་ཀྱི་བརྡ་སྤྲོད་ཕྱོགས་བསྒྲིགས་པོད་བཅུ་དྲུག་པ།
པ་འདིའང་། རབ་བྱུང་བཅུ་དྲུག་པའི་ཤིང་ཕོ་བྱི་བའི་ལོར། །སྤྱི་ལོ་༡༩༨༠ ལོར། ཡུལ་རྒྱལ་
མོ་རོང་གི་ས་ཡི་ཆ། འབར་ཁམས་གྲོང་བརྡལ་དུ། ཉན་ཤུལ་མཁྱེན་རབ་འོད་གསལ་གྱིས་
སྦྱར་བའོ། །
444ལ



~445~
